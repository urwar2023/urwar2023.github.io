# Збитки агросектора від підриву Каховської ГЕС можуть сягнути $1,5 мільярда

Authors: Ukrinform (Person)

Publisher: Укринформ (Organization)

Published Time: 2023-06-08T21:28:00+03:00

Modified Time: 2023-06-08T21:28:00+03:00

Description: Унаслідок підриву російськими військами Каховської ГЕС аграрному сектору України може бути завдано збитків на півтора мільярда доларів. — Укрінформ.

Images: ['[630_360_16860...](https://static.ukrinform.com/photos/2023_06/thumb_files/630_360_1686037966-227.jpg)']

Tags: ['Мінагро', 'Сільське господарство', 'Каховська ГЕС', 'Збитки', 'Єдині новини', 'Затоплення']

Type: Article

<!--METADATA-->

![](../Images/yкринформ/2023-06-08T21-28-00-03-00/630_360_1686037966-227.jpg) Унаслідокпідриву російськими військами Каховської ГЕС аграрному сектору України можебути завдано збитків на півтора мільярда доларів.

Про це перший заступник міністра аграрної політики та продовольства ТарасВисоцький повідомив в ефірі телемарафону «Єдині новини», передає Укрінформ.

«Говорячи про збитки від підриву Каховської ГЕС, треба виділити два напрями.Перший – це дійсно, де є затоплення і вже отримані прямі збитки буквальносьогодні», - сказав він.

У цьому контексті Висоцький поінформував, що на правобережжі затоплено 10тисяч гектарів сільськогосподарських земель. Водночас, за його словами, налівобережжі, за даними моделювання та супутниковими знімками, збитки завданідесяткам тисяч гектарів угідь.

«Другий блок, який теж дуже важливий, стосується того, що з Каховськоговодосховища фактично постачалася вода для забезпечення зрошення близько 600тисяч гектарів земель», - додав він.

**Читайте також:** [ Україна може втратити декілька мільйонів тонн врожаючерез підрив росіянами Каховської ГЕС ](https://www.ukrinform.ua/rubric-economy/3720061-ukraina-moze-vtratiti-dekilka-miljoniv-tonn-vrozau-cerez-pidriv-rosianami-kahovskoi-ges.html)

Висоцький пояснив, що прямого збитку від підтоплення на цих землях немає, алебез подачі води не буде можливості вирощувати повноцінну продукцію.

«Якщо оцінити, скільки загалом вирощувалося на цих землях, то це близько 4мільйонів тонн сільськогосподарської продукції. Ці обсяги будуть неможливі,недоступні для вирощення», - уточнив перший заступник міністра.

Він зауважив, що на цих землях вирощувалася продукція на суму до півторамільярда доларів.

Висоцький додав, що суттєві збитки будуть і у рибної галузі: «Попередньооцінено, що втрати аквакультури, рибної галузі становлять понад 10 мільярдівгривень». Йдеться про прямі втрати у зв’язку з мором риби, руйнуваннямриборозплідних заводів.

На думку посадовця, швидко відновити втрати неможливо, у наступні роки буденедоступний вилов риби в тих обсягах, які були до підриву Каховської [ ГЕС](https://www.ukrinform.ua/tag-ges) .

Перший заступник міністра запевнив, що всі збитки фіксуються і надалі«однозначно будуть робитися дії, щоб вони були компенсовані».

**Читайте також:** [ Через підрив Каховської ГЕС під загрозою знищенняопинилися посіви у трьох регіонах ](https://www.ukrinform.ua/rubric-economy/3719085-cerez-pidriv-kahovskoi-ges-pid-zagrozou-znisenna-posivi-u-troh-regionah.html)

Як повідомляв Укрінформ, уночі [ 6 червня російська армія підірвала греблюКаховської ГЕС ](http://www.ukrinform.ua/rubric-other_news/3718791-pidriv-rosianami-kahovskoi-ges-vsi-novini.html) . На Херсонщині тривають рятувальніроботи та заходи з евакуації населення з місць затоплення. Особливо складнаситуація - на тимчасово окупованих територіях, де російські загарбникизалишили людей без жодної допомоги.

За фактом підриву окупантами Каховської ГЕС правоохоронці розпочалирозслідування за статтею про екоцид.

В Укргідроенерго заявили, що Каховська ГЕС повністю зруйнована і відновленнюне підлягає.

Source: [https://www.ukrinform.ua/rubric-economy/3720284-zbitki-agrosektora-vid-pidrivu-kahovskoi-ges-mozut-sagnuti-15-milarda.html](https://www.ukrinform.ua/rubric-economy/3720284-zbitki-agrosektora-vid-pidrivu-kahovskoi-ges-mozut-sagnuti-15-milarda.html)