# Російська армія за пів року втратила в Україні понад 100 тисяч солдатів - США в ОБСЄ

Authors: Ukrinform (Person)

Publisher: Укринформ (Organization)

Published Time: 2023-06-08T19:20:11+03:00

Modified Time: 2023-06-08T19:20:11+03:00

Description: Російська армія втратила в Україні за останні шість місяців понад 100 тис. осіб. — Укрінформ.

Images: ['[630_360_16862...](https://static.ukrinform.com/photos/2023_06/thumb_files/630_360_1686240834-496.jpg)']

Tags: ['ОБСЄ', 'США', 'Війна з Росією']

Type: Article

<!--METADATA-->

![](../Images/yкринформ/2023-06-08T19-20-11-03-00/630_360_1686240834-496.jpg) Російськаармія втратила в Україні за останні шість місяців понад 100 тис. осіб.

Як передає кореспондент Укрінформу, про це заявила заступниця очільника місіїСША при ОБСЄ Кортні Острієн під час засідання Постійної ради ОБСЄ у четвер уВідні.

"Війна Росії проти України стала не лише стратегічним, а й військовимпровалом. Як зазначив держсекретар Блінкен, Кремль впродовж останніх кількохдесятиліть працював над тим, щоб перетворити збройні сили РФ на сучасну армію.Росія часто стверджувала, що має другу за силою армію в світі, і багато хтовірив у це. Сьогодні багато хто вважає російську армію другою за силою вУкраїні", - сказала вона.

**Читайте також:** [ Майбутні репарації Росії мають відшкодувати збитки через«каховський» екоцид – Україна в **ОБСЄ** ](https://www.ukrinform.ua/rubric-ato/3720192-majbutni-reparacii-rosii-maut-vidskoduvati-zbitki-cerez-kahovskij-ekocid-ukraina-v-obse.html)

За словами Острієн, техніка, технології, керівництво, війська, стратегія,тактика і моральний дух російської армії "є прикладом провалу, навіть поприте, що Москва завдає Україні руйнівної, безглуздої і безпричинної шкоди".

"За оцінками, втрати російських військ лише за останні шість місяців склалипонад 100 тис. осіб", - заявила заступниця очільника місії США при ОБСЄ.

За її словами, немає сумнівів, що "сьогодні Росія перебуває у значно гіршомустановищі, ніж до повномасштабного вторгнення – у військовому, економічному,геополітичному плані".

**Читайте також:** [ **ОБСЄ** готова підтримати Україну в подоланні наслідківКаховської трагедії ](https://www.ukrinform.ua/rubric-polytics/3719989-obse-gotova-pidtrimati-ukrainu-v-podolanni-naslidkiv-kahovskoi-tragedii.html)

Поруч з цим, вона засудила продовження атак Росії на цивільну інфраструктуруУкраїни та висловила занепокоєння руйнацією Каховської греблі, що стало "щеодним трагічним результатом неспровокованого, повномасштабного вторгненняРосії в Україну".

Острієн підкреслила, що Сполучені Штати працюватимуть над тим, щоб "Кремль тайого поплічники були притягнуті до відповідальності".

Вона запевнила, що Сполучені Штати продовжуватимуть співпрацювати з Україною,а також з нашими союзниками і партнерами, щоб "задовольнити потреби України наполі бою та інвестувати в майбутню потужність України".

**Читайте також:** [ Кожні пів метра землі у Бахмуті обходилися Росії вбитимчи пораненим – Британія в **ОБСЄ** ](https://www.ukrinform.ua/rubric-ato/3719731-kozni-piv-metra-zemli-v-bahmuti-obhodilisa-rosii-odnim-ubitim-ci-poranenim-britania-v-obse.html)

"Саме тому, що ми не маємо ілюзій щодо устремлінь Путіна, ми вважаємо, щопередумовою для змістовної дипломатії та реального миру є сильніша Україна,здатна стримувати і захищатися від будь-якої майбутньої агресії. СполученіШтати вітають будь-яку ініціативу, яка допоможе посадити президента Путіна застіл переговорів для участі в конструктивній дипломатії, якщо це допоможезнайти шлях до справедливого і тривалого миру відповідно до принципів СтатутуООН", - заявила заступниця очільника місії США в ОБСЄ.

Як повідомляв Укрінформ, раніше делегація Британії в ОБСЄ заявила, що Росіявтратила лише в районі Бахмута близько 60 тисяч убитими та пораненими,просунувшись усього на 29 кілометрів – по одному вбитому або пораненому накожні захоплені 48 сантиметрів.

Фото: Twitter/USAmbOSCE

Source: [https://www.ukrinform.ua/rubric-ato/3720223-rosijska-armia-za-piv-roku-vtratila-v-ukraini-ponad-100-tisac-soldativ-ssa-v-obse.html](https://www.ukrinform.ua/rubric-ato/3720223-rosijska-armia-za-piv-roku-vtratila-v-ukraini-ponad-100-tisac-soldativ-ssa-v-obse.html)