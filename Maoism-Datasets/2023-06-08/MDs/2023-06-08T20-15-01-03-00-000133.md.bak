# Буковина вже відправила 10 тонн допомоги мешканцям Херсонщини

Authors: Ukrinform (Person)

Publisher: Укринформ (Organization)

Published Time: 2023-06-08T20:15:01+03:00

Modified Time: 2023-06-08T20:15:01+03:00

Description: Із Чернівецької області благодійники відправили уже 10 тонн гуманітарної допомоги для мешканців постраждалих від підтоплень районів Херсонщини. — Укрінформ.

Images: ['[630_360_16862...](https://static.ukrinform.com/photos/2023_06/thumb_files/630_360_1686244236-385.jpg)']

Tags: ['Буковина', 'Гуманітарна допомога', 'Херсонщина']

Type: Article

<!--METADATA-->

![](../Images/yкринформ/2023-06-08T20-15-01-03-00/630_360_1686244236-385.jpg) ІзЧернівецької області благодійники відправили уже 10 тонн гуманітарної допомогидля мешканців постраждалих від підтоплень районів Херсонщини.

Про це у [ Фейсбуці](https://www.facebook.com/CVoda/posts/pfbid0SPD2tpDTwGiKUtn4mFC93PtHpP4UomidrP77ab2jQSo7wtXArHM8YZkKxDBUgtgUl)повідомляє Чернівецька ОВА, передає Укрінформ.

"Люди почали приносити питну воду, продукти харчування, надувні човни, насоситощо. Благодійники направили 10 тонн гуманітарної допомоги на Херсонщину:питної води і продуктів, 9 мотопомп і 2 човни", – йдеться у повідомленні.

Для збору гуманітарної допомоги постраждалим мешканцям Херсонщини уЧернівецькій області організували два штаби: проміжний пункт зборугуманітарної допомоги, що розташований за адресою: м. Чернівці, вул. ГероївМайдану, 194-б. Сюди можна приносити воду та невеликі речі з перелікунеобхідного. Водночас допомогу великого розміру прийматимуть у ТОВ "Роднічок"за адресою: с. Бояни, вул. Індустріальна, 1.

![](../Images/yкринформ/2023-06-08T20-15-01-03-00/1686244236-641.jpg)

В обласній адміністрації нагадали, що для ліквідації наслідків надзвичайноїситуації, необхідні:

* вантажна спецтехніка (екскаватори-навантажувачі на колісному ходу, самоскиди вантажопідйомністю 20 тонн, автокран вантажопідйомністю 16 тонн з вильотом стріли до 40 м);   * мотопомпи та глибинні насоси;   * автомобілі-фургони для перевезення аварійно-відновлювальних бригад;   * пасажирські автобуси на 25-30 місць;   * надувні човни та мотори до них;   * спецодяг;   * пальне (дизель, бензин);   * рятувальні жилети та круги;   * канати, багри;   * бронежилети;   * станції біологічної очистки [ води ](https://www.ukrinform.ua/tag-voda) ;   * питна вода;   * продукти харчування тривалого зберігання.

**Читайте також:** [ **Київщина** **відправила** на **Херсонщину** **першу****партію** **допомоги** ](https://www.ukrinform.ua/rubric-regions/3720210-kiivsina-vidpravila-na-hersonsinu-persu-partiu-dopomogi.html)

До порятунку людей також активно долучаються і буковинські рятувальники, яківідправляють 10 чоловік особового складу для участі в аварійно-відновлювальнихроботах. Крім того, туди направлять спецтехніку: автокран, вантажівку тапозашляховик, щоб бути корисними у зоні підтоплення.

![](../Images/yкринформ/2023-06-08T20-15-01-03-00/1686244236-682.jpg)

Збір потрібних речей триває.

Крім того, буковинці та громадські організації області готові безкоштовноприймати постраждалих.

За [ повідомленням](https://www.facebook.com/CVoda/posts/pfbid0oauyGrXmNo8yAcmnayKMryZTrSnkd6uJ83t5Ea87f4caCyYDX6C6SkG9pmvBAKk3l)Чернівецької ОВА, для прийому вимушених переселенців із Херсонщини в нашійобласті є близько двох тисяч місць для проживання.

Зокрема, постраждалих від підтоплень людей зможуть розміщувати у шестибудівлях: гуртожитки, приміщення закладів освіти та адмінбудівлі, в якихзавершили ремонтні роботи та створили місця для довготривалого проживання.

**Читайте також:** [ **Понад** 3,3 **тисячі** **осель** **залишаються****підтопленими** **внаслідок** **підриву** **росіянами** **Каховської****ГЕС** ](https://www.ukrinform.ua/rubric-regions/3720230-ponad-33-tisaci-osel-zalisautsa-pidtoplenimi-vnaslidok-pidrivu-rosianami-kahovskoi-ges.html)

У Чернівецькій області працює "гаряча лінія" допомоги переселенцям, в томучислі постраждалим жителям Херсонщини, яка надає консультативну допомогу тазабезпечує безкоштовним житлом. Номер "гарячої лінії": 0800335047.

Як повідомлялося, 6 червня [ російські російські окупаційні війська підірвалиКаховську ГЕС ](https://www.ukrinform.ua/rubric-other_news/3718791-pidriv-rosianami-kahovskoi-ges-vsi-novini.html) , внаслідок теракту були частково чиповністю затоплені близько 80 населених пунктів.

_Фото: Чернівецька ОВА_

Source: [https://www.ukrinform.ua/rubric-regions/3720252-bukovina-vze-vidpravila-10-tonn-dopomogi-meskancam-hersonsini.html](https://www.ukrinform.ua/rubric-regions/3720252-bukovina-vze-vidpravila-10-tonn-dopomogi-meskancam-hersonsini.html)