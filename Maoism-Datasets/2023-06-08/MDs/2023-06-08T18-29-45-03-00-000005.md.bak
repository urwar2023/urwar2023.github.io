# Майбутні репарації Росії мають відшкодувати збитки через «каховський» екоцид – Україна в ОБСЄ

Authors: Ukrinform (Person)

Publisher: Укринформ (Organization)

Published Time: 2023-06-08T18:29:45+03:00

Modified Time: 2023-06-08T18:29:45+03:00

Description: Росія має відповісти за підрив Каховської греблі, а майбутні репарації РФ мають відшкодувати всі збитки, завдані цим екоцидом.  — Укрінформ.

Images: ['[630_360_15898...](https://static.ukrinform.com/photos/2020_05/thumb_files/630_360_1589888514-694.jpg)']

Tags: ['ОБСЄ', 'Україна', 'Репарації', 'Каховська ГЕС', 'Війна з Росією', 'Екоцид']

Type: Article

<!--METADATA-->

![](../Images/yкринформ/2023-06-08T18-29-45-03-00/630_360_1589888514-694.jpg) Росія маєвідповісти за підрив Каховської греблі, а майбутні репарації РФ маютьвідшкодувати всі збитки, завдані цим екоцидом.

Про це заявив постійний представник України при міжнародних організаціях уВідні Євгеній Цимбалюк під час засідання Постійної ради ОБСЄ, передаєкореспондент Укрінформу.

"Масштаб збитків, завданих моїй країні, ще належить встановити. Однак тяжкістьзлочину вже є безпрецедентною. Тому Росія має відповісти за цей огиднийтерористичний акт, а майбутні репарації Росії мають відшкодувати всі збитки,завдані цим екоцидом", - сказав Цимбалюк.

Він вказав на те, що генпрокурор України вже спілкувався з прокуроромМіжнародного кримінального суду (МКС) щодо розслідування вибуху на греблі,також було поінформовано комісара ЄС з питань юстиції. "Україна готовапродовжувати співпрацю з міжнародними механізмами правосуддя, в тому числі зМКС, і надавати всі необхідні докази", - додав постійний представник України.

**Читайте також:** [ У Стамбулі відбувся мітинг проти **екоцид** у, якийчинить Росія в Україні ](https://www.ukrinform.ua/rubric-diaspora/3720088-u-stambuli-vidbuvsa-miting-proti-ekocidu-akij-cinit-rosia-v-ukraini.html)

У ході свого виступу Цимбалюк поінформував делегації країн-учасниць ОБСЄ пропопередні оцінки гуманітарних, екологічних та економічних наслідків підривуКаховської ГЕС та перші заходи, які українська влада вживає для їх ліквідації.При цьому, він вказав і на регіональні наслідки екоциду.

"Масовий приплив прісної води також несе ризики для екосистеми Чорного моря.При цьому, висока вода змиває в Чорне море різні забруднюючі речовини,включаючи відклади, хімікати і важкі метали, разом з паливом і нафтою. Сюдитакож відноситься підвищена мінна небезпека. Це додає регіонального виміру ційкатастрофі, спричиненій Росією. Цей акт російського екоциду потенційно можесерйозно вплинути на весь регіон", - заявив Цимбалюк.

Він зазначив, що практичний внесок [ ОБСЄ ](https://www.ukrinform.ua/tag-obse)у вирішення цих викликів "є вкрай необхідним". "Ми вдячні за готовність ОБСЄпідтримати Україну, висловлену в сьогоднішній заяві. Очікуємо на узгодженнямодальностей можливої підтримки", - заявив український постпред.

Крім того, за його словами, коли російські окупанти розуміють неспроможністьвтримати окуповані території, то вдаються до тактики "випаленої землі",прикладом чого є підрив Каховської греблі.

**Читайте також:** [ У Міндовкіллі назвали руйнування Каховської ГЕСнайбільшим **екоцид** ом з початку війни ](https://www.ukrinform.ua/rubric-ato/3719619-u-mindovkilli-nazvali-rujnuvanna-kahovskoi-ges-najbilsim-ekocidom-z-pocatku-vijni.html)

Український постпред поінформував, що під загрозою затоплення перебуваютьпонад 40 тис. людей. Українська влада евакуює понад 17 тис. людей. "На жаль,понад 25 тис. цивільних осіб перебувають на території, підконтрольній Росії –люди просто покинуті на дахах своїх будинків. У зв'язку з нездатністюросійської окупаційної адміністрації евакуювати людей Україна звернулася довідповідних міжнародних організацій з проханням втрутитися в ситуацію", -заявив Цимбалюк.

Поруч з цим очільник української місії в ОБСЄ засудив спроби Росії перекластипровину на Україну за руйнацію Каховської греблі. Він нагадав, що прийомзвинувачення жертви у власних злочинах Росія неодноразово практикувала уминулому, наприклад, у випадку зі збиттям MH17. Цимбалюк наголосив, що Росіяпродовжує заперечувати право України на існування, і "це запереченнязалишається ключовим рушієм триваючої агресії та геноциду народу України".

Як повідомляв Укрінформ, російські війська в ніч проти 6 червня  [ здійснилипідрив Каховської ГЕС ](https://www.ukrinform.ua/rubric-other_news/3718791-pidriv-rosianami-kahovskoi-ges-vsi-novini.html) . Внаслідокпідриву машинної зали зсередини станцію повністю зруйновано. За фактом підривуокупантами Каховської ГЕС правоохоронці розпочали розслідування за статтею"екоцид".

Source: [https://www.ukrinform.ua/rubric-ato/3720192-majbutni-reparacii-rosii-maut-vidskoduvati-zbitki-cerez-kahovskij-ekocid-ukraina-v-obse.html](https://www.ukrinform.ua/rubric-ato/3720192-majbutni-reparacii-rosii-maut-vidskoduvati-zbitki-cerez-kahovskij-ekocid-ukraina-v-obse.html)