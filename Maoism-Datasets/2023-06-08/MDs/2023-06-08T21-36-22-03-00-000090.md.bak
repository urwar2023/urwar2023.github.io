# Стрічка «Памфір» потрапила до списку найкращих фільмів 2023 року

Authors: Ukrinform (Person)

Publisher: Укринформ (Organization)

Published Time: 2023-06-08T21:36:22+03:00

Modified Time: 2023-06-08T21:36:22+03:00

Description: Фільм українського режисера Дмитра Сухолиткого-Собчука «Памфір» увійшов до переліку найкращих кіноробіт цього року за версією видання The Guardian. — Укрінформ.

Images: ['[630_360_15943...](https://static.ukrinform.com/photos/2020_07/thumb_files/630_360_1594398452-806.jpg)']

Tags: ['Кіно', 'Держкіно', 'фільм']

Type: Article

<!--METADATA-->

![](../Images/yкринформ/2023-06-08T21-36-22-03-00/630_360_1594398452-806.jpg) Фільмукраїнського режисера Дмитра Сухолиткого-Собчука «Памфір» увійшов до перелікунайкращих кіноробіт цього року за версією видання The Guardian.

Як передає Укрінформ, відповідний список фільмів був опублікований на [ сайтібританського видання ](https://www.theguardian.com/film/2023/jun/08/the-best-films-of-2023-so-far) .

Усього до оприлюдненого списку The Guardian внесло 37 фільмів. У переліку є,наприклад, роботи Стівена Спілберга «Фабельмани» та Мартена Бурбулона «Тримушкетери: Д’Артаньян».

**Читайте також:** [ В ізраїльському місті Хайфа покажуть фільм « **Памфір** »](https://www.ukrinform.ua/rubric-diaspora/3720059-v-izrailskomu-misti-hajfa-pokazut-film-pamfir.html)

До кожної з обраних стрічок укладачі списку додали короткий опис сюжету тавласну оцінку роботи. Український фільм «Памфір» теж був оцінений виданням.

«Це (сюжет фільму «Памфір» – ред.) не натякає на війну Росії проти України,але, можливо, цей конфлікт є підтекстовим, у сенсі відданості роду, традиціямгромади і чіткого, майже окультного потягу до Заходу», – зазначається в описі.

Сам сюжет фільму Сухолиткого-Собчука був описаний як «жорстка історія проприречені на крах спроби українського контрабандиста повернутися до сімейногожиття після сумнівної поїздки за кордон». Укладачі списку також додали, що цякартина «динамічна, проте відчайдушна».

**Читайте також:** [ « **Памфір** » покажуть на платформі Netflix](https://www.ukrinform.ua/rubric-culture/3718677-pamfir-pokazut-na-platformi-netflix.html)

Як повідомлялося, у 2019 році «Памфір» став одним із переможців 11-гоконкурсного відбору Держкіно та отримав державну фінансову підтримку. Стрічкатакож здобула підтримку Польського Інституту Кіно (PISF), швейцарського фондуVisions Sud Est, одного з найвідоміших європейських фондів, які фінансуютьекспериментальне кіно Hubert Bals Fund, французького національного центру кіноCNC Aide aux cínemas du monde, міжнародного фонду Goteborg Film Fund таЧернівецької обласної державної адміністрації.

«Памфір» також став одним із переможців 47-го Міжнародного кінофестивалю уКлівленді.

Прем’єрний показ фільму Сухолиткого-Собчука відбувся у Києві 22 березня цьогороку, а з 22 червня кінострічка буде доступна для перегляду на платформіNetflix.

Source: [https://www.ukrinform.ua/rubric-culture/3720286-stricka-pamfir-potrapila-do-spisku-najkrasih-filmiv-2023-roku.html](https://www.ukrinform.ua/rubric-culture/3720286-stricka-pamfir-potrapila-do-spisku-najkrasih-filmiv-2023-roku.html)