# Данілов не виключає можливості індивідуальних двосторонніх угод з країнами НАТО

Authors: Ukrinform (Person)

Publisher: Укринформ (Organization)

Published Time: 2023-06-08T22:32:29+03:00

Modified Time: 2023-06-08T22:32:29+03:00

Description: Секретар РНБО Олексій Данілов не виключає, що в України можуть бути індивідуальні двосторонні угоди з країнами, які є членами НАТО, щодо їхньої присутності на території нашої країни як представників Альянсу або в іншому вигляді. — Укрінформ.

Images: ['[630_360_16807...](https://static.ukrinform.com/photos/2023_04/thumb_files/630_360_1680783784-260.jpg)']

Tags: ['НАТО', 'РНБО', 'Данілов', 'Війна з Росією']

Type: Article

<!--METADATA-->

![](../Images/yкринформ/2023-06-08T22-32-29-03-00/630_360_1680783784-260.jpg) СекретарРНБО Олексій Данілов не виключає, що в України можуть бути індивідуальнідвосторонні угоди з країнами, які є членами НАТО, щодо їхньої присутності натериторії нашої країни як представників Альянсу або в іншому вигляді.

Як передає Укрінформ, про це він заявив в [ інтерв’ю Українському Радіо](https://ukr.radio/news.html?newsID=101613) .

"Що стосується заяви пана Расмуссена, ми б дуже хотіли, щоб гарантії безпеки(для України - ред.) не були гарантіями безпеки Будапештського зразка 1994року, а були гарантіями дієвими та обов'язковими до виконання. Коли Путінпочинав активну фазу війни в лютому 2014 року, а потім ще раз у лютому 2022року, то мав на меті, щоб НАТО в жодному разі не розширялося і не наближалосядо російських кордонів. В результаті ми бачимо, що сьогоднішні Фінляндія іШвеція майже стали членами Альянсу. І одна, і друга знаходяться неподалік відРосії, а одна точно на її кордоні. І те, що ми будемо членами Альянсу — цетільки питання часу. Це наша норма Конституції, яку звідти ніхто прибирати небуде. Ми там будемо обов'язково, тому що ми варті того, щоб бути в єдинійсім'ї, яка підтримує демократію та відповідає стандартам країн НАТО", — заявивДанілов.

**Читайте також:** [ Секретар РНБО порівняв Путіна з бен Ладеном: Нищить усе,що бачить на своєму шляху ](https://www.ukrinform.ua/rubric-ato/3719754-sekretar-rnbo-porivnav-putina-z-ben-ladenom-nisit-use-so-bacit-na-svoemu-slahu.html)

Крім того, він прокоментував [ заяви міністра закордонних справ Дмитра Кулебипро те, що війська НАТО не заходитимуть на територію України](https://www.ukrinform.ua/rubric-other_news/3719995-kuleba-do-zaversenna-vijni-inozemni-derzavi-ne-vvoditimut-svoi-vijska-v-ukrainu.html) принаймні дозавершення цієї війни, та колишнього генсека НАТО Расмуссена про те, що деякікраїни все ж таки можуть вжити заходів індивідуально.

"Дочекаймось більш конкретних дій. Я не виключаю такого варіанту, що у насбудуть двосторонні угоди з тими чи іншими країнами, які є членами НАТО, алетреба розуміти, якими ці угоди мають бути. Всі угоди — відповідно доміжнародного права... Тому почекаймо, як це буде відбуватися, чи будутькраїни, які будуть на це погоджуватися. Але ще раз наголошую — тільки зякісними, оформленими відповідними нормативними документами", — сказавсекретар РНБО.

Як повідомлялося, колишній генеральний секретар Північноатлантичного альянсуАндерс Фог Расмуссен вважає, що в межах дискусії про майбутні гарантії безпекидля України окремі члени НАТО можуть погодитись на введення на українськутериторію своїх військ. На думку Расмуссена, якщо НАТО не зможе ухвалитирішення про кроки щодо членства України або її гарантії безпеки на саміті уВільнюсі, "існує чітка можливість того, що деякі країни можуть вжити заходівіндивідуально".

**Читайте також:** [ **Данілов** після засідання РНБО: Жоден росіянин незупинить звільнення України, час якого настав](https://www.ukrinform.ua/rubric-ato/3718885-danilov-pisla-zasidanna-rnbo-zoden-rosianin-ne-zupinit-zvilnenna-ukraini-cas-akogo-nastav.html)

11-12 липня у Вільнюсі відбудеться черговий саміт НАТО, який розглянепродовження допомоги Україні в боротьбі проти російської агресії. ПрезидентВолодимир Зеленський висловив намір особисто взяти участь у цій зустрічі. Прицьому на всіх рівнях українська сторона наголосила, що запевнень про те, що«Україна стане членом Альянсу», які буди зроблені під час Бухарестськогосаміту НАТО у 2008 році, вже недостатньо. Натомість Україна ставить передсоюзниками по НАТО питання щодо надання гарантій безпеки та чіткої перспективируху до повноправного членства в Альянсі.

Source: [https://www.ukrinform.ua/rubric-ato/3720303-danilov-ne-viklucae-mozlivosti-individualnih-dvostoronnih-ugod-z-krainami-nato.html](https://www.ukrinform.ua/rubric-ato/3720303-danilov-ne-viklucae-mozlivosti-individualnih-dvostoronnih-ugod-z-krainami-nato.html)