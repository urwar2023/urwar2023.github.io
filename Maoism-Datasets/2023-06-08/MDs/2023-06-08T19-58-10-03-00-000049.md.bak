# Українського волонтера Ярослава Жука катують у ростовському СІЗО – Лубінець

Authors: Ukrinform (Person)

Publisher: Укринформ (Organization)

Published Time: 2023-06-08T19:58:10+03:00

Modified Time: 2023-06-08T19:58:10+03:00

Description: Українського волонтера Ярослава Жука, якого торік російські військові викрали в Мелітополі Запорізької області, катують у ростовському СІЗО. — Укрінформ.

Images: ['[630_360_16832...](https://static.ukrinform.com/photos/2023_05/thumb_files/630_360_1683218234-452.jpg)']

Tags: ['Мелітополь', 'Волонтери', 'Дмитро Лубінець']

Type: Article

<!--METADATA-->

![](../Images/yкринформ/2023-06-08T19-58-10-03-00/630_360_1683218234-452.jpg)Українського волонтера Ярослава Жука, якого торік російські військові викралив Мелітополі Запорізької області, катують у ростовському СІЗО.

Про це уповноважений Верховної Ради з прав людини Дмитро Лубінець повідомив у[ Телеграмі ](https://t.me/dmytro_lubinetzs/2671) , передає Укрінформ.

Він зазначив, що в Південному окружному військовому суді в Ростові-на-Донурозпочалися слухання справи стосовно викраденого жителя Мелітополя.

"Громадянин України заявив, що його катували співробітники СІЗО-1. Про цеЯрослав написав у заяві, у якій просить притягнути до кримінальноївідповідальності за нелюдські катування співробітників цього слідчогоізолятора. За словами чоловіка, його неодноразово били ногами і палицями,поливали водою та катували електрошокером. Також підсудного постійнопринижують та ображають", – поінформував Лубінець.

**Читайте також:** [ У незаконно засудженої Росією Ірини Даниловичзагострилася хвороба вух - омбудсмен ](https://www.ukrinform.ua/rubric-crimea/3719553-u-nezakonno-zasudzenoi-rosieu-irini-danilovic-zagostrilasa-hvoroba-vuh-ombudsmen.html)![](../Images/yкринформ/2023-06-08T19-58-10-03-00/1686243417-744.jpg)

Уповноважений ВР з прав людини підкреслив, що такі неправомірні дії з бокуспівробітників СІЗО-1 порушують статтю 3 Конвенції про захист прав людини іосновоположних свобод "Заборона катування".

![](../Images/yкринформ/2023-06-08T19-58-10-03-00/1686243418-183.jpg)

"Як повідомила Офіс омбудсмена дружина Ярослава Марина, чоловіка тримають укамері, де кількість людей перевищує кількість спальних місць, через щочоловіку доводиться спати на холодній підлозі, навіть без матраца. Ці діїпорушують всі норми міжнародного права, українського і навіть російськогозаконодавства", – додав Лубінець.

Він наголосив, що катування та нелюдське поводження під час російськоговторгнення – це воєнні злочини та злочини проти людяності для національних таміжнародних механізмів правосуддя.

**Читайте також:** [ Окупанти за три місяці викрали на півострові щонайменше18 кримських татар ](https://www.ukrinform.ua/rubric-crimea/3719247-okupanti-za-tri-misaci-vikrali-na-pivostrovi-sonajmense-18-krimskih-tatar.html)

Омбудсмен констатував, що притягнення Російської Федерації до відповідальності– мета України та обов’язок всього демократичного світу.

Уповноважений ВР з прав людини нагадав, що 17 червня 2022 року у МелітополіЯрослава Жука викрали російські війська. Спочатку чоловіка тримали в підвалі,де жорстоко били, катували струмом, палили шкіру паяльною лампою, змушуючипідписати фейкові зізнання. У серпні 2022 року стало відомо, що його перевезлидо Криму та звинувачують у "акті міжнародного тероризму", а вже післяпопереднього слідства етапували у СІЗО-1 в Ростові-на-Дону.

Source: [https://www.ukrinform.ua/rubric-society/3720241-ukrainskogo-volontera-aroslava-zuka-katuut-u-rostovskomu-sizo-lubinec.html](https://www.ukrinform.ua/rubric-society/3720241-ukrainskogo-volontera-aroslava-zuka-katuut-u-rostovskomu-sizo-lubinec.html)