<h1>Київщина відправила на Херсонщину першу партію допомоги</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-06-08T18:56:00+03:00</p>
<p>Modified Time: 2023-06-08T18:56:00+03:00</p>
<p>Description: Київська область відправила першу партію допомоги для постраждалих через підрив російськими військами Каховської ГЕС територій Херсонщини.  — Укрінформ.</p>
<p>Images: ['<a href="https://static.ukrinform.com/photos/2023_06/thumb_files/630_360_1686239462-927.jpg">630_360_16862...</a>']</p>
<p>Tags: ['Гуманітарна допомога', 'Херсонщина', 'Київщина', 'Каховська ГЕС', 'Війна з Росією']</p>
<p>Type: Article</p>
<!--METADATA-->

<p><img alt="" src="../Images/2023-06-08T18-56-00-03-00/630_360_1686239462-927.jpg" /> Київськаобласть відправила першу партію допомоги для постраждалих через підривросійськими військами Каховської ГЕС територій Херсонщини.</p>
<p>Як передає Укрінформ, про це голова Київської обласної військовоїадміністрації Руслан Кравченко повідомив у  <a href="https://www.facebook.com/100091315017222/posts/pfbid02XSmGQN3Vxj7QSARwP6gp86iYjVsugxEWE1sWJ2g7ce5AsraTaUTPVFfrRLQR2BbEl/?d=w"> Фейсбуці</a>.</p>
<p>"Наш регіон також постраждав від окупантів. Знаємо як ніхто, якою важливою єдопомога та підтримка. Одразу після трагедії доручив профільним службамзв’язатися з Херсонською областю та сформувати реєстр необхідних першочерговихречей", — зазначив він.</p>
<p><img alt="" src="../Images/2023-06-08T18-56-00-03-00/1686239463-588.jpg" /></p>
<p>За словами голови ОВА, від Київської області вже відправлені 21 човен з <a href="https://www.ukrinform.ua/tag-volonteri">волонтерами </a> , які надаватимутьоперативну допомогу, шість двигунів, дві станції регенерації-очистки води,десять мотопомп, чотири теплові пушки, по 200 літрів бензину і дизпалива.</p>
<p><img alt="" src="../Images/2023-06-08T18-56-00-03-00/1686239463-360.jpg" /></p>
<p>Також регіон передав 20 пожежних рукавів і стільки ж рятувальних жилетів, 150пар гумових чобіт, 500 ємностей по десять літрів для питної води, кілька тоннпродуктів харчування, вісім тонн питної води та одяг.</p>
<p><img alt="" src="../Images/2023-06-08T18-56-00-03-00/1686239627-981.jpg" /></p>
<p><strong>Читайте також:</strong> <a href="https://www.ukrinform.ua/rubric-society/3720024-pidriv-kahovskoi-ges-gumanitarnu-dopomogu-ukraini-nadali-sim-derzav.html"> Підрив Каховської ГЕС: гуманітарну допомогу Українінадали <strong>сім</strong> <strong>держав</strong> </a> <img alt="" src="../Images/2023-06-08T18-56-00-03-00/1686239463-435.jpg" /></p>
<p>Для тварин у Херсонську область будуть доправлені 200 кілограмів корму.</p>
<p><img alt="" src="../Images/2023-06-08T18-56-00-03-00/1686239462-400.jpg" /></p>
<p>"Уночі на Херсонщину також вирушить водолазна команда. Наразі з представників19 громад Київщини доукомплектовуємо бригаду комунальників, електриків таінших фахівців, які з усією необхідною технікою за першої вимоги виїдуть допостраждалих територій", — додав Кравченко.</p>
<p><img alt="" src="../Images/2023-06-08T18-56-00-03-00/1686239463-323.jpg" /></p>
<p>Для компактного проживання людей, які опинилися на затоплених територіях черезпідрив росіянами Каховської ГЕС, у Київській області вже підготовані тритисячі місць. З питаннями про розселення можна звертатися за телефоном: (099)510 72 12.</p>
<p><strong>Читайте також:</strong> <a href="https://www.ukrinform.ua/rubric-society/3720121-aponia-gotue-ukraini-negajnu-gumanitarnu-dopomogu-posolstvo.html"> Японія готує Україні негайну гуманітарну <strong>допомог</strong> у —посольство </a></p>
<p>"За потреби, розширюватимемо перелік необхідної допомоги. Трагедія наХерсонщині – спільна біда всієї України. Херсонщина – ми разом із вами", –наголосив голова ОВА.</p>
<p>Як повідомляв Укрінформ, у ніч на 6 червня <a href="https://www.ukrinform.ua/rubric-other_news/3718791-pidriv-rosianami-kahovskoi-ges-vsi-novini.html"> російська армія</a> <a href="https://www.ukrinform.ua/rubric-other_news/3718791-pidriv-rosianami-kahovskoi-ges-vsi-novini.html"> підірвала дамбу Каховської ГЕС</a> . До обіду майже вся станція опинилася підводою.</p>
<p>На правобережжі Херсонської області внаслідок підриву дамби підтоплені 28населених пунктів і 3 329 будинків. Станом на 8 червня евакуйовані вже 2 154людей, 120 з них – діти.</p>
<p>Також підтоплення фіксуються на території Миколаївської області.</p>
<p>_ Фото: Руслан Кравченко - голова Київської ОДА  _</p>
<p>Source: <a href="https://www.ukrinform.ua/rubric-regions/3720210-kiivsina-vidpravila-na-hersonsinu-persu-partiu-dopomogi.html">https://www.ukrinform.ua/rubric-regions/3720210-kiivsina-vidpravila-na-hersonsinu-persu-partiu-dopomogi.html</a></p>