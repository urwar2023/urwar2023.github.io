<h1>Підрив Каховської ГЕС: Україна передала НАТО список термінових гуманітарних потреб</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-06-08T19:42:10+03:00</p>
<p>Modified Time: 2023-06-08T19:42:10+03:00</p>
<p>Description: Україна передала НАТО список термінових гуманітарних потреб для подолання наслідків підриву Росією греблі Каховської ГЕС і найближчим часом отримає допомогу в рамках Євроатлантичного координаційного центру реагування на природні лиха та катастрофи. — Укрінформ.</p>
<p>Images: ['<a href="https://static.ukrinform.com/photos/2023_06/thumb_files/630_360_1686037966-391.jpg">630_360_16860...</a>']</p>
<p>Tags: ['Дмитро Кулеба', 'НАТО', 'Каховська ГЕС']</p>
<p>Type: Article</p>
<!--METADATA-->

<p><img alt="" src="../Images/2023-06-08T19-42-10-03-00/630_360_1686037966-391.jpg" /> Українапередала НАТО список термінових гуманітарних потреб для подолання наслідківпідриву Росією греблі Каховської ГЕС і найближчим часом отримає допомогу врамках Євроатлантичного координаційного центру реагування на природні лиха такатастрофи.</p>
<p>Про це йшлося під час участі міністра закордонних справ України Дмитра Кулебиу терміновому засіданні Комісії Україна — НАТО, повідомляє Укрінформ ізпосиланням на <a href="https://mfa.gov.ua/news/dmitro-kuleba-ukrayina-nevdovzi-otrimaye-dopomogu-nato-zadlya-podolannya-naslidkiv-rosijskogo-teraktu-na-kahovskij-ges"> МЗС України </a> .</p>
<p>“Україна подала запит до Євроатлантичного координаційного центру реагування наприродні лиха та катастрофи, в якому окреслила конкретні потреби українськоїсторони. Я вдячний НАТО та окремим союзникам за їхню швидку готовністьдопомогти Україні задля подолання наслідків теракту Росії на Каховській ГЕС”,- заявив міністр.</p>
<p><strong>Читайте також:</strong> <a href="https://www.ukrinform.ua/rubric-regions/3720230-ponad-33-tisaci-osel-zalisautsa-pidtoplenimi-vnaslidok-pidrivu-rosianami-kahovskoi-ges.html"> Понад 3,3 тисячі осель залишаються підтопленими внаслідокпідриву росіянами <strong>Каховськ</strong> ої ГЕС </a></p>
<p>Кулеба підкреслив, що Каховська катастрофа демонструє відсутність жодних меж увчиненні Росією злочинів. За його словами, допоки Росія окупує українськуземлю, загроза нових російських злочинів зберігатиметься. Саме тому критичноважливе значення має допомога союзників НАТО задля звільнення всієї територіїУкраїни.</p>
<p>“Я закликаю партнерів до подальшого зміцнення обороноздатності України,зокрема продовжити якнайшвидше постачання артилерійських боєприпасів та гармат155-калібру”, - наголосив міністр.</p>
<p>Він також закликав партнерів ухвалити на саміті НАТО в Вільнюсі рішення, якінаблизять вступ України в Альянс. На його думку, членство України в НАТОприносить користь Альянсу, оскільки Україна вже сьогодні робить значний внесоку євроатлантичну безпеку, діє за стандартами НАТО і використовує натівськеозброєння.</p>
<p><strong>Читайте також:</strong> <a href="https://www.ukrinform.ua/rubric-polytics/3720225-komisia-natoukraina-provela-zasidanna-sodo-kahovskoi-ges-domovilisa-pro-operativnu-dopomogu.html"> Комісія НАТО-Україна провела засідання щодо <strong>Каховськ</strong>ої ГЕС – домовилися про оперативну допомогу </a></p>
<p>"Членство України допоможе запобігти майбутнім війнам після того, як ця війназакінчиться перемогою нашої держави. Україна в складі Альянсу буде надійнимщитом, який захищатиме його східний фланг та зможе ефективно стримуватипотенційного агресора. Немає сумнівів, що членство України зробить НАТОсильнішим. Насправді ми вже посилюємо Альянс, захищаючи його членів відпотенційних нових хвиль російської агресії, а також ділячись воєннимдосвідом”, – наголосив Кулеба.</p>
<p>Як повідомлялося, Комісія НАТО-Україна, провела сьогодні засідання задистанційної участі Дмитра Кулеби, яке було скликане за ініціативоюукраїнської сторони для розгляду ситуації, що склалася після руйнаціїросійськими окупантами греблі Каховської ГЕС.</p>
<p>Вночі <a href="https://www.ukrinform.ua/rubric-other_news/3718791-pidriv-rosianami-kahovskoi-ges-vsi-novini.html"> 6 червня російська армія підірвала греблю Каховської ГЕС</a> . На Херсонщині продовжуються рятувальні роботита заходи з евакуації населення з місць затоплення. Особливо драматичноюситуація залишається на тимчасово окупованих територіях, де російськізагарбники залишили мирне населення без жодної допомоги, в той час, як доступрятувальних служб України до цих людей є вкрай ускладненим або неможливим.</p>
<p>За фактом підриву окупантами Каховської ГЕС правоохоронці розпочалирозслідування за статтею "екоцид". В Укргідроенерго заявили, що Каховська ГЕСповністю зруйнована і відновленню не підлягає.</p>
<p>Source: <a href="https://www.ukrinform.ua/rubric-society/3720234-pidriv-kahovskoi-ges-ukraina-peredala-nato-spisok-terminovih-gumanitarnih-potreb.html">https://www.ukrinform.ua/rubric-society/3720234-pidriv-kahovskoi-ges-ukraina-peredala-nato-spisok-terminovih-gumanitarnih-potreb.html</a></p>