# Британія віддана довгостроковій підтримці України - Сунак

Authors: Ukrinform (Person)

Publisher: Укринформ (Organization)

Published Time: 2023-06-08T17:48:00+03:00

Modified Time: 2023-06-08T23:48:00+03:00

Description: Прем’єр-міністр Великої Британії Ріші Сунак назвав «вирішальним» внесок США у справу підтримки України та запевнив, що його країна віддана зобов’язанням, аби досягти перемоги сил демократії й свободи. — Укрінформ.

Images: ['[630_360_16688...](https://static.ukrinform.com/photos/2022_11/thumb_files/630_360_1668867140-383.jpg)']

Tags: ['Британія', 'Україна', 'допомога', 'Війна з Росією', 'Ріші Сунак']

Type: Article

<!--METADATA-->

![](../Images/2023-06-08T17-48-00-03-00/630_360_1668867140-383.jpg) Прем’єр-міністр Великої Британії Ріші Сунак назвав «вирішальним» внесок США у справупідтримки України та запевнив, що його країна віддана зобов’язанням, абидосягти перемоги сил демократії й свободи.

Про це Сунак заявив під час спільної з президентом США Байденомпресконференції в Білому домі, передає власний кореспондент Укрінформу.

«Сполучене Королівство пишається нашим внеском, включно з танками,далекобійною зброєю та навчанням українських солдатів. Але не має бутисумнівів, що лідерство та ресурси США стали вирішальним внеском, який дозволяєсилам демократії та свободи перемогти», - наголосив Сунак.

У цьому зв’язку він висловив слова вдячності особисто президенту Байдену таамериканському народу, які продовжують забезпечувати Україну всім необхідним.

Водночас Сунак підкреслив необхідність для інших країн активізувалися йреалізувати свою частину внеску у спільну безпеку в умовах агресії РФ.

**Читайте також:** [ **Сунак** : Законне місце України – в НАТО](https://www.ukrinform.ua/rubric-polytics/3717204-sunak-zakonne-misce-ukraini-v-nato.html)

«Нам пощастило отримати інвестиції Америки в європейську безпеку, однак миповинні розділити тягар разом», - заявив прем’єр.

За його словами, видатки Сполученого Королівства на оборону завжди булибільшими за 2%, що вважається «контрольним показником» для країн НАТО. «Мизаохочуємо інші країни наслідувати приклад США й [ Великої Британії](https://www.ukrinform.ua/tag-britania) , оскільки наша безпека єколективною», - наголосив Сунак.

Він також погодився з думкою Байдена що йдеться насамперед про стримування РФ.

**Читайте також:** [ У Молдові Зеленський зустрівся з **Сунак** ом - говорилипро Storm Shadow та війну ](https://www.ukrinform.ua/rubric-polytics/3717163-u-moldovi-zelenskij-zustrivsa-z-sunakom-govorili-pro-storm-shadow-ta-vijnu.html)

«Путін думатиме, що може почекати, поки НАТО втомиться, знесилиться іздасться, але цьому не бувати. І чим більше ми можемо забезпечити підтримкуУкраїни – не лише тут і зараз, але й підтримку на майбутнє, на роки – я думаю,це надішле йому потужний сигнал, що немає сенсу чекати, ми нікуди не підемо,ми будемо тут стільки, скільки потрібно», - резюмував глава британськогоуряду.

Як повідомляв Укрінформ, [ президент США Джо Байден висловив упевненість](http://www.ukrinform.ua/rubric-polytics/3720302-bajden-viru-so-mi-matimemo-neobhidne-dla-pidtrimki-ukraini-finansuvanna.html) , що обидві партії КонгресуСША продовжать підтримувати подальшу допомогу Україні в далекосяжнійперспективі.

_Фото: ОП_

Source: [https://www.ukrinform.ua/rubric-polytics/3720316-britania-viddana-dovgostrokovij-pidtrimci-ukraini-sunak.html](https://www.ukrinform.ua/rubric-polytics/3720316-britania-viddana-dovgostrokovij-pidtrimci-ukraini-sunak.html)