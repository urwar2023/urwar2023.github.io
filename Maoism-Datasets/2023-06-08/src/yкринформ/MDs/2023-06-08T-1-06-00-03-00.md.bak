# Підрив Каховської ГЕС: Зеленський дорікнув міжнародним організаціям за «нуль підтримки»

Authors: Ukrinform (Person)

Publisher: Укринформ (Organization)

Published Time: 2023-06-08T-1:06:00+03:00

Modified Time: 2023-06-08T22:06:00+03:00

Description: Наразі фактично немає уваги міжнародних організацій до затопленої внаслідок теракту на Каховській ГЕС тимчасово окупованої території України. — Укрінформ.

Images: ['[630_360_16862...](https://static.ukrinform.com/photos/2023_06/thumb_files/630_360_1686249475-856.jpeg)']

Tags: ['Зеленський', 'Каховська ГЕС', 'Війна з Росією']

Type: Article

<!--METADATA-->

![](../Images/2023-06-08T-1-06-00-03-00/630_360_1686249475-856.jpeg) Наразіфактично немає уваги міжнародних організацій до затопленої внаслідок терактуна Каховській ГЕС тимчасово окупованої території України.

Про це Президент України Володимир Зеленський заявив під час звернення досвітових екоактивістів, лідерів думок та міжнародних експертів, передаєУкрінформ.

Він зазначив, що Україна робитиме все можливе, аби врятувати якнайбільшелюдей, та наголосив на необхідності підтримки світу в цьому процесі "не лишериторикою, а й діями".

**Читайте також:** [ **Зеленський** : Під водою на півдні опинились могильникитварин, щонайменше два з них - із сибіркою ](https://www.ukrinform.ua/rubric-society/3720295-zelenskij-pid-vodou-na-pivdni-opinilis-mogilniki-tvarin-sonajmense-dva-z-nih-iz-sibirkou.html)

"На контрольованій нами території міжнародні організації почали допомагати. Ядякую. На окупованій же території – нуль підтримки. І що довше це триває, тобільше, на жаль, там буде жертв. Уваги міжнародних організацій до окупованоїтериторії, яка затоплена, наразі фактично немає. І потрібен, зокрема, ваш тискна них – я прошу!" – сказав глава Української держави.

Він підкреслив, що необхідно зробити все, щоб не залишилося жодної пустелі,руїни чи мертвої зони після цієї катастрофи. На переконання Зеленського, цеможна забезпечити лише спільними зусиллями, разом з екозахисною спільнотоюсвіту, лідерами й державами, міжнародними організаціями.

"Забруднення й отрута із зони затоплення швидко потрапляє в підземні води,отруює річки, а звідти потрапляє в басейн Чорного моря. Тобто не буваєруйнації природи "десь там" – все у світі дуже взаємопов’язане.

**Читайте також:** [ Підрив Каховської ГЕС: **Зеленський** звернувся досвітової екологічної спільноти ](https://www.ukrinform.ua/rubric-polytics/3720287-pidriv-kahovskoi-ges-zelenskij-zvernuvsa-do-svitovoi-ekologicnoi-spilnoti.html)

І тому, будь ласка, поширюйте правду про цей російський екоцид. Будь ласка,закликайте лідерів, держави та міжнародні організації діяти", – додавПрезидент України.

Як повідомляв Укрінформ, у ніч на 6 червня російська армія підірвала дамбуКаховської ГЕС. На Херсонщині продовжуються рятувальні роботи та заходи зевакуації населення з місць затоплення. Особливо драматичною ситуаціязалишається на тимчасово окупованих територіях, де російські загарбникизалишили мирне населення без жодної допомоги, в той час, як доступ рятувальнихслужб України до цих людей є вкрай ускладненим або неможливим.

За фактом підриву окупантами Каховської ГЕС правоохоронці розпочалирозслідування за статтею "екоцид". В Укргідроенерго заявили, що Каховська ГЕСповністю зруйнована і відновленню не підлягає.

Фото: ОП

Source: [https://www.ukrinform.ua/rubric-polytics/3720300-pidriv-kahovskoi-ges-zelenskij-doriknuv-miznarodnim-organizaciam-za-nul-pidtrimki.html](https://www.ukrinform.ua/rubric-polytics/3720300-pidriv-kahovskoi-ges-zelenskij-doriknuv-miznarodnim-organizaciam-za-nul-pidtrimki.html)