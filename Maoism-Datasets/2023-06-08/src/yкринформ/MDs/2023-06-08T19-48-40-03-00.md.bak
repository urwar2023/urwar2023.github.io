# USAID надасть ₴22,5 мільйона допомоги постраждалим від підриву Каховської ГЕС господарствам

Authors: Ukrinform (Person)

Publisher: Укринформ (Organization)

Published Time: 2023-06-08T19:48:40+03:00

Modified Time: 2023-06-08T19:48:40+03:00

Description: Агентство США з міжнародного розвитку (USAID) надасть 22,5 млн гривень допомоги постраждалим від підриву Каховської ГЕС господарствам. — Укрінформ.

Images: ['[630_360_14930...](https://static.ukrinform.com/photos/2017_04/thumb_files/630_360_1493088985-4151-usaid.jpg)']

Tags: ['Гуманітарна допомога', 'США', 'USAID']

Type: Article

<!--METADATA-->

![](../Images/2023-06-08T19-48-40-03-00/630_360_1493088985-4151-usaid.jpg)Агентство США з міжнародного розвитку (USAID) надасть 22,5 млн гривеньдопомоги постраждалим від підриву Каховської ГЕС господарствам.

Про це йдеться у пресрелізі посольства США в Україні, який є у розпорядженніУкрінформу.

Зазначається, що завдяки прямій бюджетній підтримці Кабміну у розмірі 22,9млрд доларів США, USAID допомагає уряду України виплачувати заробітну платупонад 57 000 співробітників ДСНС, у тому числі рятувальникам, які працюють уХерсонській області.

**Читайте також:** [ **USAID** і партнери розгорнули допомогу постраждалим відпідриву Каховської ГЕС ](https://www.ukrinform.ua/rubric-regions/3719670-usaid-i-partneri-rozgornuli-dopomogu-postrazdalim-vid-pidrivu-kahovskoi-ges.html)

Грошову допомогу у 22,5 млн гривень буде надано понад 1 000 домогосподарствам,які постраждали від повені. Кожне домогосподарство отримає 2 200 гривень (60доларів США) на людину впродовж трьох місяців, загалом до п'яти осіб надомогосподарство в постраждалих районах.

USAID також відзвітувало, що забезпечило питною водою понад 14 тисяч людей,роздало гарячі обіди 7 тисячам осіб у Херсоні та Миколаєві та забезпечилопонад 10 тисяч літрів пального для підтримки рятувальних операцій на воді тарозподілу екстреної допомоги.

Агентство США займається забезпеченням автобусів для евакуації підкерівництвом уряду України і човнів для підтримки рятувальних робіт, працюєнад планом доставки насосів для критичної інфраструктури Херсона.

**Читайте також:** [ Херсон отримав від **USAID** шість машин з технічноюсіллю для системи опалення ](https://www.ukrinform.ua/rubric-regions/3717885-herson-otrimav-vid-usaid-sist-masin-z-tehnicnou-sillu-dla-sistemi-opalenna.html)

Як повідомлялося, Агентство США з міжнародного розвитку разом із партнерамивпродовж перших годин після підриву Каховської ГЕС розгорнули допомогу дляукраїнських мешканців, постраждалих від наслідків цієї катастрофи.

Source: [https://www.ukrinform.ua/rubric-society/3720239-usaid-nadast-225-miljona-dopomogi-postrazdalim-vid-pidrivu-kahovskoi-ges-gospodarstvam.html](https://www.ukrinform.ua/rubric-society/3720239-usaid-nadast-225-miljona-dopomogi-postrazdalim-vid-pidrivu-kahovskoi-ges-gospodarstvam.html)