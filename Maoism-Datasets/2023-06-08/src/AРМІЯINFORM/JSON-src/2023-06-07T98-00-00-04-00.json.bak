{'title': 'Потрібно, щоб міжнародні організації, як МКЧХ, негайно долучилися до порятунку людей на окупованій частині Херсонщини — Президент України', 'description': 'https://youtu.be/dNGWhlYp7uA    Дорогі українці, українки!    Сьогодні весь день максимум... Война с Украиной 2022, Война с Украиной последние новости сегодня, Новости война с Украиной 2022 последние на сегодня, Будет ли война между Украиной и Россией и когда, Война с Украиной в 2022 году будет или нет,  Будет ли война с Украиной в ближайшее время что говорят,  Война с Украиной новости,  Новости Украины сегодня,  Украинские новости в украинских СМИ на русском', 'time': '2023-06-07T98:00:00-04:00', 'author': ['АРМІЯINFORM'], 'images': [], 'text': '**Дорогі українці, українки!**\n\nСьогодні весь день максимум уваги наслідкам російського теракту на КаховськійГЕС. Затоплені десятки населених пунктів на підконтрольній нам території.Тисячі будинків!\n\nТриває евакуація. Причому під обстрілами! російська артилерія продовжує бити,не зважаючи ні на що. Просто нелюди.\n\nАле станом на цей час на території Херсонської та Миколаївської областейврятовано понад 2 тисячі людей. І я дякую всім, хто залучений до цієї роботи,усім, хто допомагає! Наше завдання — по максимуму захистити життя й допомогтилюдям.\n\nАбсолютно катастрофічна ситуація на окупованій частині Херсонщини. Окупантипросто кинули людей у цих страшних умовах. Без порятунку, без води, просто надахах будинків у затоплених громадах. І це ще один свідомий злочин росії:після того, як держава-терорист спричинила катастрофу, вона ще й максимізуєшкоду від неї.\n\nЗараз потрібна чітка та швидка реакція світу на те, що відбувається. Навітьнеможливо встановити достеменно, скільки людей на тимчасово окупованійтериторії Херсонщини можуть загинути без порятунку, без питної води, без їжі,без медичної допомоги. Наші військові та спецслужби настільки, наскільки цеможливо, попри обстріли рятують людей.\n\nАле потрібні масштабніші зусилля. Потрібно, щоб міжнародні організації, як-отМіжнародний комітет Червоного Хреста, негайно долучилися до рятувальноїоперації й допомогли людям саме на окупованій частині Херсонщини. Кожназагибла людина там — це вирок наявній міжнародній архітектурі, міжнародниморганізаціям, які розучилися рятувати життя. Якщо зараз міжнародноїорганізації немає в зоні цієї катастрофи, значить, її взагалі немає, значить,вона недієздатна. Усі відповідні звернення України, нашого уряду є.\n\nБагато лідерів світу, керівників держав, урядів, міждержавних об’єднаньвисловили свою підтримку Україні та чітке засудження російського злочинуекоциду. Я дякую за цю принциповість!\n\nРазом маємо й притягти до відповідальності окупантів. Вони понад рікконтролювали і дамбу, і всю ГЕС. російські пропагандисти серйозно й відкритообговорювали саме такий сценарій рукотворної катастрофи, який вони іздійснили. Ще минулої осені ми попереджали світ про мінування Росією обʼєктівКаховської ГЕС.\n\nМи заклик _а_ ли й до відправлення міжнародної спостережної місії на Каховку,до розмінування агрегатів та всіх споруд станції. На жаль, світової уваги тодіне вистачило, щоб усе це забезпечити. Зараз маємо сконцентрувати увагу світудля ліквідації наслідків чергової катастрофи з вини росії, маємо не допуститиподальшої руйнівної активності окупантів.\n\nПровів сьогодні кілька важливих міжнародних розмов.\n\nПрезидент Туреччини Ердоган. Поінформував його про ситуацію в затопленихрайонах, про нашу рятувальну операцію та нагальні потреби, щоб допомогтилюдям.\n\nЗвичайно, обговорили й ризики для Запорізької атомної станції, яка досіперебуває під контролем окупантів. Є домовленість із керівником МАГАТЕ проактивізацію роботи представників МАГАТЕ на станції. Але зрозуміло, що, покиокупанти там, повної безпеки не уявити. Тому деокупація України — цебезальтернативне завдання.\n\nПрезидент Франції Макрон. Обговорили — і дуже детально — усі наслідкиросійського теракту на станції, загалом ситуацію. Все, що можемо зробити длядопомоги людям, постраждалим регіонам.\n\nҐрунтовно обговорили й оборонні дії, а також міжнародні заходи, які готуємопопри все, бо безпека нам потрібна попри будь-які агресивні й відвертобожевільні дії росії.\n\nОкремо я хочу зазначити кілька речей, які важливі для всієї нашої країни, аособливо для людей у тих наших регіонах, які залежали від Каховськоговодосховища.\n\nПерше. Питною водою всіх забезпечимо. В усіх областях, районах, містах іселах, де це необхідно. Де зараз підвіз питної води, будуть зроблені всінеобхідні системи постачання. Сталість постачання — це головний принцип.\n\nДруге. Світ буде з нами. Партнери повністю поінформовані про те, щовідбувається, про те, якої допомоги ми потребуємо. Хоч би якими булиекономічні, соціальні, екологічні наслідки цієї катастрофи, всі основи дляжиття будуть збережені. Херсонщина, Миколаївщина, Запорізька, Дніпровськаобласті — ми бачимо всю проблематику і зробимо і можливе й неможливе, щобстворені окупантами проблеми були розв’язані.\n\nТретє. Прямим обов’язком представників держави та місцевої влади в усіхгромадах і областях, які постраждали, є допомога людям. Від уряду й ДСНС дообласної влади, місцевих громад — усі по максимуму залучені до того, щобурятувати й захистити якнайбільше людей. Кожен має сприймати це завданняособисто. І я дякую тим, хто сприймає його саме так! Дбаємо одне про одного іпро Україну!\n\nІ, звичайно, сьогодні я дякую кожному нашому воїну, усім підрозділам, усімбригадам, які продовжують бити окупантів.\n\nБахмутський напрямок, Авдіївка, уся «Хортиця», уся «Таврія» — ви молодці!\n\nХай там що, кожен день має бути днем знищення ворога.\n\nСлава всім нашим героям!\n\nСлава всім, хто дбає про Україну й українців!\n\n**Слава Україні!**', 'category': 'News', 'tags': ['ВІДЕОЗВЕРНЕННЯ ПРЕЗИДЕНТА УКРАЇНИ', 'ВОЛОДИМИР ЗЕЛЕНСЬКИЙ', 'ПРЕЗИДЕНТ УКРАЇНИ'], 'source': 'https://armyinform.com.ua/2023/06/07/potribno-shhob-mizhnarodni-organizacziyi-yak-mkchh-negajno-doluchylysya-do-poryatunku-lyudej-na-okupovanij-chastyni-hersonshhyny-prezydent-ukrayiny/'}