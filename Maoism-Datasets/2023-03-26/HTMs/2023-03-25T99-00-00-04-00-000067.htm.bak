<html>
<head><style>img{height: auto; width: auto\9; width:100%;}</style></head>
<body>
<h1>Як світові санкції руйнують економіку рф</h1>
<p>Author: ['АРМІЯINFORM']</p>
<p>Time: 2023-03-25T99:00:00-04:00</p>
<p>Description: Про це повідомляє Служба зовнішньої розвідки України на своїй офіційній сторінці... Война с Украиной 2022, Война с Украиной последние новости сегодня, Новости война с Украиной 2022 последние на сегодня, Будет ли война между Украиной и Россией и когда, Война с Украиной в 2022 году будет или нет,  Будет ли война с Украиной в ближайшее время что говорят,  Война с Украиной новости,  Новости Украины сегодня,  Украинские новости в украинских СМИ на русском</p>
<p>Images: ['<a href="https://armyinform.com.ua/wp-content/uploads/2023/03/sankcziyi.jpg">sankcziyi.jpg</a>']</p>
<p>Tags: ['STOPRUSSIA', 'АГРЕСІЯ РФ', 'ЕКОНОМІКА РФ', 'КРАХ РОСІЙСЬКОЇ ЕКОНОМІКИ', 'САНКЦІЇ РФ', 'СЛУЖБА ЗОВНІШНЬОЇ РОЗВІДКИ УКРАЇНИ']</p>
<p>Category: News</p>
<!--METADATA-->

<p><img alt="" src="../Images/AРМІЯINFORM/2023-03-25T99-00-00-04-00/sankcziyi.jpg" />Ілюстративне фото</p>
<p>Про це <a href="https://www.facebook.com/SZRUkraine/posts/pfbid02Zr5EngkxSsg7Xa5wqVs6Uzy6Frjfe5VqZUMuC622JnReh8o1BVkLVoQ8hKPPDziKl">повідомляє</a>Службазовнішньої розвідки України на своїй офіційній сторінці в Facebook.</p>
<ul>
<li>З 1 квітня Казахстан запровадить онлайн-систему, яка відстежуватиме товари, що перетинають кордон країни, і цим унеможливить обхід міжнародних санкцій проти росії. Найперше зупиниться так званий «паралельний імпорт» на рф.  * Французька компанія Leroy Merlin повідомила про намір продати всі свої магазини на росії.  * віце-прем’єр рф новак заявив, що з середини січня росія мусила знизити вартість своєї нафти urals іще на $ 8.  * інститут соціальної політики вищої школи економіки рф спрогнозував чотири можливі сценарії розвитку ситуації на росії до 2030 року. За всіма варіантами поліпшення життя на росії станеться лише у разі зростання світової економіки та послаблення міжнародних санкцій. За іншими сценаріями на росію чекає зростання безробіття і рівня бідності, скорочення доходів і зарплат, зменшення частки середнього класу.  * У разі посилення міжнародного тиску на рф у поєднанні з глобальною кризою і стагнацією світової економіки рівень безробіття на росії до 2030 року зросте до 6,8 % та пошириться на різні групи населення, показники реальних доходів та зарплати знижуватимуться. Рівень бідності у 2026–2030 роках при цьому становитиме 18,7 % від населення рф, частка середнього класу скоротиться до 10–15 % — показників 1990-х років.  * російскіє жєлєзниє дорогі запровадили нову систему погодження перевезень вантажів для того, щоб «не допускати на мережу обсягів, що не відповідають актуальним можливостям інфраструктури, знизити затори та простої». Через неспроможність російського залізничного монополіста забезпечити перевезення промисловість рф зіткнулась із черговими проблемами: відправники вантажу скаржаться на непрогнозовані відмови у перевезенні раніше узгоджених і вже проданих вантажів. Зокрема, металурги заявляють про ризик зупинення до третини своїх потужностей.  * росія вирішила бойкотувати міжнародну екологічну акцію «Година Землі», яка передбачає вимкнення електричного світла на одну годину на знак небайдужості людства до майбутнього нашої планети. 25 березня таку солідарну акцію проведуть у 180 країнах.  * уряд білорусі продовжив запроваджену в березні 2022 року тимчасову заборону на вивезення за межі республіки білорусь до держав — членів Євразійського економічного союзу промислових товарів. До списку з 254 найменувань було включено: легкові автомобілі, залізничні локомотиви, вагони, трактори, мотоцикли, велосипеди, літальні апарати, ядерні реактори, холодильне та морозильне обладнання, обладнання для сільського та лісового господарства, обчислювальні машини, пилососи, телефонні апарати та низку інших видів продукції. Тим часом у білорусі наразі зафіксовано рекордне зростання складських запасів готової промислової продукції.</li>
</ul>
<p><strong>Джерело:</strong> <em><a href="https://www.facebook.com/SZRUkraine/posts/pfbid02Zr5EngkxSsg7Xa5wqVs6Uzy6Frjfe5VqZUMuC622JnReh8o1BVkLVoQ8hKPPDziKl">Служба зовнішньої розвідкиУкраїни</a></em></p>
<p>Source: <a href="https://armyinform.com.ua/2023/03/25/yak-svitovi-sankcziyi-rujnuyut-ekonomiku-rf-2/">https://armyinform.com.ua/2023/03/25/yak-svitovi-sankcziyi-rujnuyut-ekonomiku-rf-2/</a></p>
</body>
</html>