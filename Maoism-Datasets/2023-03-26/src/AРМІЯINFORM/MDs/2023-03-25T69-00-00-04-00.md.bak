# На тимчасово окупованих територіях окупанти готуються до нових «жестів доброї волі»

Author: ['Тарас Грень']

Time: 2023-03-25T69:00:00-04:00

Description: Про це в ефірі «Єдиних новин» розповіла начальник об’єднаного пресцентру Сил оборони... Война с Украиной 2022, Война с Украиной последние новости сегодня, Новости война с Украиной 2022 последние на сегодня, Будет ли война между Украиной и Россией и когда, Война с Украиной в 2022 году будет или нет,  Будет ли война с Украиной в ближайшее время что говорят,  Война с Украиной новости,  Новости Украины сегодня,  Украинские новости в украинских СМИ на русском

Images: ['[photo_2023-03-25_09-57-03.jpg](https://armyinform.com.ua/wp-content/uploads/2023/03/photo_2023-03-25_09-57-03.jpg)']

Tags: ['ТЕЛЕМАРАФОН']

Category: News

<!--METADATA-->

![](../Images/2023-03-25T69-00-00-04-00/photo_2023-03-25_09-57-03.jpg)

Про це в ефірі «[Єдиних новин](https://www.youtube.com/watch?v=CwQl49tDPTk)»розповіла начальник об’єднаного пресцентру Сил оборони Півдня України капітан1 рангу Наталія Гуменюк.

— Це вже така собі народна прикмета, коли окупанти починають активнопереодягатись у цивільне і масово пакувати і відправляти на росію награбованемайно українців, — сказала вона. — Це, як правило, підготовка до тих самих«жестів доброї волі». Це насамперед спровоковано успішними діями воїнівЗбройних Сил України.

Водночас на лівому березі Дніпра ворог проводить масові ротації своїхпідрозділів. Майже знищені нашими ударами рештки своїх частин росіяниоперативно міняють на інші.

— Ми дуже серйозно налаштовані повернути наші території, зокрема і окупованийКрим, — наголосила офіцер. — Тому спокою ворогу не буде ніде! «Сезон бавовни»на тимчасово окупованих територіях буде ще досить тривалим, особливо у Криму.Однак Україна дотримується всіх вимог та правил ведення війни, і тому нашіудари ідуть виключно по військових об’єктах.

Саме через влучні удари українських воїнів окупанти не мають змоги проводитимасові роботи з організації фортифікаційних споруд та ліній оборони.

— Вони вже награлись у пісочок, риючи окопи на пляжах, — продовжила капітан 1рангу Наталія Гуменюк. — І вже зрозуміли, що їхній «пляжний сезон ужезакінчується» і час збирати речі додому. Саме тому ми спостерігаємо великічерги до нотаріусів тощо. Звичайно, вони будуть намагатись укріплювати рубежісвоєї оборони. Але ми спостерігаємо за всіма діями росіян.

За словами офіцера, глобальна тактика ворога полягає в такому собі режимі«глобального пошуку». Масовані ракетні атаки відходять у минуле, але виключатив абсолюті їх не потрібно. Нині росіяни почали використовувати точкові атакиракетами та дронами по об’єктах критичної інфраструктури України. Наприклад,вчора росіяни навіть спробували застосувати свою ракетну систему «онікс».

Source: [https://armyinform.com.ua/2023/03/25/na-tymchasovo-okupovanyh-terytoriyah-okupanty-gotuyutsya-do-novyh-zhestiv-dobroyi-voli/](https://armyinform.com.ua/2023/03/25/na-tymchasovo-okupovanyh-terytoriyah-okupanty-gotuyutsya-do-novyh-zhestiv-dobroyi-voli/)