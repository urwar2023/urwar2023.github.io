# Рішення Уряду наблизило донорську кров до фронту

Author: ['АРМІЯINFORM']

Time: 2023-07-06T91:00:00-04:00

Description: Понад 60% смертей на полі бою пов’язані із крововтратою. Вчасне переливання цільної крові... Война с Украиной 2022, Война с Украиной последние новости сегодня, Новости война с Украиной 2022 последние на сегодня, Будет ли война между Украиной и Россией и когда, Война с Украиной в 2022 году будет или нет,  Будет ли война с Украиной в ближайшее время что говорят,  Война с Украиной новости,  Новости Украины сегодня,  Украинские новости в украинских СМИ на русском

Images: ['[donory.jpeg](https://armyinform.com.ua/wp-content/uploads/2023/07/donory.jpeg)']

Tags: ['STOPRUSSIA', 'АГРЕСІЯ РФ', 'ВІЙНА', 'ВТОРГНЕННЯ РФ', 'ДОНОРИ КРОВІ', 'КАБІНЕТ МІНІСТРІВ УКРАЇНИ', 'МОЗ УКРАЇНИ']

Category: News

<!--METADATA-->

![](../Images/2023-07-06T91-00-00-04-00/donory.jpeg)

Понад 60% смертей на полі бою пов’язані із крововтратою. Вчасне переливанняцільної крові або її компонентів може істотно зменшити цей відсоток, оскількидозволить виграти час на доправлення пораненого до найближчого шпиталю.

Таке на Єдиному вебпорталі органів виконавчої влади України[зазначає](https://www.kmu.gov.ua/news/moz-rishennia-uriadu-nablyzylo-donorsku-krov-do-frontu) Міністерство охорони здоров’я.

Кожного дня захисники та захисниці України героїчно боронять спокій цілоїкраїни. Кожен із них щодня ризикує власним життям та здоров’ям заради миру,перемоги та відновлення нашої територіальної цілісності.

В умовах війни бувають травми та поранення, несумісні з життям. Проте є й тісмерті, яким можна запобігти. Мова про героїв із масивною крововтратою. У разіважких поранень вчасна зупинка кровотечі — лише перший етап надання допомоги.Другий етап не менш важливий. Він передбачає відновлення крові, яку людинавтратила. Вчасна трансфузія (переливання) цільної донорської крові надогоспітальному етапі може врятувати не одне життя.

Розроблена Міністерством охорони здоровʼя постанова має впорядкувати механізмодержання донорської крові та її компонентів і наблизити їх до фронту. Вонадетально визначає та регламентує логістичні ланцюжки отримання донорськоїкрові та її компонентів медичними підрозділами. Без зайвої бюрократії танеоптимально організованих процедур.

Відтепер механізм забезпечення потреб сил безпеки та оборони донорською кров’ювраховує запит на необхідні об’єми крові від бойових підрозділів. Відповіднодає можливість вчасно ці об’єми підготувати та доставити в зону бойових дій.

Постанова також передбачає, що кожен медичний підрозділ визначає особу,відповідальну за замовлення донорської крові та її компонентів. Водночасвійськові медики самостійно вирішують, як їм зручніше замовити кров — відбригади чи від окремих медичних підрозділів. Це робить систему гнучкою таадаптивною до оперативної обстановки на фронті.

Процес отримання донорської крові та її компонентів медичними підрозділами силбезпеки та оборони простий та зрозумілий. Він передбачає такий алгоритм дій:

* опорний суб’єкт системи крові комплектує необхідний обсяг донорської крові таїї компонентів і повідомляє регіональних координаторів про дату та місце їх отримання;  * регіональний координатор забезпечує отримання, транспортування та розподіл донорської крові та її компонентів відповідно до заявок, поданих координаторами медичних підрозділів.

Фактично завдання підрозділів зводиться до формування заявок і звітів, у якихвідповідальні особи медичних підрозділів надають мінімум необхідноїінформації. Такий підхід дозволяє військовим медикам оптимально витрачати свійчас та не докладати зайвих зусиль на пошук і забезпечення доставки донорськоїкрові та її компонентів.

Водночас постановою визначено алгоритм дій медичних підрозділів у критичнихситуаціях, таких як масове надходження поранених. У цьому випадку медичніпідрозділи максимально швидко можуть забрати необхідну кількість донорськоїкрові та її компонентів у допоміжному тимчасовому банку крові, промісцерозташування якого буде відомо тільки їм.

До того ж відтепер медичні підрозділи зможуть відправляти свій медперсонал натренінги до центрів служби крові для навчання техніки проведення трансфузій.Як результат — впровадження даної постанови сприятиме наданнювійськовослужбовцям медичної допомоги відповідно до стандартів НАТО,визначених протоколами TССС (Tactical Сombat Сasualty Сare).

Source: [https://armyinform.com.ua/2023/07/06/rishennya-uryadu-nablyzylo-donorsku-krov-do-frontu/](https://armyinform.com.ua/2023/07/06/rishennya-uryadu-nablyzylo-donorsku-krov-do-frontu/)