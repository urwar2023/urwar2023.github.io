<h1>Міністри п’яти країн ЄС 19 липня обговорять продовження заборони на збіжжя з України</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-07-06T16:18:11+03:00</p>
<p>Modified Time: 2023-07-06T16:18:11+03:00</p>
<p>Description: Міністри сільського господарства п’яти країн ЄС, де діє заборона на імпорт до 15 вересня українського збіжжя, планують зустрітися з міністром аграрної політики та продовольства України Миколою Сольським 19 липня у Варшаві. — Укрінформ.</p>
<p>Images: ['<a href="https://static.ukrinform.com/photos/2023_04/thumb_files/630_360_1680511197-485.jpg">630_360_16805...</a>']</p>
<p>Tags: ['Польща', 'Зерно', 'Сольський']</p>
<p>Type: Article</p>
<!--METADATA-->

<p><img alt="" src="../Images/2023-07-06T16-18-11-03-00/630_360_1680511197-485.jpg" /> Міністрисільського господарства п’яти країн ЄС, де діє заборона на імпорт до 15вересня українського збіжжя, планують зустрітися з міністром аграрної політикита продовольства України Миколою Сольським 19 липня у Варшаві.</p>
<p>Про це в інтерв’ю <a href="https://www.pap.pl/aktualnosci/news%2C1593654%2Cgosc-studia-pap-robert-telus-ke-nie-chce-przedluzyc-zakazu-importu"> PAP</a> повідомив у четвер міністрсільського господарства Польщі Роберт Телус, передає Укрінформ.</p>
<p>“19 липня матимемо зустріч у Варшаві. Ми запросили на неї також міністрасільського господарства України”,- поінформував Телус.</p>
<p><strong>Читайте також:</strong> <a href="https://www.ukrinform.ua/rubric-economy/3728961-duda-spodivaetsa-na-poslablenna-z-15-veresna-obmezen-na-vvezenna-ukrainskogo-zbizza-do-es.html"> Дуда сподівається на послаблення з 15 вересня обмежень наввезення українського <strong>збіж</strong> жя до ЄС </a></p>
<p>За його словами, усі сусідні з Україною країни ЄС закликають Єврокомісіюпродовжити заборону на імпорт українського збіжжя до кінця року.</p>
<p>Він підкреслив, що Польща та інші країни ЄС, де діє заборона на імпортукраїнського зерна, “не хочуть шкодити Україні”.</p>
<p>“Ми не хочемо шкодити Україні. Ми хочемо cтворити інструменти, які дозволятьукраїнським продуктам не залишатися в Польщі чи в прикордонних країнах, а йтивглиб Європи чи поза Європу”, - наголосив польський міністр.</p>
<p><strong>Читайте також:</strong> <a href="https://www.ukrinform.ua/rubric-economy/3726892-import-ukrainskogo-zbizza-u-polsi-proveli-perevirku-v-222-kompaniah.html"> Імпорт українського <strong>збіж</strong> жя: у Польщі провелиперевірку в 222 компаніях </a></p>
<p>Він зазначив, що найближчими часом говоритиме на цю тему також з міністромсільського господарства Литви, яка не приєдналася до країн, які вимагаютьембарго на українське збіжжя.</p>
<p>Телус висловив думку, що небажання Єврокомісії продовжувати після 15 вереснязаборону на імпорт до п’яти країн ЄС українського збіжжя має політичнепідґрунтя. За його словами, у Брюсселі не хочуть приймати таке рішення передпарламентськими виборами в Польщі.</p>
<p>Як повідомлялося, у травні 2023 року Єврокомісія заборонила імпорт пшениці,кукурудзи, ріпаку та соняшнику з України до Болгарії, Угорщини, Польщі,Словаччини та Румунії за наполяганням цих країн. 5 червня дію заборони булопродовжено до 15 вересня 2023 року.</p>
<p><strong>Читайте також:</strong> <a href="https://www.ukrinform.ua/rubric-economy/3718383-evrokomisia-prodovzila-do-veresna-zaboronu-na-import-ukrainskogo-zbizza-do-es-zmi.html"> Єврокомісія продовжила до вересня заборону на імпортукраїнського <strong>збіж</strong> жя до ЄС — ЗМІ </a></p>
<p>Польща призупиняла транзит продукції українського АПК через свою територію,однак поновила його з 21 квітня.</p>
<p>Варшава сподівається, що заборону на імпорт українського збіжжя будепродовжено і після 15 вересня, а також що до переліку заборонених продуктівбуде додано деякі інші види продуктів з України.</p>
<p>Одним з аргументів Варшави для заборони імпорту українського збіжжя до Польщібуло ввезення технічного зерна, яке продавалося згодом як споживче, а такожнадходження великої кількості українського зерна на польський ринок, від чогостраждали польські аграрії.</p>
<p>Парламентські вибори в Польщі відбудуться, ймовірно, у жовтні. Точну датувиборів президент Польщі має вказати до середини серпня.</p>
<p>Фото: Мінагро</p>
<p>Source: <a href="https://www.ukrinform.ua/rubric-economy/3732346-ministri-pati-krain-es-19-lipna-obgovorat-prodovzenna-zaboroni-na-zbizza-z-ukraini.html">https://www.ukrinform.ua/rubric-economy/3732346-ministri-pati-krain-es-19-lipna-obgovorat-prodovzenna-zaboroni-na-zbizza-z-ukraini.html</a></p>