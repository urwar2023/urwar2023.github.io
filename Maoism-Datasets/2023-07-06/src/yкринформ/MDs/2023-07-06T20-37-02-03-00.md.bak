# Росія запустила по Україні вже понад тисячу іранських дронів – Кислиця в Радбезі ООН

Authors: Ukrinform (Person)

Publisher: Укринформ (Organization)

Published Time: 2023-07-06T20:37:02+03:00

Modified Time: 2023-07-06T20:37:02+03:00

Description: Із вересня 2022 року Російська Федерація масово використовує іранські БПЛА типу Shahed-131, Shahed -136 та Mohajer-6 проти України, зокрема як елемент стратегії терору проти цивільного населення та критичної інфраструктури. — Укрінформ.

Images: ['[630_360_16848...](https://static.ukrinform.com/photos/2023_05/thumb_files/630_360_1684872981-949.jpeg)']

Tags: ['Іран', 'Кислиця', 'Радбез ООН']

Type: Article

<!--METADATA-->

![](../Images/2023-07-06T20-37-02-03-00/630_360_1684872981-949.jpeg) Ізвересня 2022 року Російська Федерація масово використовує іранські БПЛА типуShahed-131, Shahed -136 та Mohajer-6 проти України, зокрема як елементстратегії терору проти цивільного населення та критичної інфраструктури.

Про це заявив у четвер постпред України при ООН Сергій Кислиця на засіданніРадбезу ООН, повідомляє кореспондент Укрінформу.

«Станом на сьогодні зафіксовано понад тисячу запусків Російською Федерацієюіранських БПЛА над територією України. Усі типи іранських БПЛА, які вибухнулиабо були збиті над територією України, а також їхні уламки були ретельнорозібрані та вивчені», – розповів Кислиця.

**Читайте також:** [ Секретаріат **ООН** протягом 30 днів має надатиінформацію щодо постачання Росії дронів з Ірану](https://www.ukrinform.ua/rubric-world/3732453-sekretariat-oon-protagom-30-dniv-mae-nadati-dokazi-postacanna-rosii-droniv-z-iranu.html)

За результатами цих досліджень українські слідчі та незалежні міжнародніексперти зібрали докази, що підтверджують іранське походження БПЛА, яківикористовувалися Росією проти України, зазначив він.

За словами Кислиці, Росія змінює маркування на іранських дронах на «Герань-1»та «Герань-2». Але в результаті детальної технічної експертизи вони виявилисяБПЛА Shahed-131, Shahed -136 відповідно. Попри численні офіційні заперечення йзаяви, Іран продовжує передачу БПЛА Російській Федерації, зауважив він.

«Компетентні органи України володіють ще більш тривожною інформацією пронаміри Російської Федерації продовжити подальші атаки на Україну іззастосуванням більш досконалих іранських безпілотних літальних апаратів табалістичних ракет», – наголосив постпред.

**Читайте також:** [ Радбез **ООН** проголосував за участь України в засіданніщодо Ірану ](https://www.ukrinform.ua/rubric-polytics/3732411-radbez-oon-progolosuvav-za-ucast-ukraini-v-zasidanni-sodo-iranu.html)

Уряд України оцінює передачу безпілотників з Ірану до Російської Федерації якгрубе порушення резолюції РБ ООН 2231, зокрема пункту 4 Додатку В до цьогодокумента.

Україна неодноразово зверталася на двосторонньому рівні, а також у листуванніз офісом Генсека ООН з проханням надіслати експертів в Україну для оглядузнайдених БПЛА іранського походження, сказав Кислиця. «Будь-яке подальшезволікання з усебічним розглядом ООН фактів порушення Іраном та РосійськоюФедерацією резолюції РБ ООН 2231 підриває, якщо не дискредитує, довіру до РадиБезпеки, а також її здатність забезпечувати виконання власних рішень», –наголосив він. Він також висловив подив опорові, який чинить Москва протиучасті експертів ООН у вивченні цього питання.

«Врешті, якщо Росія наполягає на тому, що фотографії з іранськимибезпілотниками є фейком, то чому ви так рішуче виступаєте проти інспекції», –сказав Кислиця, звертаючись до представництва РФ.

Як повідомляв Укрінформ, українська делегація взяла участь у засіданні РадиБезпеки ООН щодо Іранської ядерної програми. Проти її участі активно виступалаРосія, відтак це питання як процедурне було поставлене на голосування,більшість членів РБ висловилися «за».

**Читайте також:** [ Російська війна торкнулася всіх 7,5 мільйона українськихдітей — **Кислиц** я в Радбезі ООН ](https://www.ukrinform.ua/rubric-ato/3731983-rosijska-vijna-torknulasa-vsih-75-miljona-ukrainskih-ditej-kislica-v-radbezi-oon.html)

Резолюція Ради Безпеки ООН 2231 була ухвалена 20 липня 2015 року в рамкахСпільного всеосяжного плану дій стосовно ядерної програми Ірану.

У документі містяться положення, які обмежують Іран в отриманні й передачізбройних технологій, у тому числі безпілотників, упродовж восьми років відукладання угоди – до другої половини 2023 року (параграф 4 додатку).

Source: [https://www.ukrinform.ua/rubric-ato/3732464-rosia-zapustila-po-ukraini-vze-ponad-tisacu-iranskih-droniv-kislica-v-radbezi-oon.html](https://www.ukrinform.ua/rubric-ato/3732464-rosia-zapustila-po-ukraini-vze-ponad-tisacu-iranskih-droniv-kislica-v-radbezi-oon.html)