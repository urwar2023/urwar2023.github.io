# Через підрив Каховської ГЕС на правобережжі пошкоджені 148 археологічних пам'яток

Authors: Ukrinform (Person)

Publisher: Укринформ (Organization)

Published Time: 2023-07-06T18:33:00+03:00

Modified Time: 2023-07-06T18:33:00+03:00

Description: Унаслідок підриву російськими військами Каховської ГЕС на правому березі річки Дніпро пошкоджень зазнали 148 археологічних пам'яток. — Укрінформ.

Images: ['[630_360_16886...](https://static.ukrinform.com/photos/2023_07/thumb_files/630_360_1688657299-758.jpeg)']

Tags: ['Археологи', 'Ткаченко', 'Каховська ГЕС', 'МКІП ']

Type: Article

<!--METADATA-->

![](../Images/2023-07-06T18-33-00-03-00/630_360_1688657299-758.jpeg) Унаслідокпідриву російськими військами Каховської ГЕС на правому березі річки Дніпропошкоджень зазнали 148 археологічних пам'яток.

Як передає Укрінформ, про це міністр культури та інформаційної політикиОлександр Ткаченко повідомив у [ Телеграмі.](https://t.me/otkachenkokyiv/3877)

Так, за участю очільника МКІП пройшло перше засідання Міжвідомчогокоординаційного центру зі збереження культурної спадщини та культурнихцінностей на територіях, які постраждали внаслідок руйнування Каховської ГЕС.

![](../Images/2023-07-06T18-33-00-03-00/1688657374-190.jpeg)

Засідання стало першим, де були обговорені основні напрямки роботи йочікування.

"Перед нами — величезний виклик. Без перебільшень можемо констатувати, щосвітова археологія ніколи не стикалась з такими масштабними руйнуваннями. 553кв. км — підтоплені. 148 [ археологічних пам'яток](https://www.ukrinform.ua/tag-arheologi) пошкоджено лише на правому березіДніпра, там, де ми маємо доступ та можемо це констатувати", — зазначивТкаченко.

Міністр обговорив із членами координаційного центру механізм роботи йміжвідомчу координацію, необхідність моніторингу та документування воєннихзлочинів, охорону спадщини, співпрацю з правоохоронними органами України тасоюзників для притягнення Росії до відповідальності.

**Читайте також:** [ На Хортиці через падіння рівня води **археологи**знаходять уламки кераміки доби енеоліту ](https://www.ukrinform.ua/rubric-regions/3725506-na-hortici-cerez-padinna-rivna-vodi-arheologi-znahodat-ulamki-keramiki-dobi-eneolitu.html)

Ткаченко наголосив, що жодна країна самотужки без міжнародної підтримки невитримає подібного навантаження та не впорається з наслідками такоїкатастрофи, тож Україна розраховує на активну участь та допомогу ЮНЕСКО.

У ході засідання учасники координаційного центру поінформували про те, що вжевдалося досягнути.

"Дякую колегам за те, що активно долучились на прохання Міністерства культурита інформаційної політики України до роботи", — додав очільник МКІП.

Як повідомляв Укрінформ, [ уночі 6 червня російські війська підірвали греблюКаховської ГЕС ](https://www.ukrinform.ua/rubric-other_news/3723441-pidriv-rosianami-kahovskoi-ges-usi-novini.html) , спричинивши масштабне затоплення.Під водою опинилася низка населених пунктів Херсонської області. Відпідтоплення постраждали також території Миколаївської області.

У Запорізькій та Дніпропетровській областях через підрив Каховської ГЕСвідбулося зниження рівня води в річці Дніпро.

Source: [https://www.ukrinform.ua/rubric-culture/3732415-cerez-pidriv-kahovskoi-ges-na-pravoberezzi-poskodzeni-148-arheologicnih-pamatok.html](https://www.ukrinform.ua/rubric-culture/3732415-cerez-pidriv-kahovskoi-ges-na-pravoberezzi-poskodzeni-148-arheologicnih-pamatok.html)