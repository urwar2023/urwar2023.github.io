# Запрошенням України НАТО має продемонструвати світу міцність та єднання - Президент

Authors: Ukrinform (Person)

Publisher: Укринформ (Organization)

Published Time: 2023-07-06T23:48:00+03:00

Modified Time: 2023-07-06T23:48:00+03:00

Description: Володимир Зеленський вважає, що запрошення України до НАТО на саміті у Вільнюсі продемонструвало б світові та Росії міцність і єднання Північноатлантичного альянсу. — Укрінформ.

Images: ['[630_360_16886...](https://static.ukrinform.com/photos/2023_07/thumb_files/630_360_1688673880-119.jpg)']

Tags: ['Чехія', 'Саміт НАТО', 'Україна', 'Зеленський', 'Війна з Росією']

Type: Article

<!--METADATA-->

![](../Images/2023-07-06T23-48-00-03-00/630_360_1688673880-119.jpg) ВолодимирЗеленський вважає, що запрошення України до НАТО на саміті у Вільнюсіпродемонструвало б світові та Росії міцність і єднання Північноатлантичногоальянсу.

Про це Президент України сказав у Празі, під час спільної з чеським колегоюПетром Павелом пресконференції, повідомляє кореспондент Укрінформу.

«Що може бути ідеальним для нас (на саміті – ред.)? Щоб нас запросили. Якеформулювання потрібне для запрошення? Просто потрібне запрошення. Мирозуміємо, що можуть бути складнощі з тим чи іншим, як то кажуть, вордінгом,щоб отримати об’єднану підтримку всіх партнерів Альянсу. Хтось іще озираєтьсяна Москву, хтось боїться Росію, хоча я вважаю, що це такий момент, такийвеликий шанс показати сміливість і міцність усього Альянсу», - зазначивЗеленський.

Він пояснив, що наразі мова йде про чіткий сигнал, конкретні речі стосовнозапрошення України до членства в НАТО.

**Читайте також:** [ **Зеленський** зустрічається з президентом Чехії Павелом](https://www.ukrinform.ua/rubric-polytics/3732479-zelenskij-zustricaetsa-z-prezidentom-cehii-pavelom.html)

«Нам потрібна ця мотивація, нам потрібна чесність у наших відносинах», -наголосив глава держави.

Зеленський висловив переконання, що нині [ НАТО](https://www.ukrinform.ua/tag-nato) потребує перемоги, нагадавши, що Швеціядосі не набула повноправного членства, а Україна не має такого запрошення.

«Рішення про шведське членство поки що немає, запрошення у тому чи іншомувигляді в України теж поки що немає. У чому тоді успіх Альянсу? Мені здається,світові, своїм суспільствам і Росії також треба продемонструвати міцністьАльянсу і єднання», - зауважив Президент.

Водночас він розповів, що на полях саміту у Вільнюсі обговорюватимуться івирішуватимуться й інші дуже важливі речі, зокрема щодо тих чи інших пакетівоборонної підтримки.

**Читайте також:** [ **Зеленський** закликав НАТО у Вільнюсі мотивуватиУкраїну: Це не така висока ціна за страждання](https://www.ukrinform.ua/rubric-ato/3732470-zelenskij-zaklikav-nato-u-vilnusi-motivuvati-ukrainu-ce-ne-taka-visoka-cina-za-strazdanna.html)

Як повідомлялося, 11-12 липня у Вільнюсі відбудеться саміт НАТО, під час якогоУкраїна хоче отримати чіткі гарантії безпеки і зрозумілу перспективу членствав Альянсі.

Source: [https://www.ukrinform.ua/rubric-polytics/3732511-zaprosennam-ukraini-nato-mae-prodemonstruvati-svitovi-micnist-ta-ednanna-zelenskij.html](https://www.ukrinform.ua/rubric-polytics/3732511-zaprosennam-ukraini-nato-mae-prodemonstruvati-svitovi-micnist-ta-ednanna-zelenskij.html)