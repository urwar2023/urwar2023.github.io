# Сили оборони наступають на півдні і закріплюються біля Бахмута

Authors: Ukrinform (Person)

Publisher: Укринформ (Organization)

Published Time: 2023-07-06T20:10:00+03:00

Modified Time: 2023-07-06T20:10:00+03:00

Description: Російські війська зосереджують основні зусилля на чотирьох напрямках — Лиманському, Бахмутському, Авдіївському та Мар’їнському, протягом доби там відбулися 20 бойових зіткнень. — Укрінформ.

Images: ['[630_360_16870...](https://static.ukrinform.com/photos/2023_06/thumb_files/630_360_1687059570-296.jpg)']

Tags: ['Генштаб', 'Обстріл', 'ЗСУ', 'Війна з Росією']

Type: Article

<!--METADATA-->

![](../Images/2023-07-06T20-10-00-03-00/630_360_1687059570-296.jpg) Російськівійська зосереджують основні зусилля на чотирьох напрямках — Лиманському,Бахмутському, Авдіївському та Мар’їнському, протягом доби там відбулися 20бойових зіткнень.

Про це Генеральний штаб Збройних сил України повідомив у [ Фейсбуці](https://www.facebook.com/GeneralStaff.ua/posts/pfbid02tTTNDdoHhk2M5ZCbGZwUkKTBEd7URn4hCJx4EMTrrmEAL86JUyXRsx6qbkiRmrxnl), оприлюднивши оперативну інформацію станом на 18:00 6 липня, передаєУкрінформ.

Загалом протягом доби російська армія здійснила 41 авіаційний удар та 42обстріли з реактивних систем залпового вогню по позиціях Сил оборони Українита населених пунктах. Під ворожим вогнем перебували, зокрема, населені пунктиХерсонської та Харківської областей.

Уночі російські загарбники завдали по Україні ракетного удару. Три з десятивипущених ворогом крилатих ракет типу "Калібр" влучили по Львову.

Українська авіація загалом за добу завдала шість ударів по районахзосередження особового складу загарбників. Підрозділи ракетних військ йартилерії ЗСУ зі свого боку уразили район зосередження живої сили, озброєннята військової техніки ворога, склад боєприпасів, шість артилерійських засобівна вогневих позиціях і три станції радіоелектронної боротьби.

**Читайте також:** [ Загарбники **обстр** іляли Нікопольщину](https://www.ukrinform.ua/rubric-ato/3732449-zagarbniki-obstrilali-nikopolsinu.html)

**На Волинському та Поліському напрямках** оперативна обстановка суттєвих змінне зазнала. Ознаки формування наступальних угруповань не виявлені.

Визначені підрозділи Збройних сил Республіки Білорусь виконують завдання вприкордонних з Україною районах. Переміщення на територію Росії підрозділівросійських військ, які проходили підготовку на білоруських полігонах, триває.

**На Сіверському та Слобожанському напрямках** Російська Федерація зберігаєвійськову присутність. У районі Гатища Харківської області загарбники завдалиавіаційного удару. Мінометних й артилерійських обстрілів від росіян протягомдоби тут зазнали понад 15 населених пунктів.

Зокрема, під ворожим вогнем опинилися райони Старих Вирків, Іскрисківщини,Катеринівки та Запсіля Сумської області, Чернещини, Одноробівки й ГоптівкиХарківської області.

" **На Куп’янському напрямку** наші воїни стійко тримають оборону.Артилерійських і мінометних обстрілів противника зазнали Красне Перше,Фиголівка, Новомлинськ, Дворічна, Западне та Кислівка Харківської області", —зазначили в Генштабі.

**На Лиманському напрямку** протягом доби за підтримки авіації загарбникинамагалися витіснити підрозділи Сил оборони із займаних позицій в районіБілогорівки й Кармазинівки Луганської області, однак успіху не мали.

**Читайте також:** [ На Херсонщині росіяни скинули вибухівку біля пунктувидачі гумдопомоги, є поранена ](https://www.ukrinform.ua/rubric-ato/3732389-na-hersonsini-rosiani-skinuli-vibuhivku-bila-punktu-vidaci-gumdopomogi-e-poranena.html)

Авіаційних ударів ворог завдав біля Кармазинівки та Невського Луганськоїобласті, Тернів, Іванівки й Федорівки Донецької області. Артилерійськихобстрілів від росіян зазнали понад 10 населених пунктів, зокрема Невське йБілогорівка Луганської області, Верхньокам’янське, Берестове й РоздолівкаДонецької.

**На Бахмутському напрямку** під щільним вогнем авіації й артилерії ворогаукраїнські захисники успішно відбили атаки в районах Іванівського й БілоїГори. Поблизу Іванівського Донецької області росіяни завдали авіаційногоудару.

Як повідомляється, Сили оборони продовжують вести наступальні дії південнішета північніше від міста Бахмут, закріплюються на досягнутих рубежах.

Від ворожих артилерійських [ обстрілів ](https://www.ukrinform.ua/tag-obstril)на Бахмутському напрямку постраждали понад 15 населених пунктів, серед них —Васюківка, Богданівка, Іванівське, Кліщіївка, Олександро-Шультине, Біла Гора йДиліївка Донецької області.

**На Авдіївському напрямку** Сили оборони продовжують стримувати наступросійських військ у районі Первомайського Донецької області. У районахНовокалинового й Авдіївки загарбники завдали авіаційних ударів, з артилеріївдарили по понад 10 населених пунктах, зокрема по Кераміку, Желанному,Бердичах, Авдіївці, Первомайському та Карлівці Донецької області.

**На Мар’їнському напрямку** під вогнем ворожої артилерії Сили оборони відбиливсі атаки росіян у районі Мар’їнки.

У районі Красногорівки Донецької області російська армія завдала авіаційногоудару, також обстріляла понад 10 населених пунктів, серед них — Красногорівка,Георгіївка, Максимільянівка, Гостре, Мар'їнка та Побєда Донецької області.

**Читайте також:** [ Через підрив Каховської ГЕС Сили оборони не втратилисвоїх позицій і не змінили планів - Гуменюк ](https://www.ukrinform.ua/rubric-ato/3732259-cerez-pidriv-kahovskoi-ges-sili-oboroni-ne-vtratili-svoih-pozicij-i-ne-zminili-planiv-gumenuk.html)

**На Шахтарському напрямку** війська РФ вели безуспішні наступальні дії врайоні Новомихайлівки Донецької області, з авіації вдарили біля Вугледара.Також ворог обстріляв понад 15 населених пунктів, зокрема Благодатне,Вугледар, Золоту Ниву, Шахтарське й Велику Новосілку Донецької області.

**На Запорізькому та Херсонському напрямках** російська армія зосереджуєосновні зусилля на недопущенні просування Сил оборони. Понад 30 населенихпунктів на цих напрямках зазнали від росіян артилерійських обстрілів, середних — Малинівка, Гуляйполе, Залізничне, Єгорівка й Мала Токмачка Запорізькоїобласті, Херсон, Зміївка, Антонівка й Приозерне Херсонської області.

**На Мелітопольському та Бердянському напрямках** Сили оборони продовжуютьведення наступальної операції, закріплюються на досягнутих рубежах, завдаютьвогневого ураження артилерією по виявлених цілях ворога і здійснюють заходиконтрбатарейної боротьби.

Як повідомляв Укрінформ, уночі 6 липня російська армія [ атакувала Україну](https://www.ukrinform.ua/rubric-ato/3732086-povitrani-sili-vnoci-znisili-sim-iz-desati-kalibriv.html) "Калібрами". Повітряні сили ЗСУ знищили сім іздесяти ракет.

У Львові внаслідок ворожого влучання в ніч на 6 липня загинули п'ятеро людей,ще 40 дістали поранення. Руйнувань зазнали, зокрема, 50 будинків, понад 250квартир, 10 гуртожитків, два вищі навчальні заклади, санаторна школа таБудинок дитини.

_Фото: Генштаб_

Source: [https://www.ukrinform.ua/rubric-ato/3732457-sili-oboroni-nastupaut-na-pivdni-i-zakripluutsa-bila-bahmuta.html](https://www.ukrinform.ua/rubric-ato/3732457-sili-oboroni-nastupaut-na-pivdni-i-zakripluutsa-bila-bahmuta.html)