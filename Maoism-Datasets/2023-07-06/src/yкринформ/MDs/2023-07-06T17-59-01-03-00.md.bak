# В Одесі депутата облради та його дружину підозрюють у розкраданні понад ₴24 мільйонів 

Authors: Ukrinform (Person)

Publisher: Укринформ (Organization)

Published Time: 2023-07-06T17:59:01+03:00

Modified Time: 2023-07-06T17:59:01+03:00

Description: СБУ викрила депутата Одеської облради та його дружину на розкраданні понад 24 млн грн бюджетних коштів на ремонтах об’єктів соціальної інфраструктури. — Укрінформ.

Images: ['[630_360_16766...](https://static.ukrinform.com/photos/2023_02/thumb_files/630_360_1676694829-157.jpg)']

Tags: None

Type: Article

<!--METADATA-->

![](../Images/2023-07-06T17-59-01-03-00/630_360_1676694829-157.jpg) СБУвикрила депутата Одеської облради та його дружину на розкраданні понад 24 млнгрн бюджетних коштів на ремонтах об’єктів соціальної інфраструктури.

Про це повідомляє в [ Фейсбуці](https://www.facebook.com/ssu.odesa/posts/pfbid0555J2X3BnWDSUNZDTpmKpNdA9PWkNZFEptkoVVHoNHaQ5g5Ydy12KtX9sRaGwDhEl)Управління СБУ в Одеській області, передає Укрінформ.

"Служба безпеки задокументувала нові корупційні злочини депутата Одеськоїоблради та його дружини, яких раніше вже було викрито на рейдерськомузахопленні землі в регіоні. Наразі встановлено факти привласнення нимибюджетних коштів, виділених на ремонт і будівництво об’єктів комунальної тасоціальної інфраструктури протягом 2017-2021 років", - йдеться в повідомленні.

![](../Images/2023-07-06T17-59-01-03-00/1688654156-327.jpg)

Як зазначається, зокрема, це підряди на будівництво дитячого садка тавстановлення вуличного освітлення в 11 населених пунктах Одеської області.

![](../Images/2023-07-06T17-59-01-03-00/1688654155-928.jpg)

В [ СБУ ](https://www.ukrinform.ua/tag-sbu) зазначають, що за весь періодфігуранти завдали збитків державі на понад 24 млн грн.

"За даними слідства, фігуранти діяли у складі організованої злочинної групи,залучивши до неї директора підконтрольної будівельної компанії та голівселищних рад. Депутат із дружиною координували укладання договорів міжсільрадами і підрядною організацією. Остання отримувала кошти, передбаченібюджетом на реалізацію проєктів", - йдеться в повідомленні.

![](../Images/2023-07-06T17-59-01-03-00/1688654155-213.jpg)

Зазначається, що при цьому організатори оборудки штучно завищували вартість таобсяги ремонтно-будівельних робіт, а отриману «різницю» виводили у тінь тарозподіляли між собою.

На підставі зібраних доказів дружині депутата, директору підрядника та головісільради повідомлено про підозру за такими статтями Кримінального кодексуУкраїни: ч. 3 ст. 28 (Вчинення злочину групою осіб, групою осіб за попередньоюзмовою, організованою групою або злочинною організацією); чч. 1, 3 ст. 358(Підроблення документів, печаток, штампів та бланків, збут чи використанняпідроблених документів, печаток, штампів); ч. 1 ст. 366 (Службовепідроблення); ч. 5 ст. 191 (Привласнення майна або заволодіння ним шляхомзловживання службовим становищем, вчинене в особливо великих розмірах абоорганізованою групою).

Наразі вирішується питання щодо притягнення до кримінальної відповідальностідепутата облради, який організував злочинну схему, та голів сільрад, що булизадіяні в оборудці.

**Читайте також:** [ **Чиновника** **Святошинської** **РДА** **відсторонили****через** **розкрадання** **при** **ремонті** **укриттів**](https://www.ukrinform.ua/rubric-kyiv/3730923-cinovnika-svatosinskoi-rda-vidstoronili-cerez-rozkradanna-pri-remonti-ukrittiv.html)

Триває розслідування, щоб встановити всі обставини злочину і притягнути виннихдо відповідальності.

Зловмисникам загрожує до 12 років позбавлення волі.

Як повідомляв Укрінформ, у травні [ СБУ затримала депутата Одеської обласноїради та його дружину, ](https://www.ukrinform.ua/rubric-regions/3703292-sbu-zatrimala-deputata-odeskoi-oblradi-pidozruut-v-organizacii-rejderskogo-zahoplenna-zemli.html) які організували рейдерське захоплення землі біля моря.

Source: [https://www.ukrinform.ua/rubric-regions/3732395-v-odesi-deputata-oblradi-ta-jogo-druzinu-pidozruut-u-rozkradanni-ponad-24-miljoniv.html](https://www.ukrinform.ua/rubric-regions/3732395-v-odesi-deputata-oblradi-ta-jogo-druzinu-pidozruut-u-rozkradanni-ponad-24-miljoniv.html)