# Зеленський підписав нову редакцію закону про захист прав споживачів

Authors: Ukrinform (Person)

Publisher: Укринформ (Organization)

Published Time: 2023-07-06T15:52:00+03:00

Modified Time: 2023-07-06T15:52:00+03:00

Description: Президент України Володимир Зеленський 5 липня підписав нову редакцію закону «Про захист прав споживачів». — Укрінформ.

Images: ['[630_360_16878...](https://static.ukrinform.com/photos/2023_06/thumb_files/630_360_1687808461-379.jpeg)']

Tags: ['Закон', 'Харчування', 'Споживчий кошик', 'Зеленський']

Type: Article

<!--METADATA-->

![](../Images/2023-07-06T15-52-00-03-00/630_360_1687808461-379.jpeg) ПрезидентУкраїни Володимир Зеленський 5 липня підписав нову редакцію закону «Про захистправ споживачів».

Як передає Укрінформ, про це повідомляє [ Державна служба України з питаньбезпечності харчових продуктів та захисту споживачів.](https://dpss.gov.ua/news/volodymyr-zelenskyi-pidpysav-novu-redaktsiiu-zakonu-ukrainy-pro-zakhyst-prav-spozhyvachiv)

Зазначається, що закон було розроблено з метою наближення національногозаконодавства про захист прав споживачів до законодавства Європейського Союзута гармонізації системи захисту прав споживачів в Україні з принципами,підходами та практиками ЄС.

Зокрема, документ актуалізує визначення та терміни і приводить їх увідповідність до умов сучасного бізнесу, в тому числі щодо електронноїкомерції (інтернет-торгівлі).

**Читайте також:** [ Україна зможе експортувати овець та кіз до Лівану](https://www.ukrinform.ua/rubric-economy/3731697-livan-vidkriv-rinok-dla-ukrainskoi-dribnoi-rogatoi-hudobi.html)

Оновлена редакція закону передбачає створення Єдиного державного вебпорталудля споживачів у сфері електронної комерції (портал е-покупець). Ця електроннасистема буде збирати, накопичувати, обробляти, вести облік та надаватиспоживачам інформацію про суб’єктів електронної комерції, їхні комунікації,споживачів, а також про органи державної влади, які здійснюють захист правспоживачів у відповідних сферах.

Закон також передбачає створення автоматизованої системи перевірених продавців– інформаційної системи, яка стане складовою частиною порталу е-покупець.

Крім цього, документ визначає права споживача у разі придбання непридатного чинебезпечного харчового продукту.

Закон дозволяє вводити обмеження доступу до вебсайту суб’єкта господарюванняза зверненням Держпродспоживслужби до провайдера у разі порушеннязаконодавства таким суб’єктом господарювання.

**Читайте також:** [ В Україні продовжили регулювання цін на деякі продукти уперіод воєнного стану ](https://www.ukrinform.ua/rubric-economy/3730815-v-ukraini-prodovzili-reguluvanna-cin-na-deaki-produkti-u-period-voennogo-stanu.html)

Також законом передбачено нові повноваження Держпродспоживслужби: взаємодія ізсуб’єктами господарювання, споживачами та іншими ЦОВВ на порталі е-покупець;подання до суду позовів про захист прав споживачів, у тому числі щодоневизначеного кола споживачів; вжиття заходів, передбачених законодавством, досуб’єктів господарювання – виробників товарів.

Крім того, нові норми стосуються мовного питання; врегульовано правила наданняспоживачеві інформації про продукцію. Так, інформацію про продукцію розміщуютьна поверхні, яка має найбільшу площу, товару чи харчового продукту та/абоупаковки, етикетки, приєднаної до товару чи харчового продукту. Ця інформаціяне повинна приховуватися або спотворюватися іншою текстовою чи графічноюінформацією, а розмір шрифту, яким нанесено інформацію державною мовою, неможе бути меншим за розмір шрифту, яким наноситься інформація іншою мовою.

Законом встановлено, що інформація про продукцію не може надаватися мовоюдержави-агресора або держави-окупанта. Таким чином, наголосили у відомстві,посилено вимоги, встановлені на сьогодні чинними законами України «Про захистправ споживачів» та «Про забезпечення функціонування української мови якдержавної».

**Читайте також:** [ У Києві щодня фіксують до 30 порушень при торгівліпродуктами **харчування** ](https://www.ukrinform.ua/rubric-kyiv/3727974-u-kievi-sodna-fiksuut-do-30-porusen-pri-torgivli-produktami-harcuvanna.html)

Закон (за винятком деяких положень) набере чинності через один рік із дня йогоопублікування, але не раніше дня припинення чи скасування воєнного стану.

Як повідомляв Укрінформ, Верховна Рада прийняла нову редакцію закону «Прозахист прав споживачів» у другому читанні 10 червня 2023 року.

_Фото: ОП_

Source: [https://www.ukrinform.ua/rubric-economy/3732329-zelenskij-pidpisav-novu-redakciu-zakonu-pro-zahist-prav-spozivaciv.html](https://www.ukrinform.ua/rubric-economy/3732329-zelenskij-pidpisav-novu-redakciu-zakonu-pro-zahist-prav-spozivaciv.html)