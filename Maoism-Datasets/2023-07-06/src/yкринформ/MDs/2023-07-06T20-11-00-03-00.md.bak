# Секретаріат ООН протягом 30 днів має надати інформацію щодо постачання Росії дронів з Ірану

Authors: Ukrinform (Person)

Publisher: Укринформ (Organization)

Published Time: 2023-07-06T20:11:00+03:00

Modified Time: 2023-07-06T20:11:00+03:00

Description: Сполучені Штати Америки закликали секретаріат ООН протягом 30 днів поінформувати Радбез про використання Росією іранських дронів у війні проти України. — Укрінформ.

Images: ['[630_360_16661...](https://static.ukrinform.com/photos/2022_10/thumb_files/630_360_1666167733-515.jpg)']

Tags: ['Безпілотник', 'Іран', 'ООН', 'Росія', 'Дрон', 'Радбез ООН']

Type: Article

<!--METADATA-->

![](../Images/2023-07-06T20-11-00-03-00/630_360_1666167733-515.jpg) СполученіШтати Америки закликали секретаріат ООН протягом 30 днів поінформувати Радбезпро використання Росією іранських дронів у війні проти України.

Як передає власний кореспондент Укрінформу в Нью-Йорку, про це на засіданніРадебзу ООН у четвер заявила постійна представниця США при ООН Лінда Томас-Грінфілд.

Вона вказала, що Росія використовує іранські безпілотники проти українськихміст та цивільної інфраструктури. За останні кілька тижнів РФ неодноразовоздійснювала атаки за допомогою цих БПЛА, що призвело до руйнування українськихцивільних об'єктів і загибелі цивільних осіб.

«Ба більше, ми поділилися публічно з секретаріатом інформацією про те, щоРосія працює з Іраном над виробництвом іранських БПЛА в Росії, – підкреслилаТомас-Грінфілд. – Зокрема, Росія отримує від Ірану матеріали, необхідні длябудівництва заводу з виробництва [ БПЛА ](https://www.ukrinform.ua/tag-bezpilotnik) в Росії».

За її словами, цей завод може бути введений в експлуатацію на початкунаступного року. У разі завершення будівництва він «значно посилить потенціалРосії для нападу на Україну й дасть Росії змогу продовжувати кампанію звиведення з ладу українських електростанцій, закриття залізничних шляхів іперешкоджання транзиту сільськогосподарських товарів на світові ринки», -зазначила постпред.

**Читайте також:** [ Постачання озброєння з Ірану до Росії стало регулярним -Ігнат ](https://www.ukrinform.ua/rubric-ato/3730792-postacanna-z-iranu-do-rosii-ozbroenna-stalo-regularnim-ignat.html)

«Секретаріат ООН зобов'язаний виконати свій мандат щодо вивчення доказівпередачі Іраном безпілотних літальних апаратів Росії в порушення пункту 4Додатку В до Резолюції РБ ООН 2231», – наголосила вона.

Томас-Грінфілд висловила жаль з приводу того, що опублікований сьогодні звітщодо нерозповсюдження ядерної зброї «є неповним, оскільки не повністю охоплюєнещодавні порушення, пов'язані з безпілотними літальними апаратами».

За її словами, секретаріат не прийняв пропозиції від України та інших сторінрозглянути беззаперечні докази цих порушень. «Це незрозуміла прогалина», –додала вона.

«ООН повинна без будь-яких подальших зволікань направити групу слідчих длявивчення уламків зброї, яку Росія використовує проти України і яка булазнайдена Україною та Великою Британією», – підкреслила Томас-Грінфілд.

**Читайте також:** [ ЄС **збирається** **продовжити** **санкції** **проти****Ірану** **через** **постачання** **зброї** до **Росії**](https://www.ukrinform.ua/rubric-world/3729104-es-zbiraetsa-prodovziti-sankcii-proti-iranu-cerez-postacanna-zbroi-do-rosii.html)

Іранська розробка та розповсюдження БПЛА становить глобальну загрозу, пояснилавона. Це має наслідки не лише для миру та безпеки на Близькому Сході, а й дляУкраїни та решти світу.

«Я знову закликаю Секретаріат ООН поінформувати Раду про свою оцінку іранськихБПЛА, знайдених в Україні, протягом наступних 30 днів. Це питання життя абосмерті для українського народу і нації України як економічно життєздатноїдержави», – наголосила вона.

Як повідомляв Укрінформ, [ українська делегація взяла участь у засіданні РадиБезпеки ООН ](https://www.ukrinform.ua/rubric-polytics/3732411-radbez-oon-progolosuvav-za-ucast-ukraini-v-zasidanni-sodo-iranu.html) щодо Іранськоїядерної програми.

Резолюція Ради Безпеки ООН 2231 була ухвалена 20 липня 2015 року в рамкахСпільного всеосяжного плану дій стосовно ядерної програми Ірану.

У документі містяться положення, які обмежують Іран в отриманні й передачізбройних технологій, у тому числі безпілотників, упродовж восьми років відукладання угоди – до другої половини 2023 року (параграф 4 додатку).

Source: [https://www.ukrinform.ua/rubric-world/3732453-sekretariat-oon-protagom-30-dniv-mae-nadati-dokazi-postacanna-rosii-droniv-z-iranu.html](https://www.ukrinform.ua/rubric-world/3732453-sekretariat-oon-protagom-30-dniv-mae-nadati-dokazi-postacanna-rosii-droniv-z-iranu.html)