<html>
<head><style>img{height: auto; width: auto\9; width:100%;}</style></head>
<body>
<h1>Росія запустила по Україні вже понад тисячу іранських дронів – Кислиця в Радбезі ООН</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-07-06T20:37:02+03:00</p>
<p>Modified Time: 2023-07-06T20:37:02+03:00</p>
<p>Description: Із вересня 2022 року Російська Федерація масово використовує іранські БПЛА типу Shahed-131, Shahed -136 та Mohajer-6 проти України, зокрема як елемент стратегії терору проти цивільного населення та критичної інфраструктури. — Укрінформ.</p>
<p>Images: ['<a href="https://static.ukrinform.com/photos/2023_05/thumb_files/630_360_1684872981-949.jpeg">630_360_16848...</a>']</p>
<p>Tags: ['Іран', 'Кислиця', 'Радбез ООН']</p>
<p>Type: Article</p>
<!--METADATA-->

<p><img alt="" src="../Images/yкринформ/2023-07-06T20-37-02-03-00/630_360_1684872981-949.jpeg" /> Ізвересня 2022 року Російська Федерація масово використовує іранські БПЛА типуShahed-131, Shahed -136 та Mohajer-6 проти України, зокрема як елементстратегії терору проти цивільного населення та критичної інфраструктури.</p>
<p>Про це заявив у четвер постпред України при ООН Сергій Кислиця на засіданніРадбезу ООН, повідомляє кореспондент Укрінформу.</p>
<p>«Станом на сьогодні зафіксовано понад тисячу запусків Російською Федерацієюіранських БПЛА над територією України. Усі типи іранських БПЛА, які вибухнулиабо були збиті над територією України, а також їхні уламки були ретельнорозібрані та вивчені», – розповів Кислиця.</p>
<p><strong>Читайте також:</strong> <a href="https://www.ukrinform.ua/rubric-world/3732453-sekretariat-oon-protagom-30-dniv-mae-nadati-dokazi-postacanna-rosii-droniv-z-iranu.html"> Секретаріат <strong>ООН</strong> протягом 30 днів має надатиінформацію щодо постачання Росії дронів з Ірану</a></p>
<p>За результатами цих досліджень українські слідчі та незалежні міжнародніексперти зібрали докази, що підтверджують іранське походження БПЛА, яківикористовувалися Росією проти України, зазначив він.</p>
<p>За словами Кислиці, Росія змінює маркування на іранських дронах на «Герань-1»та «Герань-2». Але в результаті детальної технічної експертизи вони виявилисяБПЛА Shahed-131, Shahed -136 відповідно. Попри численні офіційні заперечення йзаяви, Іран продовжує передачу БПЛА Російській Федерації, зауважив він.</p>
<p>«Компетентні органи України володіють ще більш тривожною інформацією пронаміри Російської Федерації продовжити подальші атаки на Україну іззастосуванням більш досконалих іранських безпілотних літальних апаратів табалістичних ракет», – наголосив постпред.</p>
<p><strong>Читайте також:</strong> <a href="https://www.ukrinform.ua/rubric-polytics/3732411-radbez-oon-progolosuvav-za-ucast-ukraini-v-zasidanni-sodo-iranu.html"> Радбез <strong>ООН</strong> проголосував за участь України в засіданніщодо Ірану </a></p>
<p>Уряд України оцінює передачу безпілотників з Ірану до Російської Федерації якгрубе порушення резолюції РБ ООН 2231, зокрема пункту 4 Додатку В до цьогодокумента.</p>
<p>Україна неодноразово зверталася на двосторонньому рівні, а також у листуванніз офісом Генсека ООН з проханням надіслати експертів в Україну для оглядузнайдених БПЛА іранського походження, сказав Кислиця. «Будь-яке подальшезволікання з усебічним розглядом ООН фактів порушення Іраном та РосійськоюФедерацією резолюції РБ ООН 2231 підриває, якщо не дискредитує, довіру до РадиБезпеки, а також її здатність забезпечувати виконання власних рішень», –наголосив він. Він також висловив подив опорові, який чинить Москва протиучасті експертів ООН у вивченні цього питання.</p>
<p>«Врешті, якщо Росія наполягає на тому, що фотографії з іранськимибезпілотниками є фейком, то чому ви так рішуче виступаєте проти інспекції», –сказав Кислиця, звертаючись до представництва РФ.</p>
<p>Як повідомляв Укрінформ, українська делегація взяла участь у засіданні РадиБезпеки ООН щодо Іранської ядерної програми. Проти її участі активно виступалаРосія, відтак це питання як процедурне було поставлене на голосування,більшість членів РБ висловилися «за».</p>
<p><strong>Читайте також:</strong> <a href="https://www.ukrinform.ua/rubric-ato/3731983-rosijska-vijna-torknulasa-vsih-75-miljona-ukrainskih-ditej-kislica-v-radbezi-oon.html"> Російська війна торкнулася всіх 7,5 мільйона українськихдітей — <strong>Кислиц</strong> я в Радбезі ООН </a></p>
<p>Резолюція Ради Безпеки ООН 2231 була ухвалена 20 липня 2015 року в рамкахСпільного всеосяжного плану дій стосовно ядерної програми Ірану.</p>
<p>У документі містяться положення, які обмежують Іран в отриманні й передачізбройних технологій, у тому числі безпілотників, упродовж восьми років відукладання угоди – до другої половини 2023 року (параграф 4 додатку).</p>
<p>Source: <a href="https://www.ukrinform.ua/rubric-ato/3732464-rosia-zapustila-po-ukraini-vze-ponad-tisacu-iranskih-droniv-kislica-v-radbezi-oon.html">https://www.ukrinform.ua/rubric-ato/3732464-rosia-zapustila-po-ukraini-vze-ponad-tisacu-iranskih-droniv-kislica-v-radbezi-oon.html</a></p>
</body>
</html>