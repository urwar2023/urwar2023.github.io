<html>
<head><style>img{height: auto; width: auto\9; width:100%;}</style></head>
<body>
<h1>В Україні відкрилися перші п'ять автошкіл для людей з інвалідністю</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-07-06T17:04:45+03:00</p>
<p>Modified Time: 2023-07-06T17:04:45+03:00</p>
<p>Description: Міністерство внутрішніх справ у межах ініціативи дружини Президента Олени Зеленської реалізує проєкт автошкіл, адаптованих до потреб людей з інвалідністю. — Укрінформ.</p>
<p>Images: ['<a href="https://static.ukrinform.com/photos/2023_07/thumb_files/630_360_1688652165-349.jpeg">630_360_16886...</a>']</p>
<p>Tags: ['Інвалідність', 'Школа', 'Олена Зеленська']</p>
<p>Type: Article</p>
<!--METADATA-->

<p><img alt="" src="../Images/yкринформ/2023-07-06T17-04-45-03-00/630_360_1688652165-349.jpeg" />Міністерство внутрішніх справ у межах ініціативи дружини Президента ОлениЗеленської реалізує проєкт автошкіл, адаптованих до потреб людей зінвалідністю.</p>
<p>Перша леді взяла участь у презентації таких закладів, повідомляє Укрінформ ізпосиланням на <a href="https://www.president.gov.ua/news/olena-zelenska-vzyala-uchast-u-prezentaciyi-avtoshkil-dlya-l-84105"> пресслужбу ОП </a> .</p>
<p>Як зазначається, «Автошколи для осіб з інвалідністю» – флагманський проєктМіністерства внутрішніх справ, що реалізується в межах ініціативи дружиниПрезидента «Без бар’єрів». Його мета – створити ефективну й комфортну системуадаптації осіб з інвалідністю до керування транспортними засобами зурахуванням їхніх можливостей і потреб.</p>
<p>В ОП поінформували, що перші п’ять таких автошкіл відкрилися на базі закладівосвіти системи МВС у Києві, Кам’янці-Подільському, Кропивницькому, Львові таДніпрі.</p>
<p><img alt="" src="../Images/yкринформ/2023-07-06T17-04-45-03-00/1688652203-794.jpeg" /></p>
<p>До навчання запрошують людей з інвалідністю, які прагнуть уперше отримативодійське посвідчення категорії В, потребують навчання або перенавчання наавтомобілі з ручним керуванням.</p>
<p><strong>Читайте також:</strong> <a href="https://www.ukrinform.ua/rubric-polytics/3731857-eksgenprokuror-lucenko-jde-z-armii-cerez-invalidnist.html"> Ексгенпрокурор Луценко йде з армії через <strong>інвалід</strong>ність </a></p>
<p>За даними ОП, теоретичні та практичні курси в адаптованих автошколах наразіпроходять перші 22 учні, один уже отримав посвідчення водія.</p>
<p>«Це та безбар’єрність у дії, яку завжди пропагую і яку зобов’язалася втілюватинаша країна ще до російського вторгнення: рівні можливості, комфорт ізручність для всіх українців в усіх сферах. Важко переоцінити цей проєктзараз, коли через російські атаки в нас щодня стрімко більшає людей зінвалідністю – молодих, активних, сповнених планів. Але вони обов’язкововтілять усе задумане й реалізуються в Україні повноцінно, впевнено керуючи нелише автівкою, а й своїм майбутнім», - підкреслила Зеленська.</p>
<p>В ОП розповіли, що в автошколах для осіб з інвалідністю учням пропонуютьдоступну інфраструктуру, навчання у змішаних інклюзивних групах абоіндивідуально, можливість теоретичного навчання в дистанційному форматі,індивідуальне навчання за зручним графіком, сертифіковані сучасні автомобілі зручним керуванням, підтримку й консультування від досвідчених інструкторів,які пройшли додаткові курси.</p>
<p>Записатися до однієї з п'яти автошкіл можна <a href="https://driveability.mvs.gov.ua/"> на сайті МВС</a> .</p>
<p>«Ми хочемо допомогти соціалізуватися нашим захисникам і захисницям, а такожохопити тих людей, які дістали інвалідність ще до війни та вже давно маютьнамір стати водіями», – пояснила заступниця міністра внутрішніх справ КатеринаПавліченко.</p>
<p><strong>Читайте також:</strong> <a href="https://www.ukrinform.ua/rubric-society/3721934-urad-rozsiriv-perelik-obovazkovih-administrativnih-poslug-u-cnapah-dla-ucasnikiv-bojovih-dij.html"> Уряд розширив перелік обов’язкових адміністративнихпослуг у ЦНАПах для учасників бойових дій </a></p>
<p>Як повідомлялося, Кабінет Міністрів 25 квітня ухвалив План заходів на2023-2024 роки з реалізації Національної стратегії зі створення безбар’єрногопростору в Україні на період до 2030 року. Він передбачає реалізацію 15міністерствами та держорганами 472 заходів у цьому напрямку.</p>
<p>Фото: ОП</p>
<p>Source: <a href="https://www.ukrinform.ua/rubric-society/3732369-v-ukraini-vidkrilisa-persi-pat-avtoskil-dla-ludej-z-invalidnistu.html">https://www.ukrinform.ua/rubric-society/3732369-v-ukraini-vidkrilisa-persi-pat-avtoskil-dla-ludej-z-invalidnistu.html</a></p>
</body>
</html>