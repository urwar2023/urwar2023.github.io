<html>
<head><style>img{height: auto; width: auto\9; width:100%;}</style></head>
<body>
<h1>Зеленський зустрівся з президентом Болгарії</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-07-06T18:35:00+03:00</p>
<p>Modified Time: 2023-07-06T18:35:00+03:00</p>
<p>Description: Президент Володимир Зеленський обговорив із Президентом Болгарії Руменом Радевим безпекові питання, призначення посла в Україну та спільні можливості у Чорноморському регіоні. — Укрінформ.</p>
<p>Images: ['<a href="https://static.ukrinform.com/photos/2023_07/thumb_files/630_360_1688659234-990.jpeg">630_360_16886...</a>']</p>
<p>Tags: ['Болгарія', 'Зеленський', 'Формула миру']</p>
<p>Type: Article</p>
<!--METADATA-->

<p><img alt="" src="../Images/yкринформ/2023-07-06T18-35-00-03-00/630_360_1688659234-990.jpeg" /> ПрезидентВолодимир Зеленський обговорив із Президентом Болгарії Руменом Радевимбезпекові питання, призначення посла в Україну та спільні можливості уЧорноморському регіоні.</p>
<p>Про це глава Української держави повідомив у <a href="https://t.me/V_Zelenskiy_official/6871"></a> <a href="https://t.me/V_Zelenskiy_official/6871"> Телеграмі</a> , передає Укрінформ.</p>
<p>«У Софії зустрівся з Президентом <a href="https://www.ukrinform.ua/tag-bolgaria"> Болгарії </a> Руменом Радевим. Наша спільна безпека в нашому спільномуєвропейському домі. Формула миру. Взаємодія між нашими державами. ПризначенняПосла Болгарії в Україні. Та спільні можливості у Чорноморському регіоні. Лишеєднання дає силу – пам’ятаємо про це», - зазначив Зеленський.</p>
<p><strong>Читайте також:</strong> <a href="https://www.ukrinform.ua/rubric-society/3732406-bolgaria-vid-pocatku-vijni-prihistila-ponad-140-tisac-ukrainciv.html"> <strong>Болгар</strong> ія від початку війни прихистила понад 140тисяч українців </a></p>
<p>Як поінформували в пресслужбі ОП, глава Української держави подякував Болгаріїза запрошення, а також за політичну підтримку й практичну допомогу Україні тагостинний прийом наших громадян, які знайшли притулок у цій країні, рятуючисьвід російської агресії.</p>
<p>«Я надзвичайно вдячний за те, що болгарський народ прихистив велику кількістьукраїнців. Я думаю, що люди в Болгарії чітко розуміють, що це не «конфлікт», авійна. Тому що коли конфлікт, то мільйони людей не виїжджають із країни, щобзберегти життя своїх дітей. Війна на нашій території, на нашій землі, тому мичітко знаємо, що це не конфлікт, а війна», – сказав він.</p>
<p>Президент наголосив, що важливо розставляти правильні акценти й називати речісвоїми іменами.</p>
<p>Зеленський відзначив підписання в Болгарії низки важливих двосторонніхдокументів, зокрема, Спільної декларації щодо євроатлантичної інтеграціїУкраїни та Меморандуму про взаєморозуміння та співробітництво в галузіенергетики.</p>
<p>Лідери двох держав також приділили увагу питанню захисту спільної свободи.</p>
<p>Зеленський висловив подяку Болгарії за принципову підтримку руху України дочленства в НАТО, а також поінформував колегу про досягнутий Україною прогресна шляху європейської інтеграції, серед іншого, у виконанні семи рекомендаційЄвропейської Комісії.</p>
<p>Співрозмовники обговорили реалізацію Української формули миру, і Зеленськийпривітав готовність Болгарії долучитися до її реалізації, зокрема щодозабезпечення продовольчої безпеки. Він висловив сподівання на участькерівництва Болгарії у Глобальному саміті миру.</p>
<p>Глава деражви також відзначив важливість призначення Посла Болгарії в Україні.</p>
<p>Окрему увагу сторони приділили взаємодії в Чорноморському регіоні.</p>
<p><strong>Читайте також:</strong> <a href="https://www.ukrinform.ua/rubric-polytics/3732357-parlament-bolgarii-pidtrimav-clenstvo-ukraini-v-nato.html"> Парламент <strong>Болгар</strong> ії підтримав членство України в НАТО</a></p>
<p>Зеленський акцентував на важливості недопущення вчинення Росією терористичногоакту на Запорізькій АЕС, що, за його словами, може призвести до катастрофічнихнаслідків для континенту.</p>
<p>«Окупація атомної електростанції – це також не конфлікт, це відкрита війна», –резюмував він.</p>
<p>Як повідомлялося, Президент Володимир Зеленський 6 липня <a href="https://www.ukrinform.ua/rubric-polytics/3732205-zelenskij-pribuv-do-bolgarii.html"> перебуває з візитому Болгарії. </a></p>
<p>Source: <a href="https://www.ukrinform.ua/rubric-polytics/3732421-zelenskij-zustrivsa-z-prezidentom-bolgarii.html">https://www.ukrinform.ua/rubric-polytics/3732421-zelenskij-zustrivsa-z-prezidentom-bolgarii.html</a></p>
</body>
</html>