<html>
<head><style>img{height: auto; width: auto\9; width:100%;}</style></head>
<body>
<h1>Міжнародні резерви України зросли до майже $39 мільярдів</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-07-06T18:57:59+03:00</p>
<p>Modified Time: 2023-07-06T18:57:59+03:00</p>
<p>Description: Станом на 1 липня міжнародні резерви України становили майже 39 млрд дол., що є рекордним показником із часів набуття незалежності. — Укрінформ.</p>
<p>Images: ['<a href="https://static.ukrinform.com/photos/2021_11/thumb_files/630_360_1638095829-464.jpg">630_360_16380...</a>']</p>
<p>Tags: ['Нацбанк', 'Резерви НБУ', 'Гроші']</p>
<p>Type: Article</p>
<!--METADATA-->

<p><img alt="" src="../Images/yкринформ/2023-07-06T18-57-59-03-00/630_360_1638095829-464.jpg" /> Станом на1 липня міжнародні резерви України становили майже 39 млрд дол., що єрекордним показником із часів набуття незалежності.</p>
<p>Як передає Укрінформ, про це написав голова Національного банку України АндрійПишний у <a href="https://www.facebook.com/pyshnyy/posts/pfbid0FPeyBLjvBRJU1KC8VgKV8kNaUs62ENUaFr2rBNyvyinUJDVBRsBHFztMSrjA5g3rl"> Фейсбуці</a>.</p>
<p>«Міжнародні резерви України сягнули майже 39 млрд дол. США. Рекордний показникза всю історію незалежної України. Неймовірний результат для країни в умовахповномасштабної війни», - повідомив Пишний.</p>
<p>За словами очільника Нацбанку, історичні обсяги зовнішнього фінансуванняУкраїни стали результатом надпотужної підтримки з боку міжнародних партнерів.</p>
<p>«Ця підтримка – не благодійність, це чітко вивірені рішення, які враховуютьспроможність України забезпечувати ефективність фінансового сектору,виконувати взяті на себе зобов’язання, продовжувати втілювати необхідніреформи», - підкреслив голова НБУ.</p>
<p><strong>Читайте також:</strong> <a href="https://www.ukrinform.ua/rubric-economy/3731950-cogoric-zavdaki-ovdp-do-budzetu-zalucili-ponad-293-milardi-nacbank.html"> <strong>Цьогоріч</strong> <strong>завдяки</strong> <strong>ОВДП</strong> до <strong>бюджету</strong><strong>залучили</strong> <strong>понад</strong> ₴ <strong>293</strong> <strong>мільярди</strong> - <strong>Нацбанк</strong></a></p>
<p>Він зазначив, що тільки в червні на рахунки уряду надійшло 1,6 млрд дол. відЄС, 1,2 млрд дол. - від США, 69,1 млн дол. – від Світового банку та 15,0 млндол. – від уряду Фінляндії.</p>
<p>Пишний нагадав, що в червні Україна успішно пройшла перший перегляд програмирозширеного фінансування з Міжнародним валютним фондом і отримала другий траншза програмою в обсязі 886,0 млн дол.</p>
<p>Відтак, у підсумку надходження від міжнародних партнерів залишалися істотнобільшими, ніж обсяги інтервенцій <a href="https://www.ukrinform.ua/tag-nacbank"> НБУ </a>з продажу валюти та боргових виплат країни в іноземній валюті.</p>
<p>Очільник Нацбанку наголосив, що такий рівень резервів підсилює спроможністьрегулятора й надалі підтримувати курсову стабільність.</p>
<p>Як повідомляв Укрінформ, у червні 2023 року до державного бюджету України <a href="https://www.ukrinform.ua/rubric-economy/3729857-ukraina-u-cervni-zalucila-vid-miznarodnih-partneriv-3-milardi-grantiv-ta-pilgovogo-finansuvanna.html">надійшло 3 млрд доларів США зовнішнього фінансування</a> .Близько 40% із залучених коштів Україна отримала у формі грантів (набезповоротних умовах).</p>
<p>Source: <a href="https://www.ukrinform.ua/rubric-economy/3732426-miznarodni-rezervi-ukraini-zrosli-do-majze-39-milardiv.html">https://www.ukrinform.ua/rubric-economy/3732426-miznarodni-rezervi-ukraini-zrosli-do-majze-39-milardiv.html</a></p>
</body>
</html>