# Контрнаступ просувається, хоч і не так швидко - Зеленський

Authors: Ukrinform (Person)

Publisher: Укринформ (Organization)

Published Time: 2023-07-06T17:54:00+03:00

Modified Time: 2023-07-06T17:54:00+03:00

Description: Президент Володимир Зеленський зазначив, що контрнаступальні дії дали змогу ЗСУ перебрати на себе ініціативу, проте хотілося би, щоб українські сили просувалися швидше. — Укрінформ.

Images: ['[630_360_16666...](https://static.ukrinform.com/photos/2022_10/thumb_files/630_360_1666678408-503.jpg)']

Tags: ['Зеленський', 'Війна з Росією', 'Контрнаступ']

Type: Article

<!--METADATA-->

![](../Images/yкринформ/2023-07-06T17-54-00-03-00/630_360_1666678408-503.jpg) ПрезидентВолодимир Зеленський зазначив, що контрнаступальні дії дали змогу ЗСУперебрати на себе ініціативу, проте хотілося би, щоб українські силипросувалися швидше.

Таку думку він висловив у [ інтерв’ю ABC News](https://abcnews.go.com/Politics/president-zelenskyy-ukrainian-counteroffensive-advancing-faster/story?id=100739093) , передає Укрінформ.

«Сьогодні ініціатива на нашому боці. Ми просуваємося, нехай і не так швидко(як хотілося б - ред.), але ми просуваємося», - сказав Зеленський.

**Читайте також:** [ РФ перекинула війська з кордону із Китаєм, щоб стримати**контрнаст** уп України - британська розвідка](https://www.ukrinform.ua/rubric-ato/3732122-rf-perekinula-vijska-z-kordonu-iz-kitaem-sob-strimati-kontrnastup-ukraini-britanska-rozvidka.html)

При цьому він зазначив, що багато хто хотів би бачити більш швидкий розвитокподій.

«Ми всі хотіли б, щоби контрнаступ був проведений за коротший період часу, алетака реальність. Ми йдемо вперед. Ми не стоїмо на одному місці», - цитуєтелеканал слова Президента України.

Відповідаючи на запитання, чи може Україна досягти успіху без винищувачівF-16, Зеленський зазначив, що наявність таких літаків, а також інших озброєньдала б змогу ЗСУ «рухатися швидше та врятувати більше життів». Водночас вінподякував за вже надані озброєння.

**Читайте також:** [ Шольц назвав український **контрнаступ** чітким та добреорганізованим ](https://www.ukrinform.ua/rubric-ato/3731873-solc-nazvav-ukrainskij-kontrnastup-citkim-ta-dobre-organizovanim.html)

Зеленський сказав, що поки «занадто рано» повідомляти про великі успіхи наполі бою. Проте, за його словами, попри важкий прогрес і значні втрати,українське військове керівництво впевнене, що операція, яка вважається ключемдо забезпечення миру, проходить "як очікувалося".

Як повідомлялося, минулого тижня голова Об’єднаного комітету начальниківштабів США генерал Марк Міллі висловив думку, що контрнаступ України буде дужескладним, тривалим і з великими втратами на полі бою.

Фото: Генштаб

Source: [https://www.ukrinform.ua/rubric-ato/3732393-kontrnastup-prosuvaetsa-hoc-i-ne-tak-svidko-zelenskij.html](https://www.ukrinform.ua/rubric-ato/3732393-kontrnastup-prosuvaetsa-hoc-i-ne-tak-svidko-zelenskij.html)