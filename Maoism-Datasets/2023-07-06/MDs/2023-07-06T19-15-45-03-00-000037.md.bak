# У Києві презентували збірку поезій «Виявляється, Ти був у підвалі Маріупольського театру, Боже!»

Authors: Ukrinform (Person)

Publisher: Укринформ (Organization)

Published Time: 2023-07-06T19:15:45+03:00

Modified Time: 2023-07-06T19:15:45+03:00

Description: У Києві відбулась презентація білінгвальної збірки поезій «Виявляється, ти був у підвалі Маріупольського театру, Боже!». — Укрінформ.

Images: ['[630_360_16886...](https://static.ukrinform.com/photos/2023_07/thumb_files/630_360_1688659999-964.jpg)']

Tags: ['Грузія', 'Книги', 'Київ']

Type: Article

<!--METADATA-->

![](../Images/yкринформ/2023-07-06T19-15-45-03-00/630_360_1688659999-964.jpg) У Києвівідбулась презентація білінгвальної збірки поезій «Виявляється, ти був упідвалі Маріупольського театру, Боже!».

Презентація відбулась у Національному музеї літератури України, передаєкореспондент Укрінформу.

Захід був присвячений збірці поезій, яку створювали у співпраці Інститутлітератури України імені Тараса Шевченка Національної академії наук України таІнститут літературознавства Грузії, тому збірка написана двома мовами -українською та грузинською.

**Читайте також:** [ У Франківську **презент** ували книгу про СтепанаЛенкавського «Монах ОУН» ](https://www.ukrinform.ua/rubric-culture/3732380-u-frankivsku-prezentuvali-knigu-pro-stepana-lenkavskogo-monah-oun.html)

Головною метою збірки автори називають створення «об’єднавчої спільної ідеї,спільною атмосферою, спрямованою, перш за все, на високий прояв людськоїгідності, честі, віри у майбутнє».

Збірка являє собою книжку, що створювалася для передачі бійцям грузинськоголегіону та українським військовим. В ній представлено тексти про війну,написані під час повномасштабного російського вторгнення.

У підготовці збірки брали активну участь українські й грузинські поети,перекладачі та науковці, а ілюстраторкою збірки стала харківська художницяДар'я Хрисанфова.

Під час презентації учасники проєкту говорили про важливість дружби міжУкраїною та Грузією, особливо в плані культурного обміну.

**Читайте також:** [ Терапевтичну книжку «Таємні історії маленьких і великихперемог» надрукують шрифтом Брайля ](https://www.ukrinform.ua/rubric-culture/3731958-terapevticnu-knizku-taemni-istorii-malenkih-i-velikih-peremog-nadrukuut-sriftom-brajla.html)

Українські літературознавці говорили про важливість літератури та поетів вумовах війни.

«Якщо наші музи перестануть говорити – зброя не замовкне ніколи», - зазначиладоктор філологічних наук Наталія Торкут.

У ході презентації грузинські літературознавці анонсували, що після перемогиУкраїни вони планують видати збірку в Тбілісі та перекласти її англійськоюмовою.

«Дякую всім учасникам проєкту! За високу поезію, за міцну дружбу! Україна -Сакартвело - братерство, що скріплено кров'ю!», - резюмувала кандидатфілологічних наук Галина Шовкопляс.

Як повідомляв Укрінформ, на ХІ міжнародному фестивалі "Книжковий Арсенал"представили понад 25 ветеранських видань про російсько-українську війну.

Source: [https://www.ukrinform.ua/rubric-culture/3732429-u-kievi-prezentuvali-zbirku-poezij-viavlaetsa-ti-buv-u-pidvali-mariupolskogo-teatru-boze.html](https://www.ukrinform.ua/rubric-culture/3732429-u-kievi-prezentuvali-zbirku-poezij-viavlaetsa-ti-buv-u-pidvali-mariupolskogo-teatru-boze.html)