# Порушення експлуатації блока №5 ЗАЕС може спричинити масштабний викид радіації - Енергоатом

Authors: Ukrinform (Person)

Publisher: Укринформ (Organization)

Published Time: 2023-07-06T-9:20:00+03:00

Modified Time: 2023-07-06T21:20:00+03:00

Description: Порушення основних вимог до експлуатації енергоблока №5 Запорізької АЕС, зокрема, відмова росіян вивести його в стан «холодний зупин», може призвести до аварії. — Укрінформ.

Images: ['[630_360_16621...](https://static.ukrinform.com/photos/2022_09/thumb_files/630_360_1662125466-706.jpeg)']

Tags: ['Аварія', 'Енергоатом', 'Радіація', 'Запорізька АЕС']

Type: Article

<!--METADATA-->

![](../Images/yкринформ/2023-07-06T-9-20-00-03-00/630_360_1662125466-706.jpeg) Порушенняосновних вимог до експлуатації енергоблока №5 Запорізької АЕС, зокрема,відмова росіян вивести його в стан «холодний зупин», може призвести до аварії.

Про це повідомляє НАЕК «Енергоатом» у [ Телеграмі](http://t.me/energoatom_ua/13864) , передає Укрінформ

У компанії нагадують, що енергоблок №5 Запорізької АЕС був введений вексплуатацію понад 34 роки тому. А для підтримки безпечної роботи блоківобов’язково мають проводитись своєчасне і якісне технічне обслуговування таремонт обладнання, без яких експлуатація стає небезпечною.

Натомість з початку повномасштабного вторгнення блок працював на енергетичнихрівнях потужності, а з вересня 2022 року окупаційна «адміністрація станції»підтримує його роботу в стані «гарячий зупин».

В Енергоатомі зазначають, що загарбники понад рік свідомо порушують низкуосновних вимог до експлуатації енергоблока, серед яких - ігнорування плановогографіка техобслуговування систем безпеки, саботаж проведення капремонтівобладнання реакторного відділення та поточного ремонту тепломеханічного,електротехнічного обладнання турбінного відділення й систем керуванняенергоблоком.

**Читайте також:** [ МАГАТЕ просить додатковий доступ до реакторів **ЗАЕС** –Гроссі ](https://www.ukrinform.ua/rubric-economy/3732215-magate-prosit-dodatkovij-dostup-do-reaktoriv-zaes-grossi.html)

Крім того, вичерпано термін експлуатації частини обладнання, яке підлягаєнегайній заміні. Зокрема, це понад 1000 одиниць тепломеханічного обладнання табільше 100 – електротехнічного.

«Комплекс цих порушень має серйозні наслідки і в багато разів збільшує ризиквідмови систем, які можуть призвести до аварійної ситуації. В такому разі,радіаційного впливу можуть зазнати країни Європи», - застерігають у компанії.

ДП «НАЕК «Енергоатом», на виконання рішення Державної інспекції ядерногорегулювання України, багаторазово закликало перевести енергоблок №5 ЗАЕС убезпечніший режим – «холодний зупин». Минулого тижня ДІЯРУ направила листа до[ МАГАТЕ ](https://www.ukrinform.ua/tag-magate) із закликом посприяти припису.Та попри залучення до процесу міжнародних організацій, усі зусилля не досяглимети.

**Читайте також:** [ Росіяни призначають керівниками на **ЗАЕС** недосвідченихпрацівників - Енергоатом ](https://www.ukrinform.ua/rubric-economy/3732278-rosiani-priznacaut-kerivnikami-na-zaes-nedosvidcenih-pracivnikiv-energoatom.html)

Як повідомлялося, росіяни збираються перевести енергоблок №4 на ЗапорізькійАЕС у стан «гарячого зупину». При цьому вони свідомо не виконують рішенняукраїнського регулятора та не виводять енергоблок №5 у «холодний зупин». Аотже, у разі функціонування двох енергоблоків у стані «гарячого зупину» єреальна загроза аварійної ситуації на станції.

_Фото: Енергоатом_

Source: [https://www.ukrinform.ua/rubric-economy/3732477-porusenna-ekspluatacii-bloka-5-zaes-moze-spriciniti-masstabnij-vikid-radiacii-energoatom.html](https://www.ukrinform.ua/rubric-economy/3732477-porusenna-ekspluatacii-bloka-5-zaes-moze-spriciniti-masstabnij-vikid-radiacii-energoatom.html)