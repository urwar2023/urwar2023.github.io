# Міжнародні резерви України зросли до майже $39 мільярдів

Authors: Ukrinform (Person)

Publisher: Укринформ (Organization)

Published Time: 2023-07-06T18:57:59+03:00

Modified Time: 2023-07-06T18:57:59+03:00

Description: Станом на 1 липня міжнародні резерви України становили майже 39 млрд дол., що є рекордним показником із часів набуття незалежності. — Укрінформ.

Images: ['[630_360_16380...](https://static.ukrinform.com/photos/2021_11/thumb_files/630_360_1638095829-464.jpg)']

Tags: ['Нацбанк', 'Резерви НБУ', 'Гроші']

Type: Article

<!--METADATA-->

![](../Images/yкринформ/2023-07-06T18-57-59-03-00/630_360_1638095829-464.jpg) Станом на1 липня міжнародні резерви України становили майже 39 млрд дол., що єрекордним показником із часів набуття незалежності.

Як передає Укрінформ, про це написав голова Національного банку України АндрійПишний у [ Фейсбуці](https://www.facebook.com/pyshnyy/posts/pfbid0FPeyBLjvBRJU1KC8VgKV8kNaUs62ENUaFr2rBNyvyinUJDVBRsBHFztMSrjA5g3rl).

«Міжнародні резерви України сягнули майже 39 млрд дол. США. Рекордний показникза всю історію незалежної України. Неймовірний результат для країни в умовахповномасштабної війни», - повідомив Пишний.

За словами очільника Нацбанку, історичні обсяги зовнішнього фінансуванняУкраїни стали результатом надпотужної підтримки з боку міжнародних партнерів.

«Ця підтримка – не благодійність, це чітко вивірені рішення, які враховуютьспроможність України забезпечувати ефективність фінансового сектору,виконувати взяті на себе зобов’язання, продовжувати втілювати необхідніреформи», - підкреслив голова НБУ.

**Читайте також:** [ **Цьогоріч** **завдяки** **ОВДП** до **бюджету****залучили** **понад** ₴ **293** **мільярди** \- **Нацбанк**](https://www.ukrinform.ua/rubric-economy/3731950-cogoric-zavdaki-ovdp-do-budzetu-zalucili-ponad-293-milardi-nacbank.html)

Він зазначив, що тільки в червні на рахунки уряду надійшло 1,6 млрд дол. відЄС, 1,2 млрд дол. - від США, 69,1 млн дол. – від Світового банку та 15,0 млндол. – від уряду Фінляндії.

Пишний нагадав, що в червні Україна успішно пройшла перший перегляд програмирозширеного фінансування з Міжнародним валютним фондом і отримала другий траншза програмою в обсязі 886,0 млн дол.

Відтак, у підсумку надходження від міжнародних партнерів залишалися істотнобільшими, ніж обсяги інтервенцій [ НБУ ](https://www.ukrinform.ua/tag-nacbank)з продажу валюти та боргових виплат країни в іноземній валюті.

Очільник Нацбанку наголосив, що такий рівень резервів підсилює спроможністьрегулятора й надалі підтримувати курсову стабільність.

Як повідомляв Укрінформ, у червні 2023 року до державного бюджету України [надійшло 3 млрд доларів США зовнішнього фінансування](https://www.ukrinform.ua/rubric-economy/3729857-ukraina-u-cervni-zalucila-vid-miznarodnih-partneriv-3-milardi-grantiv-ta-pilgovogo-finansuvanna.html) .Близько 40% із залучених коштів Україна отримала у формі грантів (набезповоротних умовах).

Source: [https://www.ukrinform.ua/rubric-economy/3732426-miznarodni-rezervi-ukraini-zrosli-do-majze-39-milardiv.html](https://www.ukrinform.ua/rubric-economy/3732426-miznarodni-rezervi-ukraini-zrosli-do-majze-39-milardiv.html)