<h1>ЄС відстежуватиме імпорт через треті країни підсанкційних товарів до Росії - спецпредставник</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-06-20T16:44:25+03:00</p>
<p>Modified Time: 2023-06-20T16:44:25+03:00</p>
<p>Description: Європейський Союз постійно стежитиме за торговельною статистикою країн, які можуть реекспортувати підсанкційні товари до Росії. — Укрінформ.</p>
<p>Images: ['<a href="https://static.ukrinform.com/photos/2023_06/thumb_files/630_360_1687252849-760.jpg">630_360_16872...</a>']</p>
<p>Tags: ['Антиросійські санкції', 'Євросоюз', 'Торгівля', 'Девід О’Салліван']</p>
<p>Type: Article</p>
<!--METADATA-->

<p><img alt="" src="../Images/2023-06-20T16-44-25-03-00/630_360_1687252849-760.jpg" />Європейський Союз постійно стежитиме за торговельною статистикою країн, якіможуть реекспортувати підсанкційні товари до Росії.</p>
<p>Про це в <a href="https://www.ukrinform.ua/rubric-world/3725223-devid-osallivan-specpredstavnik-es-z-pitan-sankcij.html"> інтерв’ю Укрінформу </a> заявивспецпредставник ЄС з питань санкцій Девід О’Салліван.</p>
<p>За його словами, в пріоритеті - товари, які можуть застосовуватися длявійськових цілей.</p>
<p>«Вони виходять за рамки традиційного визначення товарів подвійногопризначення, які використовуються у цивільній і військовій сферах. Ваш уряднещодавно виділив їх як такі, що можуть бути використані в ракетах ібезпілотниках», - поінформував О’Салліван.</p>
<p>За словами спецпредставника, він об’їздив країни, з яких може відбуватисяреекспорт цих товарів до РФ, і зустрів там «позитивну відповідь».</p>
<p>О’Салліван зауважив, що ці країни не хочуть, щоб їх розглядали як майданчикидля обходу санкцій, бо «не хочуть нести відповідальність за експорт товарів,які потенційно можуть вбивати українців».</p>
<p><strong>Читайте також:</strong> <a href="https://www.ukrinform.ua/rubric-polytics/3725376-specpredstavnik-es-mi-blizki-do-uhvalenna-11go-paketa-sankcij.html"> Спецпредставник ЄС: Ми близькі до ухвалення 11-го пакетасанкцій </a></p>
<p>В ЄС, за словами спецпредставника, отримали чіткі зобов’язання від цих країн,тож тепер слідкуватимуть за торговельною статистикою.</p>
<p>«Це завдання, яке нам надалі доведеться виконувати щодня, щотижня і щомісяця:перевіряти статистику, дивитися, де може відбуватися ця паралельна торгівляабо реекспорт підсанкційних товарів, і намагатися це зупинити», - сказавдипломат.</p>
<p>Як повідомлялося, за даними Politico, Грузія, Вірменія та Казахстан активнодопомагають Росії обходити західні <a href="https://www.ukrinform.ua/tag-sankcii"> санкції </a> , запроваджені проти Москви через її вторгнення в Україну.</p>
<p>Source: <a href="https://www.ukrinform.ua/rubric-economy/3725392-es-vidstezuvatime-import-cerez-treti-kraini-pidsankcijnih-tovariv-do-rosii-specpredstavnik.html">https://www.ukrinform.ua/rubric-economy/3725392-es-vidstezuvatime-import-cerez-treti-kraini-pidsankcijnih-tovariv-do-rosii-specpredstavnik.html</a></p>