<h1>Президент: Зміцнена, відбудована Україна - це захищеність від будь-яких форм російського терору</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-06-20T22:11:00+03:00</p>
<p>Modified Time: 2023-06-20T22:11:00+03:00</p>
<p>Description: Відбудована, трансформована і зміцнена Україна – це носій і гарант безпеки, це захищеність від будь-яких форм російського терору й захист від повторень російської агресії. — Укрінформ.</p>
<p>Images: ['<a href="https://static.ukrinform.com/photos/2022_11/thumb_files/630_360_1668631319-314.jpg">630_360_16686...</a>']</p>
<p>Tags: ['Зеленський', 'Війна з Росією', 'Відбудова']</p>
<p>Type: Article</p>
<!--METADATA-->

<p><img alt="" src="../Images/2023-06-20T22-11-00-03-00/630_360_1668631319-314.jpg" />Відбудована, трансформована і зміцнена Україна – це носій і гарант безпеки, цезахищеність від будь-яких форм російського терору й захист від повтореньросійської агресії.</p>
<p>Про це Володимир Зеленський сказав у <a href="https://www.youtube.com/watch?v=rYZzExswfQM"> відеозверненні</a> , передає Укрінформ.</p>
<p>_Відео:<a href="https://www.facebook.com/president.gov.ua"> Офіс Президента </a> _</p>
<p><strong>Бажаю здоровʼя, шановні українці!</strong></p>
<p>Короткий звіт за цей день.</p>
<p>Передусім я дякую нашим Повітряним силам та всім захисникам неба з інших нашихсил оборони за кожну збиту російську ракету й за кожен збитий «Шахед». Тількиза минулу ніч – понад 30 збитих «Шахедів». Це сотні врятованих життів, цеврятована інфраструктура. Дякую, воїни!</p>
<p>Друге. Сьогодні в Херсоні внаслідок обстрілу окупантів постраждалирятувальники… Вони займалися ліквідацією наслідків російського теракту наКаховській ГЕС і були обстріляні російською ж артилерією. Вісім працівниківДСНС були поранені, один, на жаль, загинув… Мої співчуття рідним і близьким!Українські воїни обов’язково дадуть відповідь терористам на всю цю підлість.</p>
<p>Кожен такий російський удар, кожен російський теракт – це щоразу аргумент, щонемає й не буде в окупантів жодних шансів залишитися десь на українськійземлі. Вбивцям і терористам тут місця немає й ніколи не буде.</p>
<p>Зараз наші воїни на півдні, на сході дуже активно знищують ворога, фізичноочищуючи Україну. Так буде й надалі.</p>
<p>Захист від терору – це знищення терористів. І це гарантування, що у держави-зла більше ніколи не буде можливості привнести зло в Україну. Власне про цетретій пункт за сьогодні. Вже почалися перші зустрічі в Лондоні в межахконференції з відбудови України, яку ми готували разом із британськимидрузями. Вже відбулися дискусії у Швейцарії та Німеччині, у Франції та Італії.Є робота різного рівня заради нашого відновлення. І ми спрямовуємо цю роботутак, щоб наша відбудова, наше відновлення стали не лише проєктами будівництва,а глобальним проєктом захисту.</p>
<p>Відбудована Україна, трансформована Україна, зміцнена Україна – це носійбезпеки й гарант безпеки, це захищеність від будь-яких форм російського тероруй захист від будь-яких повторень російської агресії.</p>
<p>Завтра на лондонській конференції представлю частину аспектів нашої філософіїтрансформації України. Повний же сенс буде представлений пізніше цього місяця.І вже в Україні.</p>
<p>Разом із партнерами та всі разом тут, удома, в Україні, ми маємо гарантувати,що після нас для України – лише безпека, лише свобода, лише мир.</p>
<p>Я дякую всім, хто воює й працює заради України! Я дякую кожному нашому воїну,який зараз у бою, на бойових постах і бойових завданнях! Запоріжжя, Донеччина– ви молодці, хлопці!</p>
<p>Дякую всім, хто тренує наших воїнів і хто нам допомагає зброєю! Кожну одиницюзброї, кожен снаряд Україна використовує максимально ефективно і завжди – длязахисту життя.</p>
<p><strong>Слава Україні!</strong></p>
<p><em>Фото: ОП</em></p>
<p>Source: <a href="https://www.ukrinform.ua/rubric-vidbudova/3725538-prezident-vidbudovana-zmicnena-ukraina-ce-zahisenist-vid-budakih-form-rosijskogo-teroru.html">https://www.ukrinform.ua/rubric-vidbudova/3725538-prezident-vidbudovana-zmicnena-ukraina-ce-zahisenist-vid-budakih-form-rosijskogo-teroru.html</a></p>