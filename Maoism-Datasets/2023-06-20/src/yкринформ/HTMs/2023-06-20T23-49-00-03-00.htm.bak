<h1>У Єрусалимі відкрили алею на честь українців, які рятували євреїв від нацистів - Зеленська</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-06-20T23:49:00+03:00</p>
<p>Modified Time: 2023-06-20T23:49:00+03:00</p>
<p>Description: Перша леді Олена Зеленська в Єрусалимі взяла участь в урочистому відкритті алеї імені подружжя українців Щепанюків, які під час Другої світової рятували євреїв від нацистів. — Укрінформ.</p>
<p>Images: ['<a href="https://static.ukrinform.com/photos/2023_06/thumb_files/630_360_1687293906-930.jpg">630_360_16872...</a>']</p>
<p>Tags: ['Друга світова', 'Єрусалим', 'Ізраїль', "Пам'ять", 'Олена Зеленська']</p>
<p>Type: Article</p>
<!--METADATA-->

<p><img alt="" src="../Images/2023-06-20T23-49-00-03-00/630_360_1687293906-930.jpg" /> Перша ледіОлена Зеленська в Єрусалимі взяла участь в урочистому відкритті алеї іменіподружжя українців Щепанюків, які під час Другої світової рятували євреїв віднацистів.</p>
<p>Як передає Укрінформ, про це Зеленська повідомила у <a href="https://www.facebook.com/olenazelenska.official/posts/pfbid021a9oAoQeoxo7bAGzXr8APZbgg1Lej7UUFMUAfmAe6ABAKXaMVFkiocciZ3yiP2Ffl"> Фейсбуці</a>.</p>
<p>“Ця дивовижна історія порятунку почалася в 1941 році в місті БориславіЛьвівської області, коли подружжя Юлії та Романа Щепанюків сховало своїхсусідів-євреїв, родину Вайс: маму, тата й трьох дітей від нацистів. Так іжили, ризикуючи собою, багато місяців. Певно, саме такий вигляд і маєсправжній порятунок – не яскравий кіноефект, а буденна, щоденна праця зарадитого, щоб хтось жив. І їм вдалося!”, - написала перша леді.</p>
<p>_Відео:<a href="https://t.me/FirstLadyOfUkraine/3467"> Олена Зеленська, Телеграм </a> _</p>
<p>Зеленська розповіла, що родина Вайс врятувалась і після звільнення містапереїхала до новоствореної держави <a href="https://www.ukrinform.ua/tag-izrail"> Ізраїль </a> . Один із синів, Шевах Вайс, став політиком - обіймав посаду спікераКнесету, був послом Ізраїлю у Польщі.</p>
<p>За словами дружини Президента, своїх рятівників Вайси не забули. За рішенням“Яд Вашем” Щепанюків визнали Праведниками народів світу. Це почесне званнянадається людям, які ризикуючи собою, рятували євреїв від нацистськогознищення. “А тепер за рішенням муніципалітету Єрусалима в місті буде ще й алеяімені подружжя Щепанюк”, - відзначила вона.</p>
<p><strong>Читайте також:</strong> <a href="https://www.ukrinform.ua/rubric-culture/3725479-u-kompleksi-ad-vasem-zapustili-ukrainomovnij-audiogid.html"> У комплексі «Яд Вашем» запустили україномовний аудіогід</a></p>
<p>Зеленська нагадала, що в Україні понад 2600 родин, які визнані Праведникаминародів світу: “І нині частина з них, як і всі українці, переживає війну тазагрозу. Знову”.</p>
<p>Перша леді додала: коли зло повертається у світ, саме такі прості людськіприклади, як історія Щепанюків, дають надію – на те, що в найтемнішу митьіснують допомога, самопожертва, підтримка.</p>
<p>Як повідомлялося, Олена Зеленська перебуває з візитом в Ізраїлі.</p>
<p>Source: <a href="https://www.ukrinform.ua/rubric-society/3725553-u-erusalimi-vidkrili-aleu-na-cest-ukrainciv-aki-ratuvali-evreiv-vid-nacistiv-zelenska.html">https://www.ukrinform.ua/rubric-society/3725553-u-erusalimi-vidkrili-aleu-na-cest-ukrainciv-aki-ratuvali-evreiv-vid-nacistiv-zelenska.html</a></p>