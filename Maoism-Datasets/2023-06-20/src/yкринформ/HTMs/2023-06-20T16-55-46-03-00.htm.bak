<h1>Експорт «зерновим коридором» за тиждень скоротився на третину - УКАБ</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-06-20T16:55:46+03:00</p>
<p>Modified Time: 2023-06-20T16:55:46+03:00</p>
<p>Description: Упродовж 46 тижня роботи «зернового коридору», з 12 по 18 червня 2023 року, через морські порти Одеської області було експортовано 438,1 тис. т агропромислової продукції, що на 33% менше, ніж за попередній тиждень. — Укрінформ.</p>
<p>Images: ['<a href="https://static.ukrinform.com/photos/2023_04/thumb_files/630_360_1680511197-485.jpg">630_360_16805...</a>']</p>
<p>Tags: ['Експорт', 'зерновий коридор']</p>
<p>Type: Article</p>
<!--METADATA-->

<p><img alt="" src="../Images/2023-06-20T16-55-46-03-00/630_360_1680511197-485.jpg" /> Упродовж46 тижня роботи «зернового коридору», з 12 по 18 червня 2023 року, черезморські порти Одеської області було експортовано 438,1 тис. т агропромисловоїпродукції, що на 33% менше, ніж за попередній тиждень.</p>
<p>Як передає Укрінформ, про це повідомляє <a href="https://www.ucab.ua/ua/pres_sluzhba/novosti/vidvantazhennya_zernovim_koridorom_znovu_znizhuyutsya"> пресслужба Українського клубуаграрного бізнесу.</a></p>
<p>Зазначається, що з 12 по 18 червня в українських морпортах було завантажено 9суден, що на 4 одиниці менше, ніж за попередній тиждень. В УКАБ пояснюють, щоці судна завантажені, але ще не пройшли необхідну інспекцію для продовженняруху та очікують на неї.</p>
<p>За даними асоціації, наступного тижня очікуються ще гірші показники, тому щоза минулий тиждень інспекцію на вхід пройшло лише 5 суден.</p>
<p><img alt="" src="../Images/2023-06-20T16-55-46-03-00/1687269191-773.png" /></p>
<p>Найбільше протягом 46 тижня роботи "зернового коридору" було <a href="https://www.ukrinform.ua/tag-eksport"> експортовано</a> : кукурудзи (частка у загальнійструктурі експорту - 80%), пшениці (7%) та макухи соняшникової (7%).Українська продукція була відправлена в країни: Азії (Китай, Туреччина) таЄвропи (Іспанія, Італія, Франція).</p>
<p>Всього від початку роботи «зернового коридору» з 1 серпня 2022 року по 18червня 2023 року Україна експортувала 32 млн т продукції АПК.</p>
<p><strong>Читайте також:</strong> <a href="https://www.ukrinform.ua/rubric-economy/3724964-kubrakov-pro-zupinku-zernovogo-koridoru-rosiani-vidkrito-sabotuut-inspekcii-suden.html"> <strong>Кубраков</strong> - про зупинку «зернового коридору»: Росіянивідкрито саботують інспекції суден </a></p>
<p>Як повідомляв Укрінформ, Україна, Організація Об’єднаних Націй і Туреччина 18березня 2023 року домовились про продовження «Ініціативи з безпечноготранспортування агропродукції через Чорне море». Дія угоди була продовжена на120 днів, проте росіяни заявляли, що угода діятиме до 18 травня 2023 року.</p>
<p>Віцепрем’єр-міністр з відновлення – міністр розвитку громад, територій таінфраструктури Олександр Кубраков 17 травня повідомив, що угода діятиме до 18липня 2023 року.</p>
<p><em>Фото: Мінагрополітики</em></p>
<p>Source: <a href="https://www.ukrinform.ua/rubric-economy/3725398-eksport-zernovim-koridorom-za-tizden-skorotivsa-na-tretinu-ukab.html">https://www.ukrinform.ua/rubric-economy/3725398-eksport-zernovim-koridorom-za-tizden-skorotivsa-na-tretinu-ukab.html</a></p>