<h1>Український проєкт «Щедрик» отримав «срібло» на фестивалі креативності «Каннські леви 2023»</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-06-20T16:48:58+03:00</p>
<p>Modified Time: 2023-06-20T16:48:58+03:00</p>
<p>Description: Проєкт “Щедрик”, або Carol for Charity, отримав першого Срібного лева для України на найпрестижнішому фестивалі креативності «Каннські леви 2023». — Укрінформ.</p>
<p>Images: ['<a href="https://static.ukrinform.com/photos/2023_06/thumb_files/630_360_1687268851-724.png">630_360_16872...</a>']</p>
<p>Tags: ['Фестиваль', 'Дмитро Кулеба', 'МЗС', 'Щедрик']</p>
<p>Type: Article</p>
<!--METADATA-->

<p><img alt="" src="../Images/2023-06-20T16-48-58-03-00/630_360_1687268851-724.png" /> Проєкт“Щедрик”, або Carol for Charity, отримав першого Срібного лева для України нанайпрестижнішому фестивалі креативності «Каннські леви 2023».</p>
<p>Як передає Укрінформ з посиланням на <a href="https://mfa.gov.ua/news/shchedrik-vid-mzs-ta-saatchi-saatchi-ukraine-otrimav-pershe-sriblo-na-najprestizhnishomu-festivali-kreativnosti-kannski-levi-2023"> пресслужбу МЗС</a> , окрім цієї нагороди в категорії Radio &amp; Audio (Not-for-profit /Charity / Government), ця робота потрапила ще у 5 шорт-листів.</p>
<p>“Перше «срібло» Каннських левів — це важлива нагорода та визнання успіхівУкраїни у сфері публічної дипломатії. Я вітаю команду проєкту, яка досяглацього результату завдяки нестандартному підходу та переосмисленню всесвітньовідомого твору українського композитора Миколи Леонтовича. Нам вдалосявчергове зачарувати світ не лише красою “Щедрика”, але і його важливоюгуманітарною місією — допомагати маленьким українцям в умовах повномасштабноїросійської агресії”, - зазначив міністр закордонних справ України ДмитроКулеба.</p>
<p><img alt="" src="../Images/2023-06-20T16-48-58-03-00/1687268893-166.jpg" /></p>
<p>У зовнішньополітичному відомстві поінформували, що напередодні Різдва 2022року команда представників Міністерства закордонних справ України, креативноїагенції Saatchi &amp; Saatchi Ukraine та громадської організації BRAND UKRAINEактуалізувала слова відомого на весь світ “Щедрика” Миколи Леонтовича. Такз’явилася коляда "Carol for Charity", яка англійською мовою розповіла прореалії війни та почуття українців, а також спонукала увімкнути Shazam ізадонатити на підтримку українських дітей.</p>
<p><strong>Читайте також:</strong> <a href="https://www.ukrinform.ua/rubric-culture/3712929-muzicnij-proekt-sedrik-otrimav-nagorodu-na-miznarodnomu-festivali-the-one-show.html"> Музичний проєкт « <strong>Щедрик</strong> » отримав нагороду наміжнародному фестивалі The One Show </a></p>
<p>Колядку виконав Тарас Тополя з гурту “Антитіла”, ансамбль ім. ГригоріяВерьовки та дитячий фольклорний ансамбль “Зернятко” під час черговогомасованого ракетного удару РФ по Києву в листопаді 2022 року. Актуалізований“Щедрик” вперше почули перед Різдвом у грудні, а потім заспівали наживо упрямому ефірі на національному телебаченні у присутності Президента УкраїниВолодимира Зеленського. Згодом твір пролунав на 22 радіостанціях в 11 країнах.</p>
<p>Source: <a href="https://www.ukrinform.ua/rubric-culture/3725396-ukrainskij-proekt-sedrik-otrimav-sriblo-na-festivali-kreativnosti-kannski-levi-2023.html">https://www.ukrinform.ua/rubric-culture/3725396-ukrainskij-proekt-sedrik-otrimav-sriblo-na-festivali-kreativnosti-kannski-levi-2023.html</a></p>