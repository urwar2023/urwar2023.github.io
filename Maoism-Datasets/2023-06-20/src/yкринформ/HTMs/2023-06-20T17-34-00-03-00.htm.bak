<h1>У Катедральному храмі Дрогобича зібрали понад ₴60 тисяч на лікування поранених бійців</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-06-20T17:34:00+03:00</p>
<p>Modified Time: 2023-06-20T17:34:00+03:00</p>
<p>Description: На благодійному концерті виконавиці авторської пісні Лілії Кобільник у Катедральному храмі Пресвятої Трійці Дрогобича, що на Львівщині, зібрали понад 60 тис. грн для лікування поранених українських бійців. — Укрінформ.</p>
<p>Images: ['<a href="https://static.ukrinform.com/photos/2023_04/thumb_files/630_360_1680687417-941.jpg">630_360_16806...</a>', '<a href="https://static.ukrinform.com/photos/2023_06/1687274523-556.jpg">1687274523-55...</a>']</p>
<p>Tags: ['Волонтери', 'Гроші', 'Співачка']</p>
<p>Type: Article</p>
<!--METADATA-->

<p><img alt="" src="../Images/2023-06-20T17-34-00-03-00/630_360_1680687417-941.jpg" /> Наблагодійному концерті виконавиці авторської пісні Лілії Кобільник уКатедральному храмі Пресвятої Трійці Дрогобича, що на Львівщині, зібрали понад60 тис. грн для лікування поранених українських бійців.</p>
<p>Захід організувала волонтерська група "Дрогобич-Захід", передає кореспондентУкрінформу.</p>
<p>За словами співачки, яка є однією з координаторок групи, такі благодійніконцерти відбуваються з 2015 року.</p>
<p><strong>Читайте також:</strong> <a href="https://www.ukrinform.ua/rubric-regions/3724900-diti-iz-zakarpatta-zibrali-pivtora-miljona-griven-na-armiu-droniv.html"> Діти із Закарпаття <strong>зібрали</strong> півтора мільйона гривеньна «Армію дронів» </a></p>
<p>"Щонеділі в різних храмах Львівщини, після літургії, організовуємо короткіпрограми виступів, де оголошуємо про збір коштів для ЗСУ чи на лікування,реабілітацію наших поранених бійців. Так працюємо вже дев’ятий рік. Понад 60тис. грн, які зібрали за один день на концертах у Катедральному храміПресвятої Трійці Дрогобича, – це рекордна сума за усі роки діяльності нашоїволонтерської групи", – зазначила Кобільник.</p>
<p><img alt="" src="../Images/2023-06-20T17-34-00-03-00/1687274523-556.jpg" /></p>
<p>Вона додала, що благодійні концерти відбувалися й у канадському Вінніпезі – ухрамах святих Володимира і Ольги та храмі святого Василя.</p>
<p>"Ми зібрали значні кошти, на які було закуплено медичне обладнання длявідновного відділення Винниківського військового шпиталю імені Юрія Липи, а щедрон із приладом нічного бачення для Олега Бородая – харківського поета-барда,який воював у Бахмуті", – розповіла Кобільник.</p>
<p><strong>Читайте також:</strong> <a href="https://www.ukrinform.ua/rubric-regions/3722854-na-prikarpatti-zibrali-se-20-tonn-gumanitarnoi-dopomogi-postrazdalim-na-hersonsini.html"> На Прикарпатті <strong>зібрали</strong> ще 20 тонн гуманітарноїдопомоги постраждалим на Херсонщині </a></p>
<p>У програмах виступів співачки звучать музичні інтерпретації творів ОлениТеліги, пісні на слова української поетеси Ліни Костенко та укрінформівки –поетеси Таїсії Шаповаленко.</p>
<p>Найближчим часом в Укрінформі планується презентація книги пісень"Присутність" на слова Ліни Костенко з нотами пісенних творів Лілії Кобільник.</p>
<p>Фото: Міноборони, Телеграм</p>
<p>Source: <a href="https://www.ukrinform.ua/rubric-society/3725421-u-katedralnomu-hrami-drogobica-zibrali-ponad-60-tisac-na-likuvanna-poranenih-bijciv.html">https://www.ukrinform.ua/rubric-society/3725421-u-katedralnomu-hrami-drogobica-zibrali-ponad-60-tisac-na-likuvanna-poranenih-bijciv.html</a></p>