# Підсанкційні російські олігархи Ротенберги зберегли закордонні активи - журналістське розслідування

Authors: Ukrinform (Person)

Publisher: Укринформ (Organization)

Published Time: 2023-06-20T17:52:00+03:00

Modified Time: 2023-06-20T17:52:00+03:00

Description: Російські олігархи брати Аркадій та Борис Ротенберги ховають свої закордонні компанії, нерухомість, яхти та літаки завдяки довіреним особам, "фронтменам", які допомагають їм оминати західні санкції. — Укрінформ.

Images: ['[630_360_16872...](https://static.ukrinform.com/photos/2023_06/thumb_files/630_360_1687272402-309.jpg)']

Tags: ['Ротенберг', 'Санкції', 'Росія']

Type: Article

<!--METADATA-->

![](../Images/2023-06-20T17-52-00-03-00/630_360_1687272402-309.jpg) Російськіолігархи брати Аркадій та Борис Ротенберги ховають свої закордонні компанії,нерухомість, яхти та літаки завдяки довіреним особам, "фронтменам", якідопомагають їм оминати західні санкції.

Як повідомляє Укрінформ, про це йдеться у спільному розслідуванні, щоопубліковане на [ сайті ](https://istories.media/stories/2023/06/20/frontmen-dlya-priblizhennikh-putina/) та в [ Ютубі](https://www.youtube.com/watch?v=YfGxqqefRBQ&ab_channel=%D0%92%D0%B0%D0%B6%D0%BD%D1%8B%D0%B5%D0%B8%D1%81%D1%82%D0%BE%D1%80%D0%B8%D0%B8)видання «Важливі історії».

Зазначається, що у розпорядження видання потрапив архів листування одного з«фронтменів» Ротенбергів Максима Вікторова. Після чого «Важливі історії»поділилися документами із журналістами OCCRP, Le Monde, Forbes, The Times таінших світових ЗМІ.

**Читайте також:** [ Фінляндія конфіскувала активи путінського олігарха на€323 000 ](https://www.ukrinform.ua/rubric-world/3710707-finlandia-konfiskuvala-aktivi-putinskogo-oligarha-na-323-000.html)

«Архів Ротенбергів» містить понад 50 тис. файлів, включаючи майже 30 тис.електронних листів і близько 12 тис. документів. Ці матеріали демонструють, якбрати Ротенберги зберегли свої закордонні активи за сприяння довірених осіб,завдання яких – вести фінансові та особисті справи своїх покровителів, алетак, щоб ніхто не дізнався, в чиїх інтересах це робиться.

Один із "фронтменів", Максим Вікторов, є колишнім співробітником КДБ СРСР,який працював у 2012 році радником ексміністра оборони РФ Анатолія Сердюкова.Із оточенням Володимира Путіна він познайомився у 2011 році, коли ставспівзасновником Російської асоціації сприяння науці разом з іншим давнімзнайомим Путіна Михайлом Ковальчуком. Також, як стверджує видання, Вікторов єбізнес-партнером британського принца Майкла Кентського.

Допомагати Ротенбергам Вікторов почав у 2014 році, після того, як братипотрапили до списку санкцій США та ЄС. Вони поступово вийшли з управліннясвоїми активами, проте частки у їхніх компаніях, як стверджують розслідувачі,переходили до різних закритих пайових інвестиційних фондів, якими управлялафірма "Евокорп", що належить Вікторову.

**Читайте також:** [ Відповідь на агресію: як Україна вилучає російські активи](https://www.ukrinform.ua/rubric-polytics/3706663-vidpovid-na-agresiu-ak-ukraina-vilucae-rosijski-aktivi.html)

Зокрема, через контрольовані Вікторовим офшорні компанії Ротенберги вже післязапровадження проти них санкцій придбали закордонну нерухомість в Іспанії,Франції, Австрії, Монако загальною вартістю понад $50 млн, літак маркиBombardier вартістю $42 млн. Також Ротенберги через фірму Wayblue Investmentsпридбали шале в австрійському місті-курорті Кіцбюель, де часто відпочиваластарша дочка Володимира Путіна Марія Воронцова та її колишній чоловік ізНідерландів Йорріт Фаассен.

Допомагали братам Ротенбергам оминати західні санкції їхні дружини: підданаСША Каріна Ротенберг та громадянка Латвії Марія Бородунова (джерела називаютьїї «неофіційною дружиною» Аркадія Ротенберга). Бородунова почала накопичуватиелітну нерухомість за кордоном у 2013 році після знайомства з олігархом.«Очевидно, що якби всі активи, які належали Марії Бородуновій та двом їїдочкам, перебували у володінні Аркадія Ротенберга, то їхню закордонну частинуточно чекала б замороження», - зробили висновок розслідувачі.

Своєю чергою дружина Бориса Ротенберга Каріна володіє, згідно з файлами з"архіву", половиною всієї західної нерухомості свого чоловіка. Таким чином,наприклад, оформлена її частка в маєтку площею 30 гектарів у Муан-Сарту, за 50кілометрів від Монако. Вартість маєтку за цінами 2014 року – понад 17 млнєвро. У сукупності активи Каріни та Бориса Ротенбергів лише у Монако таФранції становили понад 60 млн євро.

**Читайте також:** [ ВАКС конфіскував частку **Ротенберг** ів у Ocean Plaza](https://www.ukrinform.ua/rubric-kyiv/3684783-vaks-konfiskuvav-castku-rotenbergiv-u-ocean-plaza.html)

Аркадій та Борис Ротенберги входять до "ближнього кола" Путіна, вони знайомі зним з часів ленінградської юності. Після приходу Путіна до влади брати сталимільярдерами. Іноді вони самі виконують функції "фронтмена" для президента РФ.Зокрема, Аркадій Ротенберг називав себе власником "палацу Путіна" підГеленджиком.

Source: [https://www.ukrinform.ua/rubric-world/3725427-pidsankcijni-rosijski-oligarhi-rotenbergi-zberegli-zakordonni-aktivi-zurnalistske-rozsliduvanna.html](https://www.ukrinform.ua/rubric-world/3725427-pidsankcijni-rosijski-oligarhi-rotenbergi-zberegli-zakordonni-aktivi-zurnalistske-rozsliduvanna.html)