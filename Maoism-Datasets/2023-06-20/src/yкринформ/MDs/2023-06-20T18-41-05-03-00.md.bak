# Росіянам не вдається прорвати українську оборону на східному фронті – Міноборони

Authors: Ukrinform (Person)

Publisher: Укринформ (Organization)

Published Time: 2023-06-20T18:41:05+03:00

Modified Time: 2023-06-20T18:41:05+03:00

Description: На сході російські окупаційні війська намагаються наступати, однак прорвати оборону українських військ їм не вдається. — Укрінформ.

Images: ['[630_360_16868...](https://static.ukrinform.com/photos/2023_06/thumb_files/630_360_1686844020-670.jpg)']

Tags: ['Міноборони', 'Схід України', 'Війна з Росією']

Type: Article

<!--METADATA-->

![](../Images/2023-06-20T18-41-05-03-00/630_360_1686844020-670.jpg) На сходіросійські окупаційні війська намагаються наступати, однак прорвати оборонуукраїнських військ їм не вдається.

Як передає Укрінформ, про це в ефірі телемарафону «Єдині новини» повідомилазаступниця міністра оборони Ганна Маляр.

«Якщо для нас основні наступальні дії відбуваються на півдні по кількохнапрямках, то ворог основним напрямком свого удару визначає схід, і йогоосновний наступ триває саме там. Попри те, що ворог мусить бути в обороні напівдні, вони все одно не залишають своїх планів вийти на кордони Донецької, [Луганської областей ](https://www.ukrinform.ua/tag-lugansina) . Наступом йогоможна назвати, навіть масштабним, по тому, що відбувається на Лиманському іКуп’янському напрямку, і ворог дійсно туди стягує підрозділи десантно-штурмових військ для того, щоб ефективно прорвати нашу оборону. Поки що ворогуне вдається це зробити», – повідомила Маляр.

**Читайте також:** [ Дві роти за добу: Череватий розповів про втрати росіян наЛимансько-Куп’янському **напрямку** ](https://www.ukrinform.ua/rubric-ato/3725363-dvi-roti-za-dobu-cerevatij-rozpoviv-pro-vtrati-rosian-na-limanskokupanskomu-napramku.html)

Вона зазначила, що за кількістю боєприпасів, які там використовує ворог, такількістю його втрат це можна порівняти із запеклими боями у Бахмуті.

За інформацією заступниці міністра, на Мар’їнському та Авдіївському напрямкахворог також здійснює наступ, українські війська перебувають в обороні.

«Жодного метра землі нашої там ворог не подолав, не просунувся, але це тількизавдяки мужності та професійності наших військових», – зазначила Маляр.

Також заступниця міністра відзначила, що на Запорізькому напрямку відбуваютьсябої, де Сили оборони наступають, а ворог – в обороні. Водночас є ділянки, деситуація протилежна: ворог наступає, а українські війська обороняються.

**Читайте також:** [ Просування Сил оборони на Таврійському **напрямку** :ворог за добу втратив п’ять рот і 13 танків ](https://www.ukrinform.ua/rubric-ato/3725340-prosuvanna-sil-oboroni-na-tavrijskomu-napramku-vorog-za-dobu-vtrativ-pat-rot-i-13-tankiv.html)

При цьому Маляр зауважила, що українські захисники просуваються вперед: «Мифактично поступово, невеликими кроками, але дуже впевнено рухаємось вперед».

Як повідомляв Укрінформ, у Донецькій області під ранок російська армія [обстріляла Курахове з артилерії ](https://www.ukrinform.ua/rubric-ato/3725188-rosiani-pid-ranok-obstrilali-kurahove-z-artilerii-po-avdiivci-vdarili-raketami.html) , а Авдіївка крім обстрілів з артилерії і танківзазнала двох ракетних ударів.

_Фото: Генштаб ЗСУ_

Source: [https://www.ukrinform.ua/rubric-ato/3725457-rosianam-ne-vdaetsa-prorvati-ukrainsku-oboronu-na-shidnomu-fronti-minoboroni.html](https://www.ukrinform.ua/rubric-ato/3725457-rosianam-ne-vdaetsa-prorvati-ukrainsku-oboronu-na-shidnomu-fronti-minoboroni.html)