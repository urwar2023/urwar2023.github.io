# Нацбанк обіцяє карати за відмову в обміні «зношеної» валюти

Authors: Ukrinform (Person)

Publisher: Укринформ (Organization)

Published Time: 2023-06-20T11:53:00+03:00

Modified Time: 2023-06-20T22:53:00+03:00

Description: Національний банк України скасував визначення незначного зношення банкнот та заборонив фінустановам відмовляти клієнтам в обміні валюти, якщо детектор на касі підтвердив справжність грошей. — Укрінформ.

Images: ['[630_360_15790...](https://static.ukrinform.com/photos/2020_01/thumb_files/630_360_1579022721-516.jpg)']

Tags: ['Нацбанк', 'Валюта', 'Гроші', 'Андрій Пишний']

Type: Article

<!--METADATA-->

![](../Images/2023-06-20T11-53-00-03-00/630_360_1579022721-516.jpg)Національний банк України скасував визначення незначного зношення банкнот тазаборонив фінустановам відмовляти клієнтам в обміні валюти, якщо детектор накасі підтвердив справжність грошей.

Про це у [ Фейсбуку ](https://www.facebook.com/pyshnyy/?locale=ru_RU)повідомив голова Національного банку Андрій Пишний передає Укрінформ.

«Обмін готівкової валюти в Україні – одна з топтем, що стрімко спалахнулапротягом останніх тижнів. Одразу надав доручення службам відпрацювати питаннякомплексно: з’ясувати справжні причини, коло учасників і головненапрацьовувати рішення, що вирішуватиме питання», - написав він.

За словами Пишного, Нацбанк дослідив питання: «Ми провели низку зустрічей зпредставниками банків та небанківських фінансових установ, які здійснюютьвалютно-обмінні операції, щоб разом детально проаналізувати ситуацію тарозробити план заходів. Завтра проведемо чергову зустріч з учасниками ринку -обговоримо рішення, яке ухвалили сьогодні!»

Як наголосив керівник НБУ, ідеться про штучно створений ажіотаж, якому, нажаль, свідомо чи несвідомо «підіграли» деякі небанківські фінансові установита банки. І який призвів до хвилі неволення громадян.

Пишний зазначив, що Нацбанк не встановлював жодних обмежень щодо обміну валютна основі року випуску банкнот. Нормативно-правовими актами НБУ прямозаборонено встановлювати будь-які подібні обмеження.

**Читайте також:** [ У Нацбанку вважають штучною ситуацію навколо обміну«зношеної» валюти ](https://www.ukrinform.ua/rubric-economy/3723381-u-nacbanku-vvazaut-stucnou-situaciu-navkolo-obminu-znosenoi-valuti.html)

«Окремо хочу сказати про шахрайські пропозиції обміну 100 «білих» доларів на90 «синіх» – це не просто грубе порушення, це – аморально і неприпустимо,особливо в умовах війни» - підкреслив він.

Щоб унеможливити подібні недоброчесні спекуляції та мінімізуватинепорозуміння, сьогодні Нацбанк ухвалив зміни до своєї «нормативки» – скасуваввизначення незначного зношення банкнот та заборонив фінустановам відмовлятиклієнтам в обміні валюти, якщо лічильник чи детектор на касі підтвердивсправжність банкнот.

«Це значить, що касир не може «на око» оцінювати справжність банкнот чи їхстан та відмовляти в здійсненні валютно-обмінної операції, бо йому здалося, щодесь не співпадає малюнок чи не такий колір. Отже, ми повністю прибираємолюдський чинник!» - запевнив Пишний.

Він додав, що до представників банків та небанківських установ донесенопринципову позицію НБУ, і в разі порушення такі дії розцінюватимуться не лишеяк недотримання регуляторних вимог НБУ, але і як потенційна ознака шахрайства.«За такими фактами ми встановлюємо посилений контроль та вживатимемо адекватнізаходи впливу», - додав очільник НБУ.

Національний банк залежно від рівня вчиненого правопорушення застосовуватимезаходи впливу, які передбачають і суттєві штрафи у розмірі до 400 000 гривеньдля [ банків ](https://www.ukrinform.ua/tag-bank) , «які незабаром будутьзбільшенні за суттєві порушення та у розмірі до 5% від розміру власногокапіталу установи, для небанківських установ».

**Читайте також:** [ Банки та **обмінник** и отримають від НБУ попередження закомісію зі «зношеної» валюти – Гетманцев ](https://www.ukrinform.ua/rubric-economy/3719616-banki-ta-obminniki-otrimaut-vid-nbu-poperedzenna-za-komisiu-zi-znosenoi-valuti-getmancev.html)

Керівник НБУ звернувся до громадян, наголосивши: банкноти попередніх роківвипуску, які є законним платіжним засобом в іноземній державі, є ДІЙСНИМИ,отже, їх можна обмінювати на гривні в будь-який час.

«Не втрачайте свої заощадження в спровокованій панікою гонитві за обміномвалюти «білої» на «синю». Фантомні перестороги, які ви можете почути чипрочитати, щодо таких банкнот ‒ безпідставні», - зазначив Пишний.

Він запевнив, що Національний банк тримає це питання на посиленому контролі ірозглядатиме скарги громадян на банки чи небанківські фінансові установи засуб’єктивну відмову в обміні валюти, належним чином реагуючи на порушення інедобросовісність.

Source: [https://www.ukrinform.ua/rubric-economy/3725547-nacbank-obicae-karati-za-vidmovu-v-obmini-znosenoi-valuti.html](https://www.ukrinform.ua/rubric-economy/3725547-nacbank-obicae-karati-za-vidmovu-v-obmini-znosenoi-valuti.html)