# У Харкові видали щоденник вбитого загарбниками письменника Володимира Вакуленка

Authors: Ukrinform (Person)

Publisher: Укринформ (Organization)

Published Time: 2023-06-20T18:03:00+03:00

Modified Time: 2023-06-20T18:03:00+03:00

Description: У Харкові видали щоденник і вибрані вірші застреленого окупантами письменника Володимира Вакуленка. — Укрінформ.

Images: ['[630_360_16697...](https://static.ukrinform.com/photos/2022_11/thumb_files/630_360_1669730086-256.png)']

Tags: ['Книги', 'Видавництво', 'Харків', 'Вбивство', 'Щоденник', 'Письменник', 'Війна з Росією']

Type: Article

<!--METADATA-->

![](../Images/2023-06-20T18-03-00-03-00/630_360_1669730086-256.png) У Харковівидали щоденник і вибрані вірші застреленого окупантами письменника ВолодимираВакуленка.

Про це повідомила у [ Фейсбуці](https://www.facebook.com/yuliya.argument/posts/pfbid02XmLUSaaoDeXMimFzcrk3DFecS5gEpkWtsGd6a3z9qPH1GMmosxUTkNKNfwonkswFl)директор видавництва “Віват” Юлія Орлова, передає Укрінформ.

«... у видавництві Vivat друком виходить одразу дві важливі книжки. Перша – «Яповертаюсь… Щоденник окупації. Вибрані вірші» Володимира Вакуленка, якогоросіяни вбили в березні минулого року. Видання з’явилося за сприянняУкраїнського ПЕН, Харківського літературного музею, видавництва Vivat,Суспільного мовлення за підтримки Міжнародного фонду «Відродження». Друга –«Поміж сирен. Нові вірші війни», до якої увійшла поезія 59 українських поетівта поеток», - повідомила Орлова.

![](../Images/2023-06-20T18-03-00-03-00/1687273073-859.jpg)![](../Images/2023-06-20T18-03-00-03-00/1687273073-843.jpg)

_Фото: Юлія Орлова/Фейсбук_

До збірки увійшла поезія Сергія Жадана, Катерини Калитко, Дмитра Лазуткіна,Вікторії Амеліної, Юлії Мусаковської та інших.

Обидві книги видавництво презентуватиме на Арсеналі 22 та 24 червня.

**Читайте також:** [ **Письменника** **Володимира** **Вакуленка****посмертно** **нагородили** **відзнакою** **Prix** **Voltaire**](https://www.ukrinform.ua/rubric-culture/3713853-pismennika-volodimira-vakulenka-posmertno-nagorodili-vidznakou-prix-voltaire.html)

«Ця війна мала обнулити українську культуру, але стала поштовхом для новогоетапу її розвитку — біль теж загартовує. Я не втомлююся повторювати, що мимаємо видати якомога більше книжок про цю війну, аби наш біль не розчинився учасі. Аби наші діти завжди пам’ятали, якою ціною Україна вдруге і назавждиздобула свою незалежність», - зауважила Орлова.

Як повідомляв Укрінформ, у Харківському літературному музеї до Всесвітньогодня поезії, 21 березня, [ виставили щоденник убитого окупантами дитячогописьменника Володимира Вакуленка ](https://www.ukrinform.ua/rubric-regions/3686063-u-litmuzei-harkova-vistavili-sodennik-vbitogo-rosianami-pismennika-volodimira-vakulenka.html) . Із записами працювало кілька фахівців,вдалося розшифрувати й ті слова, які практично не читалися. Частина рядківзакреслена, їх також розбирали, щоб встановити цілісність щоденника. Ущоденнику містяться відомості стосовно перших боїв, які відбувалися в Ізюмі,як руйнувалося місто від обстрілів, про волонтерську діяльність, яку Володимирздійснював у перші кілька днів, поки ще мав можливість переміщатися містом.Записи зроблені Вакуленком у звичайному учнівському зошиті на 26 аркушів.

23 березня 2022 року вдома у письменника російські загарбники провели обшук, уході якого вилучили книжки Володимира та його сина-підлітка, який має аутизм.За свідченням рідних, того дня Володимира кілька годин допитували, сильнопобили, але відпустили додому. А наступного дня письменника знову забрали.Відтоді його не бачили. Згодом поліції стало відомо, що 12 травня 2022 рокувійськовослужбовці рф наказали місцевим жителям захоронити тіло, яке післявбивства понад місяць пролежало неподалік с. Капитолівка. Це був Вакуленко.Експертиза підтвердила, що письменника загарбники застрелили з пістолетаМакарова, в тілі знайдені дві кулі.

6 грудня 2022 року його поховали в [ Харкові ](https://www.ukrinform.ua/tag-harkiv) на міському цвинтарі №2.

_Перше фото: Iryna Novitska/Фейсбук_

Source: [https://www.ukrinform.ua/rubric-culture/3725431-u-harkovi-vidali-sodennik-vbitogo-zagarbnikami-pismennika-volodimira-vakulenka.html](https://www.ukrinform.ua/rubric-culture/3725431-u-harkovi-vidali-sodennik-vbitogo-zagarbnikami-pismennika-volodimira-vakulenka.html)