# Незаконно затримана Леніє Умерова написала листа із російського СІЗО

Authors: Ukrinform (Person)

Publisher: Укринформ (Organization)

Published Time: 2023-06-20T17:12:18+03:00

Modified Time: 2023-06-20T17:12:18+03:00

Description: Незаконно затримана на російсько-грузинському кордоні кримська татарка Леніє Умерова написала листа із СІЗО РФ. — Укрінформ.

Images: ['[630_360_16829...](https://static.ukrinform.com/photos/2023_05/thumb_files/630_360_1682947322-289.jpg)']

Tags: ['ФСБ РФ', 'Крим', 'Кримські татари']

Type: Article

<!--METADATA-->

![](../Images/2023-06-20T17-12-18-03-00/630_360_1682947322-289.jpg) Незаконнозатримана на російсько-грузинському кордоні кримська татарка Леніє Умерованаписала листа із СІЗО РФ.

Про це повідомив у [ Фейсбуці](https://www.facebook.com/umerov.azeez/posts/pfbid02oCRTuePe8nZZsNsXUyWqHbNoW6jv8NMEWbe2JjLtpTMNEo6tmBUiwkJFoN5F2kbyl)її брат Азіз Умеров, передає Укрінформ.

Він зауважив, що отримав лист від Леніє, який вона написала 30 травня. За йогословами, Леніє позбавили права писати українською або кримськотатарськоюмовами, ФСБ довго перевіряє її листи, тому вдається отримати вкрай малоінформації.

![](../Images/2023-06-20T17-12-18-03-00/1687270201-578.jpg)

"Від всього серця хочу подякувати за вашу підтримку, віру і допомогу у цейскладний час. Пів року тому я їхала до своїх батьків у Крим, щоб провідати йпідтримати. Їхала з миром і чистими намірами. Доїхати так і не вдалося. Осьуже пів року відбувається казна-що. Спасибі Вам велике, що тримаєте руку напульсі і не залишаєте одну, допомагаєте тримати голову холодною і грієтесерце. Для мене це більше ніж безцінно. Я вірю в справедливість і в те, щорано чи пізно будь-яке свавілля закінчується! І це теж закінчиться!Сподіваюся, рано!", - йдеться в листі.

**Читайте також:** [ Росіяни засекретили матеріали справи стосовно незаконнозатриманої **Леніє** **Умерово** ї ](https://www.ukrinform.ua/rubric-crimea/3710952-rosiani-zasekretili-materiali-spravi-stosovno-nezakonno-zatrimanoi-lenie-umerovoi.html)

Як повідомлялося, 4 грудня 2022 року російські силовики затримали 25-річнуЛеніє Умерову після перетину грузинсько-російського кордону, коли вонанамагалася повернутися до тимчасово окупованого Криму для догляду заонкохворим батьком. Її звинуватили в нібито порушенні правил режимної зони.

Умерову помістили до Центру тимчасового утримання іноземних громадян уВладикавказі. Російський суд визнав її винною у “порушенні режиму державногокордону” (ч.1 ст. 18 Кодексу Російської Федерації про адміністративніправопорушення) та оштрафував на дві тисячі рублів. У РФ їй декілька разівпродовжували арешт.

Фото: Azeez Umerov

Source: [https://www.ukrinform.ua/rubric-crimea/3725406-nezakonno-zatrimana-lenie-umerova-napisala-lista-iz-rosijskogo-sizo.html](https://www.ukrinform.ua/rubric-crimea/3725406-nezakonno-zatrimana-lenie-umerova-napisala-lista-iz-rosijskogo-sizo.html)