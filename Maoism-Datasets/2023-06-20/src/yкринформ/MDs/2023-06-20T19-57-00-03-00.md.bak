# Олешки на межі гуманітарної катастрофи - не працює каналізація, немає питної води та світла

Authors: Ukrinform (Person)

Publisher: Укринформ (Organization)

Published Time: 2023-06-20T19:57:00+03:00

Modified Time: 2023-06-20T19:57:00+03:00

Description: В Олешках на Херсонщині через підтоплення стоїть сморід - не працює каналізація, також немає питної води та світла, окупаційна влада намагається приховати кількість жертв і продовжує вивозити тіла без встановлення причин смерті. — Укрінформ.

Images: ['[630_360_16861...](https://static.ukrinform.com/photos/2023_06/thumb_files/630_360_1686126836-826.jpg)']

Tags: ['Херсонщина', 'Гуманітарна катастрофа', 'Єдині новини', 'Затоплення', 'Олешки']

Type: Article

<!--METADATA-->

![](../Images/2023-06-20T19-57-00-03-00/630_360_1686126836-826.jpg) В Олешкахна Херсонщині через підтоплення стоїть сморід - не працює каналізація, такожнемає питної води та світла, окупаційна влада намагається приховати кількістьжертв і продовжує вивозити тіла без встановлення причин смерті.

Про це в ефірі всеукраїнського телемарафону “Єдині новини” сказав начальникХерсонської обласної військової адміністрації Олександр Прокудін, передаєкореспондент Укрінформу.

“Ми розуміємо, що там (у підтоплених і поки окупованих населених пунктахХерсонщини - ред.) величезна кількість жертв. В [ Олешках](https://www.ukrinform.ua/tag-oleski) зараз стоїть страшенний сморід - непрацює каналізація, майже всюди немає світла та питної води. Місто на межігуманітарної кризи. І ми розуміємо, що під завалами власних будинківзалишаються загиблі люди”, - сказав Прокудін.

Він зазначив, що офіційно встановлено особи та визначено причину смерті лишещодо 11 мешканців міста.

“Ця цифра дуже занижена, бо Росія намагається приховати факт масової загибелілюдей. Там ввели карантин: тіла загиблих вивозять, а лікарів не допускають доогляду для встановлення факту та причин смерті”, - сказав Прокудін.

**Читайте також:** [ Загарбники привласнюють гуманітарну допомогу постраждалиму підтоплених **Олешка** х ](https://www.ukrinform.ua/rubric-regions/3725123-zagarbniki-privlasnuut-gumanitarnu-dopomogu-postrazdalim-u-pidtoplenih-oleskah.html)

За даними начальника ОВА, дуже складна ситуація і в окупованійГолопристанській громаді.

“Багато вулиць ще залишаються затопленими, люди не можуть дістатися домівок.Також немає світла та води”, - зазначив Прокудін.

Як повідомляв Укрінформ, у Херсонській області тривають рятувальні роботи йевакуація населення з місць затоплення, спричиненого [ підривом гребліКаховської ГЕС, який у ніч проти 6 червня здійснили російські війська.](https://www.ukrinform.ua/rubric-other_news/3723441-pidriv-rosianami-kahovskoi-ges-usi-novini.html)

Україна проводила евакуацію людей з лівобережжя Херсонщини в режиміекстремальної тиші.

Сотні жителів підтоплених Олешок Херсонської області, за попередніми даними,загинули через те, що росіяни відмовили в евакуації тим, хто не маєросійського паспорта.

Source: [https://www.ukrinform.ua/rubric-regions/3725490-oleski-na-mezi-gumanitarnoi-katastrofi-ne-pracue-kanalizacia-nemae-pitnoi-vodi-ta-svitla.html](https://www.ukrinform.ua/rubric-regions/3725490-oleski-na-mezi-gumanitarnoi-katastrofi-ne-pracue-kanalizacia-nemae-pitnoi-vodi-ta-svitla.html)