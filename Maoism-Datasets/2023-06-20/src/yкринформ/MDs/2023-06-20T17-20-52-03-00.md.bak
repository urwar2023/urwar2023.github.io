# В Україні презентували проєкт «Крила помсти»

Authors: Ukrinform (Person)

Publisher: Укринформ (Organization)

Published Time: 2023-06-20T17:20:52+03:00

Modified Time: 2023-06-20T17:20:52+03:00

Description: В Україні презентували проєкт "Крила помсти", мета якого – виготовлення 1000 автономних українських безпілотних бомбардувальників. — Укрінформ.

Images: ['[630_360_16872...](https://static.ukrinform.com/photos/2023_06/thumb_files/630_360_1687270680-508.jpg)']

Tags: ['Безпілотник', 'Дрон', 'крила помсти']

Type: Article

<!--METADATA-->

![](../Images/2023-06-20T17-20-52-03-00/630_360_1687270680-508.jpg) В Україніпрезентували проєкт "Крила помсти", мета якого – виготовлення 1000 автономнихукраїнських безпілотних бомбардувальників.

Презентація відбулася в [ ](https://www.ukrinform.ua/rubric-presshall/3723635-krila-pomsti-dla-nastupu.html) [ Укрінформі](https://www.ukrinform.ua/rubric-presshall/3723635-krila-pomsti-dla-nastupu.html) [ . ](https://www.ukrinform.ua/rubric-presshall/3723635-krila-pomsti-dla-nastupu.html)

Як зазначається на [ ](https://www.pomsta.org/) [ сайті проєкту](https://www.pomsta.org) , "Крила помсти" – це комплекс благодійних дій,спрямованих на забезпечення української армії силами та засобами, необхіднимидля ефективної реалізації заходів з оборони та деокупації території України.

![](../Images/2023-06-20T17-20-52-03-00/1687270679-692.jpg)

Ціліями проєкту є виготовлення 1000 автономних [ безпілотних](https://www.ukrinform.ua/tag-bezpilotnik) бомбардувальників Hunter Killer(ХаКі), які розроблені в Україні та виготовляються найкращими українськимипідприємствами. Крім того, проєкт має на меті оснащення спеціальнихпідрозділів високоточною далекобійною зброєю ураження.

Вже запущено виробництво першої серії ударних бомбардувальників, кожен з якихбуде названо на честь одного з міст-героїв України.

![](../Images/2023-06-20T17-20-52-03-00/1687270679-764.jpg)

Як зазначають розробники, ​​кожен літак серії Hunter Killer – це виключноукраїнська розробка та виключно українське виробництво. Поки що існує трийого модифікації.

**Читайте також:** [ ЗСУ отримує значно більше **безпілот** ників, ніж півроку тому – Міноборони ](https://www.ukrinform.ua/rubric-ato/3724776-zsu-otrimue-znacno-bilse-bezpilotnikiv-niz-piv-roku-tomu-minoboroni.html)

Камікадзе ХаКі АК-1000 – це автономний камікадзе, здатний знищуватистратегічні об’єкти ворога на відстані до 1000 км – для підрозділів Головногоуправління розвідки.

Бомбардувальник ХаКі КБ-50 – перші у світі ескадрильї безпілотних тактичнихбомбардувальників поля бою, які виконують завдання у найгарячіших зонах,перебуваючи у повітрі до 6 годин безперервно, миттєво вражаючи будь-яку ворожутехніку та живу силу, згідно з вказівками оператора, який перебуває за 50 кмвід зони бомбардування – для підрозділів ЗСУ, ССО, ТРО.

![](../Images/2023-06-20T17-20-52-03-00/1687270679-406.jpg)

Кожна бригада має отримати по 2-3 ескадрильї, які будуть чергувати у повітріцілодобово і не залишать ворогу жодного шансу на виживання.

Бомбардувальник ХаКі АБ-500 – це автономний бомбардувальник, який вражає базирозміщення техніки та живої сили орків в радіусі 500 км – для Центруспеціальних операцій СБУ.

У місяць планують виробляти близько 100 одиниць. Перші літаки передадуть внаступному місяці.

Комплектація камікадзе буде коштувати близько 40 тис. дол., комплектаціяавтономного бомбардувальника – 45 тис. дол. Сума, яка потрібна, – близько 20млн дол.

"Більшість тієї суми буде надана бюджетом. Сюди підключаться Мінцифри,Міноборони. Всі чекають, поки ми завершимо етап випробувань", – підкресливкомандир роти "Щит", ідейний натхненник проєкту "Крила помсти" ВадимКодачігов.

![](../Images/2023-06-20T17-20-52-03-00/1687270517-304.jpg)

З початку проєкту зібрали більше 150 тис. грн.

"Цей продукт має дуже високий експортний потенціал. Вже є багато європейськихкомпаній, які пропонують українському виробнику почати експортували цейпродукт, але поки не закінчиться війна, його експорту з України не буде", –зазначив Кодачігов.

За словами розробників, проєкт "Крила помсти" – це послання від усьогоукраїнського народу російським військовим, що з цього моменту війна, якувони розв'язали, прийде і до них, стане їхнім повсякденням зі звуками сирен табомбосховищами.

"Наші ХаКі – це регулярна та цілодобова доставка найякіснішої українськоїбавовни в будь-яку берлогу оркостану на відстань до 1000 кілометрів (поки щодо 1000 – але ми над цим працюємо)!" – підкреслюють розробники проєкту.

Проєкт реалізується за підтримки силових структур, відомих торговельних мереж,медіахолдингів та зірок шоубізнесу.

**Читайте також:** [ «Армія **дронів** »: за кошти United24 придбали понад 3,8тисячі безпілотників ](https://www.ukrinform.ua/rubric-technology/3723411-armia-droniv-za-kosti-united24-pridbali-ponad-38-tisaci-bezpilotnikiv.html)![](../Images/2023-06-20T17-20-52-03-00/1687270529-934.jpg)

"Наше завдання – привернути увагу до цього проєкту, щоб зробити все якомогашвидше, і ми могли адекватно відповідати на ці загрози, які кожної ночілітають над Києвом", – зауважив народний артист України Олександр Пономарьов.

Як повідомляв укрінформ, за даними віцепрем’єр-міністра з інновацій, розвиткуосвіти, науки та технологій – міністра цифрової трансформації МихайлаФедорова, [ понад 20 українських військових розробок, поданих до defense-techкластера Brave1 ](https://www.ukrinform.ua/rubric-technology/3711887-ponad-20-ukrainskih-vijskovih-rozrobok-mozut-posiliti-oboronu-kraini-fedorov.html) , мають потенціал посилити оборону України.

Source: [https://www.ukrinform.ua/rubric-technology/3725409-v-ukraini-prezentuvali-proekt-krila-pomsti.html](https://www.ukrinform.ua/rubric-technology/3725409-v-ukraini-prezentuvali-proekt-krila-pomsti.html)