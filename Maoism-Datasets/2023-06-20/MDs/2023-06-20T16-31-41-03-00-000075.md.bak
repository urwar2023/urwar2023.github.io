# Шольц зустрівся з прем’єром Китаю і закликав Пекін вплинути на Москву

Authors: Ukrinform (Person)

Publisher: Укринформ (Organization)

Published Time: 2023-06-20T16:31:41+03:00

Modified Time: 2023-06-20T16:31:41+03:00

Description: Канцлер ФРН Олаф Шольц у черговий раз попросив Пекін використати свій вплив на Москву та не допустити встановлення несправедливого миру в Україні. — Укрінформ.

Images: ['[630_360_16872...](https://static.ukrinform.com/photos/2023_06/thumb_files/630_360_1687267817-714.jpg)']

Tags: ['Китай', 'Німеччина', 'Шольц', 'Війна з Росією']

Type: Article

<!--METADATA-->

![](../Images/yкринформ/2023-06-20T16-31-41-03-00/630_360_1687267817-714.jpg) КанцлерФРН Олаф Шольц у черговий раз попросив Пекін використати свій вплив на Москвута не допустити встановлення несправедливого миру в Україні.

Про це глава німецького уряду заявив під час спільного з прем’єром ДержрадиКНР Лі Цяном брифінгу в Берліні після 7-х міжурядових консультацій, повідомляєкореспондент Укрінформу.

Шольц поінформував, що сторони обговорили брутальний напад Росії на Україну тайого наслідки.

**Читайте також:** [ Німеччина готується підтримувати Україну в довгостроковійперспективі – **Шольц** ](https://www.ukrinform.ua/rubric-polytics/3724807-nimeccina-gotuetsa-pidtrimuvati-ukrainu-v-dovgostrokovij-perspektivi-solc.html)

«Мир не може і не повинен бути встановлений без урахування прав України, якіпрописані в Хартії ООН, а саме права на територіальну цілісність ісуверенітет. На засадах цього міжнародного порядку, заснованого на правилах,держави по всьому світу і мають співіснувати, а не за принципом правасильного. Тому мир має ґрунтуватися на міжнародному праві та суверенномурішенні України», - заявив Шольц.

Він назвав зрозумілим те, що жодна держава не має права вважати інші країнисвоїм «заднім двором» і намагатися посунути кордони насильницьким шляхом.

«Імперіалізм ніколи не є рішенням. Наразі йдеться про те, що аби запобігтизаморожуванню конфлікту, Росія повинна забрати свої війська», - підкресливглава уряду ФРН.

**Читайте також:** [ **Кита** й запевнив, що не має намірів постачати зброю вРосію - Блінкен ](https://www.ukrinform.ua/rubric-world/3724879-kitaj-zapevniv-so-ne-mae-namiriv-postacati-zbrou-v-rosiu-blinken.html)

Він підкреслив важливість того, щоби Китай продовжував триматися лінії нанепостачання зброї Росії. Шольц також згадав свій минулорічний візит у Пекін,коли він і голова КНР Сі Цзініпін чітко заявили про неприпустимістьвикористання ядерної зброї і навіть погроз її використання. Ця вимогазалишається актуальною і Берлін вдячний Пекіну за позицію, сказав канцлер.

Руйнування дамби Каховської ГЕС, за його словами, є ще одним жахливимнаслідком російської агресивної війни, який приніс подальші стражданняукраїнського народу та шкоду для української інфраструктури та екології.

Шольц назвав відкритий діалог, відверте обговорення, особливо питань, щодояких сторони мають різні погляди, важливішим наразі ніж будь-коли, адже чимбільше сторони розумітимуть один одного, тим менше буде непорозумінь, тимкраще держави будуть разом долати виклики, сподівається Шольц.

Він перелічив інші теми консультацій і зробив кілька анонсів. Зокрема, напочатку листопада пройде Німецько-китайський форум з питань екологіїміністерського рівня, також пізніше цього року планується провести в Берліні3-й фінансових діалог.

**Читайте також:** [ Блінкен зустрівся з Сі Цзіньпіном під час поїздки до**Кита** ю ](https://www.ukrinform.ua/rubric-world/3724822-blinken-zustrivsa-z-si-czinpinom-pid-cas-poizdki-do-kitau.html)

Прем’єр Держради КНР Лі Цян у своїй заяві взагалі не згадав Україну. Натомістьговорив про розвиток «глобального миру», багатополярність і світову економіку.Він також повідомив, що було укладено понад 10 домовленостей між КНР і ФРН.

Лі очолює делегацію КНР на міжурядових консультаціях з [ Німеччиною](https://www.ukrinform.ua/tag-nimeccina) . Окрім того, він напередодні провівзустрічі з федеральним президентом ФРН Франком-Вальтером Штайнмаєром іканцлером Шольцем.

Це перший закордонний візит Лі після того як він очолив уряд КНР.

Нинішні німецько-китайські урядові консультації є 7-ми за рахунком. Також уПекіні організовано зустріч міністрів з представниками компаній обох країн.Заплановано й 11-й німецько-китайський форум економічного та технологічногоспівробітництва.

_Фото: Getty Images_

Source: [https://www.ukrinform.ua/rubric-world/3725382-solc-zustrivsa-z-premerom-kitau-i-zaklikav-pekin-vplinuti-na-moskvu.html](https://www.ukrinform.ua/rubric-world/3725382-solc-zustrivsa-z-premerom-kitau-i-zaklikav-pekin-vplinuti-na-moskvu.html)