# Родина Героя України Володимира Рибака потребує негайної допомоги – правозахисниця

Authors: Ukrinform (Person)

Publisher: Укринформ (Organization)

Published Time: 2023-06-20T19:56:25+03:00

Modified Time: 2023-06-20T19:56:25+03:00

Description: Родина Героя України Володимира Рибака потребує допомоги - його доньці необхідне лікування за кордоном. — Укрінформ.

Images: ['[630_360_16872...](https://static.ukrinform.com/photos/2023_06/thumb_files/630_360_1687280076-208.jpg)']

Tags: ['Діти', 'Нобелівські лауреати', 'Війна з Росією']

Type: Article

<!--METADATA-->

![](../Images/yкринформ/2023-06-20T19-56-25-03-00/630_360_1687280076-208.jpg) РодинаГероя України Володимира Рибака потребує допомоги - його доньці необхіднелікування за кордоном.

Як передає Укрінформ, про це Лауреатка Нобелівської премії миру, керівницяЦентру громадянських свобод Олександра Матвійчук повідомляє у [ Фейсбуці](https://www.facebook.com/531592303/posts/pfbid0yesG6HLJoWDjEgfL6FxWRU4JYK7KWukyMJsVRAepRnHcCB6F7dsSkM2dDKxWM2m8l/).

"Ситуація критична, тож отримала згоду на розголос. Родина Героя УкраїниВолодимира Рибака потребує негайної допомоги", - зазначила Матвійчук.

**Читайте також:** [ Нобелівська лауреатка **Матвійчук** передасть ПапіРимському листи від родичів полонених ](https://www.ukrinform.ua/rubric-society/3717460-nobelivska-laureatka-matvijcuk-peredast-papi-rimskomu-listi-vid-rodiciv-polonenih.html)

Вона нагадала, що родина Рибака була одними із перших жертв російськоїагресії. Його викрали у квітні 2014 року.

"Це був Чистий четвер якраз перед Пасхою. Сам-один перед розлюченим натовпомвін вимагав повернути державний прапор на адміністративну будівлю у Горлівці.Його жорстоко катували. Потім ще живого, перечепивши гак із причепом за ребро,кинули в річку. Разом із ним знайшли тіла київського студента Юрія Поправко та25-річного Юрія Дяковського із Стрия", - зазначила Матвійчук.

Донька Рибака, на той час школярка, тяжко переживала втрату батька.Неправильне лікування призвело до різкого погіршення її стану. Матизвільнилася із роботи, щоб бути весь час із донькою. Вони живуть насоцвиплати.

**Читайте також:** [ Time назвав 100 найвпливовіших людей року, серед них -Зеленська і **Матвійчук** ](https://www.ukrinform.ua/rubric-society/3695450-time-nazvav-100-najvplivovisih-ludej-roku-sered-nih-zelenska-i-matvijcuk.html)

"Родина ніколи не просила публічно допомоги. Усі ці роки вони самі із цієюбідою, тільки кілька людей знають про цю ситуацію та їх підтримують. Родина увідчаї, тож діяти треба швидко. Ми шукаємо: психіатра за кордоном, який працюєзі складними випадками та оплату цього лікування та проживання закордоном", -наголосила Матвійчук.

Вона зазначила, що буде вдячна за будь-які ідеї та поради.

"Якщо ви хочете підтримати родину фінансово, напишіть мені, вишлю особистукартку Олени Рибак (дружини Володимира)", - додала Матвійчук.

Як повідомлялось, у 2015 році Рибаку було надано звання Героя Українипосмертно.

Фото: Олександра Матвійчук, Фейсбук

Source: [https://www.ukrinform.ua/rubric-society/3725489-rodina-geroa-ukraini-volodimira-ribaka-potrebue-negajnoi-dopomogi-pravozahisnica.html](https://www.ukrinform.ua/rubric-society/3725489-rodina-geroa-ukraini-volodimira-ribaka-potrebue-negajnoi-dopomogi-pravozahisnica.html)