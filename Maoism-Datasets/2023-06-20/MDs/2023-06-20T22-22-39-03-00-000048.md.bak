# Україна та ООН створять Фонд відновлення громад – Кубраков

Authors: Ukrinform (Person)

Publisher: Укринформ (Organization)

Published Time: 2023-06-20T22:22:39+03:00

Modified Time: 2023-06-20T22:22:39+03:00

Description: Напередодні Ukraine Recovery Conference віцепрем’єр-міністр з відновлення України — міністр розвитку громад, територій та інфраструктури Олександр Кубраков та координатор системи ООН в Україні Деніз Браун обговорили реалізацію спільного підходу до відновлення України на рівні громад. — Укрінформ.

Images: ['[630_360_16626...](https://static.ukrinform.com/photos/2022_09/thumb_files/630_360_1662630719-817.jpg)']

Tags: ['ООН', 'Україна', 'Олександр Кубраков']

Type: Article

<!--METADATA-->

![](../Images/yкринформ/2023-06-20T22-22-39-03-00/630_360_1662630719-817.jpg)Напередодні Ukraine Recovery Conference віцепрем’єр-міністр з відновленняУкраїни — міністр розвитку громад, територій та інфраструктури ОлександрКубраков та координатор системи ООН в Україні Деніз Браун обговорилиреалізацію спільного підходу до відновлення України на рівні громад.

Про це інформує [ Урядовий портал ](https://www.kmu.gov.ua/news/oleksandr-kubrakov-ukraina-ta-oon-stvoriat-fond-vidnovlennia-hromad) , передаєУкрінформ.

«Він передбачає створення Фонду відновлення громад, який є ключовим кроком нашляху до тривалого відновлення та стійкості громад. Його пріоритетами станутьвідновлення житла, критичної, соціальної інфраструктури, а також гуманітарнерозмінування та підтримка місцевого бізнесу», - заявив віцепрем’єр-міністр.

**Читайте також:** [ **Кубраков** \- про зупинку «зернового коридору»: Росіянивідкрито саботують інспекції суден ](https://www.ukrinform.ua/rubric-economy/3724964-kubrakov-pro-zupinku-zernovogo-koridoru-rosiani-vidkrito-sabotuut-inspekcii-suden.html)

Зазначається, що для потреб Фонду планується мобілізувати 300 мільйонівдоларів протягом наступних 5 років, а початкове стартове фінансуваннястановить 50 мільйонів доларів.

Кубраков уточнив, що успішне відновлення неможливе без продовження реформидецентралізації.

«Ми розуміємо, що сьогодні багато громад не мають спроможності для того, щобсамостійно впоратися з викликами. Наше завдання — надати всю необхіднуінституційну, фінансову та консультаційну підтримку, щоб посилити громади. Дляцього уже створюємо регіональну структуру команд підтримки, які допоможутьгромадам впоратися з викликами відбудови», — сказав він.

**Читайте також:** [ **Кубраков** закликає громади фіксувати збитки відпідриву Каховської ГЕС ](https://www.ukrinform.ua/rubric-regions/3722719-kubrakov-zaklikae-gromadi-fiksuvati-zbitki-vid-pidrivu-kahovskoi-ges-dla-otrimanna-reparacij.html)

За словами Браун, ООН та уряд України вже показують успішністьгромадоцентричного підходу на прикладі відновлення Харкова та деокупованогоІзюма на Харківщині, де центральні та місцеві органи влади, ООН тагромадськість спільно відновлюють пошкоджену інфраструктуру.

Зазначається, що ООН допомагає громадам проводити розмінування, розбиратинаслідки руйнувань, відновлювати житло, школи, медзаклади.

«Організація спільно з урядом працює над забезпеченням тим, хто залишився впостраждалих громадах, базовими послугами. Також міністерство та ООН спільнопрацюватимуть над пріоритезацією тих проєктів, які ініційовані громадами тапогоджені в рамках публічних консультацій з їх мешканцями», - заявили вКабміні.

Як повідомлялося, Управління Верховного комісара ООН допомогло відновити більшяк 12 тисяч будинків у різних областях України, а також надало комплекти длявідновлення житла майже 150 тис. осіб.

Source: [https://www.ukrinform.ua/rubric-vidbudova/3725539-ukraina-ta-oon-stvorat-fond-vidnovlenna-gromad-kubrakov.html](https://www.ukrinform.ua/rubric-vidbudova/3725539-ukraina-ta-oon-stvorat-fond-vidnovlenna-gromad-kubrakov.html)