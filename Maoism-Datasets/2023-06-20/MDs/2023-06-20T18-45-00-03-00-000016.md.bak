# Військових РФ за пів години до підриву Каховської ГЕС закликали залишити станцію – Буданов

Authors: Ukrinform (Person)

Publisher: Укринформ (Organization)

Published Time: 2023-06-20T18:45:00+03:00

Modified Time: 2023-06-20T18:45:00+03:00

Description: Наразі є інформація про те, що російським військовим, які знаходилися на території Каховської ГЕС, надійшов заклик залишити територію станції за годину до того, як там сталася аварія. — Укрінформ.

Images: ['[630_360_16864...](https://static.ukrinform.com/photos/2023_06/thumb_files/630_360_1686406508-777.jpeg)']

Tags: ['Каховська ГЕС', 'Буданов', 'Війна з Росією']

Type: Article

<!--METADATA-->

![](../Images/yкринформ/2023-06-20T18-45-00-03-00/630_360_1686406508-777.jpeg) Наразі єінформація про те, що російським військовим, які знаходилися на територіїКаховської ГЕС, надійшов заклик залишити територію станції за годину до того,як там сталася аварія.

Про це у телемарафоні «Єдині новини» поінформував керівник Головногоуправління розвідки Міністерства оборони України Кирило Буданов, передаєкореспондент Укрінформу.

«Найцікавіше, що за пів години (до того, як стався прорив – ред.) порадіомережі вийшли на підрозділ, який знаходився на Каховській ГЕС, і сказалидуже швидко зібратися і покинути цю територію. Одночасно прибула групаспецпризначення. І після цього відбулося те, що відбулося», - уточнив Буданов.

**Читайте також:** [ Жодну ядерну боєголовку РФ ще не перемістила у Білорусь –**Буданов** ](https://www.ukrinform.ua/rubric-ato/3725455-zodnu-adernu-boegolovku-rf-se-ne-peremistila-u-bilorus-budanov.html)

За його словами, всі підрозділи російських військ, які знаходилися поряд,насправді не знали про те, що це відбудеться, і ця подія застала їх зненацькатак само як і усіх інших.

Керівник ГУР заявив, що підрив Каховської ГЕС був здійснений росіянамисвідомо.

«Всі плітки, чутки про те, що може там було якось інакше – це все невідповідає дійсності. Є досить таки багато фактів, які прямо показують нам, яквсе це відбувалося», - наголосив він.

**Читайте також:** [ Росіяни замінували охолоджувач на ЗАЕС - **Буданов**](https://www.ukrinform.ua/rubric-ato/3725447-rosiani-zaminuvali-oholodzuvac-na-zaes-budanov.html)

Як повідомлялося, [ у ніч проти 6 червня російська армія підірвала греблюКаховської ГЕС ](https://www.ukrinform.ua/rubric-other_news/3723441-pidriv-rosianami-kahovskoi-ges-usi-novini.html) , спричинивши затоплення частиниХерсонської та Миколаївської областей та критичне обміління Каховськоговодосховища.

Фото: Мінагрополітики

Source: [https://www.ukrinform.ua/rubric-ato/3725460-vijskovih-rf-za-piv-godini-do-pidrivu-kahovskoi-ges-zaklikali-zalisiti-stanciu-budanov.html](https://www.ukrinform.ua/rubric-ato/3725460-vijskovih-rf-za-piv-godini-do-pidrivu-kahovskoi-ges-zaklikali-zalisiti-stanciu-budanov.html)