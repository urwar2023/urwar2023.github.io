# СБУ викрила зрадника, який намагався переманити військових пілотів на бік Росії

Authors: Ukrinform (Person)

Publisher: Укринформ (Organization)

Published Time: 2023-06-20T23:41:00+03:00

Modified Time: 2023-06-20T23:41:00+03:00

Description: Контррозвідка Служби безпеки України викрила російського агента – колишнього військового пілота, який збирав розвідувальні дані про аеродроми ЗСУ й персональні дані українських військових льотчиків. — Укрінформ.

Images: ['[630_360_16028...](https://static.ukrinform.com/photos/2020_10/thumb_files/630_360_1602851531-1154.jpeg)']

Tags: ['СБУ', 'Держзрада', 'Війна з Росією', 'Пілот']

Type: Article

<!--METADATA-->

![](../Images/yкринформ/2023-06-20T23-41-00-03-00/630_360_1602851531-1154.jpeg)Контррозвідка Служби безпеки України викрила російського агента – колишньоговійськового пілота, який збирав розвідувальні дані про аеродроми ЗСУ йперсональні дані українських військових льотчиків.

Як передає Укрінформ, про це СБУ повідомляє у [ Телеграмі](https://t.me/SBUkr/8703) .

Зрадником виявився військовий пілот у відставці, житель тимчасово захопленогоБердянська Запорізької області.

«На початку повномасштабного вторгнення рф він дистанційно вийшов на одного зкомандирів 52-го важкого бомбардувального авіаційного полку зс рф, з якимраніше навчався в училищі льотчиків. Чоловік запропонував рашисту своюдопомогу у війні проти України», - ідеться у повідомленні.

![](../Images/yкринформ/2023-06-20T23-41-00-03-00/1687260836-538.jpg)

Встановлено, що зрадник готував списки діючих пілотів Повітряних сил ЗСУ.Передусім агресора цікавили фахівці, які мають практичний досвід управління [літаками ](https://www.ukrinform.ua/tag-litak) Miг-29, CУ-24, СУ-25, СУ-27,Ан-26 та Іл-76, а також вертольотами Мі-8 та Мі-24.

«За оперативними даними, ці відомості рашисти планували використати для спробвербування українських льотчиків на користь країни-агресора. Для зборуперсональних даних зрадник обдзвонював колишніх однокурсників і «в темну»розпитував у них «потрібну» інформацію, у тому числі додаткові контактні дані,місця проживання та несення служби», - зазначили в СБУ.

**Читайте також:** [ СБУ затримала російського агента, який шпигував забойовою авіацією ЗСУ ](https://www.ukrinform.ua/rubric-society/3719424-sbu-zatrimala-rosijskogo-agenta-akij-spiguvav-za-bojovou-aviacieu-zsu.html)

На підставі зібраних доказів слідчі СБУ повідомили йому про підозру за ч. 2ст. 111 Кримінального кодексу України (державна зрада, вчинена в умовахвоєнного стану).

Фігурант переховується від правосуддя на тимчасово захопленій території півдняУкраїни. Втім, співробітники СБУ проводять комплексні заходи для притягненняйого до відповідальності.

Як повідомляв Укрінформ, СБУ повідомила про підозру жителю КостянтинівкиДонецької області, який [ передавав ФСБ РФ місця дислокації та напрямки рухупідрозділів Збройних сил України ](https://www.ukrinform.ua/rubric-society/3725183-sbu-zatrimala-rosijskogo-agenta-akij-zbirav-dani-pro-ruh-zsu-pid-bahmutom.html) , задіяних у проведенні контрнаступальних операцій в районіБахмута.

Source: [https://www.ukrinform.ua/rubric-ato/3725304-sbu-vikrila-zradnika-akij-namagavsa-peremaniti-vijskovih-pilotiv-na-bik-rosii.html](https://www.ukrinform.ua/rubric-ato/3725304-sbu-vikrila-zradnika-akij-namagavsa-peremaniti-vijskovih-pilotiv-na-bik-rosii.html)