# На болгарському телебаченні почали транслювати новини українською

Authors: Ukrinform (Person)

Publisher: Укринформ (Organization)

Published Time: 2023-06-20T16:47:00+03:00

Modified Time: 2023-06-20T16:47:00+03:00

Description: Громадський мовник Болгарського національного телебачення (БНТ) розпочав трансляцію новин українською мовою, оскільки офіційні урядові дані свідчать про постійне зростання останнім часом кількості українців, зареєстрованих для тимчасового захисту та розміщених у Болгарії. — Укрінформ.

Images: ['[630_360_16872...](https://static.ukrinform.com/photos/2023_06/thumb_files/630_360_1687268408-884.jpg)']

Tags: ['Болгарія', 'Українська мова', 'Біженці', 'Телебачення']

Type: Article

<!--METADATA-->

![](../Images/yкринформ/2023-06-20T16-47-00-03-00/630_360_1687268408-884.jpg)Громадський мовник Болгарського національного телебачення (БНТ) розпочавтрансляцію новин українською мовою, оскільки офіційні урядові дані свідчатьпро постійне зростання останнім часом кількості українців, зареєстрованих длятимчасового захисту та розміщених у Болгарії.

Як передає Укрінформ, про це повідомляє [ The Sofia Globe](https://sofiaglobe.com/2023/06/20/news-show-launched-for-ukrainians-in-bulgaria-as-number-of-ukrainian-refugees-increases/) .

Офіційна статистика уряду [ Болгарії ](https://www.ukrinform.ua/tag-bolgaria)показує останнім часом неухильне зростання кількості українців, які мешкають уБолгарії у статусі тимчасового захисту.

Посольство України вчора висловило подяку за трансляції БНТ, розраховані наукраїнську аудиторію в країні.

**Читайте також:** [ **МЗС** **Болгарії** **розкритикувало** **посла****Росії** за **поширення** **дезінформації**](https://www.ukrinform.ua/rubric-world/3722880-mzs-bolgarii-rozkritikuvalo-posla-rosii-za-posirenna-dezinformacii.html)

За даними спеціального урядового порталу для українських біженців у Болгарії,з моменту незаконного вторгнення Росії в Україну в лютому 2022 року загалом доБолгарії в’їхало 1 376 157 українців, 161 511 осіб оформили тимчасовий захист,а 13 775 біженців були розселені до готелів та баз відпочинку за системоюдержавної підтримки.

Програму безкоштовного розміщення уряд Болгарії планує продовжити до кінця2023 року після закінчення поточної програми наприкінці червня, зазначили уміністерстві туризму Болгарії.

Як повідомляв Укрінформ, міністр закордонних справ України Дмитро Кулеба 15червня [ провів телефонну розмову ](https://www.ukrinform.ua/rubric-polytics/3723448-kuleba-zaprosiv-bolgariu-priednatisa-do-koalicii-zi-stvorenna-tribunalu-dla-rf.html) з новопризначеною віцепрем’єркою і главою МЗСБолгарії Марією Габріель та запросив приєднатися до коаліції зі створеннятрибуналу для РФ.

_Фото: The Sofia Globe_

Source: [https://www.ukrinform.ua/rubric-diaspora/3725389-na-bolgarskomu-telebacenni-pocali-transluvati-novini-ukrainskou.html](https://www.ukrinform.ua/rubric-diaspora/3725389-na-bolgarskomu-telebacenni-pocali-transluvati-novini-ukrainskou.html)