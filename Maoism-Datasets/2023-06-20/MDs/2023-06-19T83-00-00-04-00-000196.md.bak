# Фішинговими листами хакери рф намагаються дістати доступ до поштових скриньок ukr.net — Держспецзв’язку

Author: ['АРМІЯINFORM']

Time: 2023-06-19T83:00:00-04:00

Description: Про шахрайську активність щодо користувачів сервісу ukr.net попереджає урядова команда... Война с Украиной 2022, Война с Украиной последние новости сегодня, Новости война с Украиной 2022 последние на сегодня, Будет ли война между Украиной и Россией и когда, Война с Украиной в 2022 году будет или нет,  Будет ли война с Украиной в ближайшее время что говорят,  Война с Украиной новости,  Новости Украины сегодня,  Украинские новости в украинских СМИ на русском

Images: ['[hakerska-ataka-uryadovi-sajty.jpg](https://armyinform.com.ua/wp-content/uploads/2022/01/hakerska-ataka-uryadovi-sajty.jpg)']

Tags: ['CERT-UA', 'UKR.NET', 'ДЕРЖСПЕЦЗВ’ЯЗКУ', 'ФІШИНГОВА АТАКА', 'ХАКЕРСЬКА АТАКА']

Category: News

<!--METADATA-->

![](../Images/AРМІЯINFORM/2023-06-19T83-00-00-04-00/hakerska-ataka-uryadovi-sajty.jpg)

Про шахрайську активність щодо користувачів сервісу ukr.net попереджає урядовакоманда реагування на комп'ютерні надзвичайні події України CERT-UA.

Про це[повідомляє](https://www.facebook.com/dsszzi/posts/pfbid0KmLgzVdxdgdL4xbwShkrbkMdxPHeyc9v5evDqFFaqiRYZMGqbZnjtjrgvUP1UWaRl)Державна служба спеціального зв'язку та захисту інформації України.

Зловмисники начебто від імені технічної підтримки ukr.net надсилаютьелектронні листи з темою «Помічена підозріла активність @ ukr.net» та додаткому вигляді PDF-файлу з назвою «Попередження про безпеку.pdf» (електронна адресавідправника – account.support.0@ukr.net).

У PDF-документі користувачу погрожують блокуванням поштової скриньки тавимагають підтвердити доступ до поштового акаунту, перейшовши за посиланням.Насправді посилання спрямовує на шахрайський сайт, що імітує вебсторінкупоштового сервісу. У разі автентифікації на підробному вебсайті логін тапароль користувача будуть надіслані зловмисникам. Отже, сторонні особидістануть несанкціонований доступ до електронної поштової скриньки.

Фахівці CERT-UA вжили додаткових заходів з аналізу мережевої інфраструктури,що застосовується для здійснення аналогічних кібератак від 2021 року. Врезультаті виявили щонайменше 118 пов'язаних доменних імен, зареєстрованихкомпанією «Internet Domain Service BS Corp» (@internet.bs, Багамські острови).

Щоб мінімізувати вірогідність реалізації загроз щодо громадян України,ідентифіковані доменні імена додано до DNS RPZ зони, яка обслуговується CERT-UA. Також їх передано фахівцям CSIRT-NBU для внесення до DNS RPZ зони«шахрайство».

Активність відстежується за ідентифікатором UAC-0036 (угрупування також відомепід назвами COLDRIVER, CALLISTO) та здійснюється в інтересах спецслужбросійської федерації.

Фахівці CERT-UA рекомендують користувачам UKR.NET:

* не переходити за підозрілими посиланнями,  * налаштувати багатофакторну автентифікацію,  * перевірити, яким стороннім пристроям або додаткам наданий доступ до поштової скриньки, та вжити інших заходів щодо посилення безпеки.

Source: [https://armyinform.com.ua/2023/06/19/fishyngovymy-lystamy-hakery-rf-namagayutsya-distaty-dostup-do-poshtovyh-skrynok-ukr-net-derzhspeczzvyazku/](https://armyinform.com.ua/2023/06/19/fishyngovymy-lystamy-hakery-rf-namagayutsya-distaty-dostup-do-poshtovyh-skrynok-ukr-net-derzhspeczzvyazku/)