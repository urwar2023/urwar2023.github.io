# Військовослужбовцям РФ не дають інформації про втрати в Україні – перехоплення

Authors: Ukrinform (Person)

Publisher: Укринформ (Organization)

Published Time: 2023-06-20T21:35:33+03:00

Modified Time: 2023-06-20T21:35:33+03:00

Description: Військовослужбовцям Росії не кажуть про реальні втрати їхніх військ в Україні, хоча вони і самі усвідомлюють, що ці втрати дуже великі. — Укрінформ.

Images: ['[630_360_16804...](https://static.ukrinform.com/photos/2023_04/thumb_files/630_360_1680422407-224.png)']

Tags: ['Окупація', 'Росія', 'Війна з Росією']

Type: Article

<!--METADATA-->

![](../Images/yкринформ/2023-06-20T21-35-33-03-00/630_360_1680422407-224.png)Військовослужбовцям Росії не кажуть про реальні втрати їхніх військ в Україні,хоча вони і самі усвідомлюють, що ці втрати дуже великі.

Про це йдеться у розмові двох російських військовослужбовців, аудіозапис якоївиклала [ пресслужба Головного управління розвідки Міноборони](https://gur.gov.ua/content/da-uzhe-b-po-kyevu-u-baly-by-bombochkoi-takoi-chtoby-hrybok-podnialsia-u-nykh-tam-y-opustylsia.html) , передає Укрінформ.

«Петруха 4 місяці був. Він знаєш, де був? У Донецькій і Луганській областяхганяв. Ну і загиблих, каже, дуже багато. Теж наших – дуже шкода. Нам нічого некажуть, скільки загиблих», - заявив перший росіянин.

**Читайте також:** [ Із фронту тіла «вагнерівців» вивозять КАМАЗами –**перехоплення** ](https://www.ukrinform.ua/rubric-ato/3724533-iz-frontu-tila-vagnerivciv-vivozat-kamazami-perehoplenna.html)

Інший російський військовий каже, що загиблих – дуже багато, і підтверджує, щоїм теж нічого про це не кажуть, «ми просто бачимо це все».

У ході розмови про мобілізацію перший російський військовослужбовець зазначив,що його знайомого, Олександра Чешуїна, викликали у військкомат.

«Зараз, кажуть, із 1-го квітня – мобілізація начебто. Не знаю, наскількиправда – ні – тут кожен тиждень мобілізація. Типу, 400 осіб потрібно набрати.Коротко кажучи, його (викликали – ред.) у військкомат, я сміюся… Він тамдовідки зараз робить, типу протрузія (початковий етап утворення грижі у хребті– ред.) у нього тощо», - сказав він.

**Читайте також:** [ **Перехоплення** СБУ підтверджує, що Каховську ГЕСпідірвала диверсійна група росіян ](https://www.ukrinform.ua/rubric-ato/3720431-perehoplenna-sbu-pidtverdzue-so-kahovsku-ges-pidirvala-diversijna-grupa-rosian.html)

У відповідь другий військовий РФ уточнив, що якщо Чешуїн перебуває у Росії, товін «відмажеться».

«Коли уже сюди приїде, уже важко буде», - вважає він.

Відповідаючи на питання першого росіянина, чи проходив він комісію, другийвідповів, що ні.

Вони обговорювали і питання удару РФ по Києву.

«Та вже б по Києву вдарили б такою бомбочкою, щоб «грибок піднявся у них там іопустився», - зазначив перший російський військовий, на що другий йому сказав:«Та звісно».

У ГУР запевнили, що за кожен воєнний злочин, здійснений проти України, будесправедлива відплата.

Як повідомлялося, керівник ГУР Кирило Буданов заявив щодо усіх колаборантів ізагарбників, що ніхто забутим не залишиться.

Source: [https://www.ukrinform.ua/rubric-ato/3725526-vijskovosluzbovcam-rf-ne-daut-informacii-pro-vtrati-v-ukraini-perehoplenna.html](https://www.ukrinform.ua/rubric-ato/3725526-vijskovosluzbovcam-rf-ne-daut-informacii-pro-vtrati-v-ukraini-perehoplenna.html)