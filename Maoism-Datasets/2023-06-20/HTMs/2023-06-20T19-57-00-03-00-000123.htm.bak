<html>
<head><style>img{height: auto; width: auto\9; width:100%;}</style></head>
<body>
<h1>Олешки на межі гуманітарної катастрофи - не працює каналізація, немає питної води та світла</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-06-20T19:57:00+03:00</p>
<p>Modified Time: 2023-06-20T19:57:00+03:00</p>
<p>Description: В Олешках на Херсонщині через підтоплення стоїть сморід - не працює каналізація, також немає питної води та світла, окупаційна влада намагається приховати кількість жертв і продовжує вивозити тіла без встановлення причин смерті. — Укрінформ.</p>
<p>Images: ['<a href="https://static.ukrinform.com/photos/2023_06/thumb_files/630_360_1686126836-826.jpg">630_360_16861...</a>']</p>
<p>Tags: ['Херсонщина', 'Гуманітарна катастрофа', 'Єдині новини', 'Затоплення', 'Олешки']</p>
<p>Type: Article</p>
<!--METADATA-->

<p><img alt="" src="../Images/yкринформ/2023-06-20T19-57-00-03-00/630_360_1686126836-826.jpg" /> В Олешкахна Херсонщині через підтоплення стоїть сморід - не працює каналізація, такожнемає питної води та світла, окупаційна влада намагається приховати кількістьжертв і продовжує вивозити тіла без встановлення причин смерті.</p>
<p>Про це в ефірі всеукраїнського телемарафону “Єдині новини” сказав начальникХерсонської обласної військової адміністрації Олександр Прокудін, передаєкореспондент Укрінформу.</p>
<p>“Ми розуміємо, що там (у підтоплених і поки окупованих населених пунктахХерсонщини - ред.) величезна кількість жертв. В <a href="https://www.ukrinform.ua/tag-oleski"> Олешках</a> зараз стоїть страшенний сморід - непрацює каналізація, майже всюди немає світла та питної води. Місто на межігуманітарної кризи. І ми розуміємо, що під завалами власних будинківзалишаються загиблі люди”, - сказав Прокудін.</p>
<p>Він зазначив, що офіційно встановлено особи та визначено причину смерті лишещодо 11 мешканців міста.</p>
<p>“Ця цифра дуже занижена, бо Росія намагається приховати факт масової загибелілюдей. Там ввели карантин: тіла загиблих вивозять, а лікарів не допускають доогляду для встановлення факту та причин смерті”, - сказав Прокудін.</p>
<p><strong>Читайте також:</strong> <a href="https://www.ukrinform.ua/rubric-regions/3725123-zagarbniki-privlasnuut-gumanitarnu-dopomogu-postrazdalim-u-pidtoplenih-oleskah.html"> Загарбники привласнюють гуманітарну допомогу постраждалиму підтоплених <strong>Олешка</strong> х </a></p>
<p>За даними начальника ОВА, дуже складна ситуація і в окупованійГолопристанській громаді.</p>
<p>“Багато вулиць ще залишаються затопленими, люди не можуть дістатися домівок.Також немає світла та води”, - зазначив Прокудін.</p>
<p>Як повідомляв Укрінформ, у Херсонській області тривають рятувальні роботи йевакуація населення з місць затоплення, спричиненого <a href="https://www.ukrinform.ua/rubric-other_news/3723441-pidriv-rosianami-kahovskoi-ges-usi-novini.html"> підривом гребліКаховської ГЕС, який у ніч проти 6 червня здійснили російські війська.</a></p>
<p>Україна проводила евакуацію людей з лівобережжя Херсонщини в режиміекстремальної тиші.</p>
<p>Сотні жителів підтоплених Олешок Херсонської області, за попередніми даними,загинули через те, що росіяни відмовили в евакуації тим, хто не маєросійського паспорта.</p>
<p>Source: <a href="https://www.ukrinform.ua/rubric-regions/3725490-oleski-na-mezi-gumanitarnoi-katastrofi-ne-pracue-kanalizacia-nemae-pitnoi-vodi-ta-svitla.html">https://www.ukrinform.ua/rubric-regions/3725490-oleski-na-mezi-gumanitarnoi-katastrofi-ne-pracue-kanalizacia-nemae-pitnoi-vodi-ta-svitla.html</a></p>
</body>
</html>