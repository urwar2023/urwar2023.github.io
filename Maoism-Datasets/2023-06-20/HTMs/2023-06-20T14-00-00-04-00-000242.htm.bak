<html>
<head><style>img{height: auto; width: auto\9; width:100%;}</style></head>
<body>
<h1>Кібератака на UKR.NET: зловмисники надсилають фішингові листи від імені техпідтримки</h1>
<p>Author: ['АРМІЯINFORM']</p>
<p>Time: 2023-06-20T14:00:00-04:00</p>
<p>Description: Урядова команда реагування на комп’ютерні надзвичайні події України CERT-UA, яка діє при... Война с Украиной 2022, Война с Украиной последние новости сегодня, Новости война с Украиной 2022 последние на сегодня, Будет ли война между Украиной и Россией и когда, Война с Украиной в 2022 году будет или нет,  Будет ли война с Украиной в ближайшее время что говорят,  Война с Украиной новости,  Новости Украины сегодня,  Украинские новости в украинских СМИ на русском</p>
<p>Images: ['<a href="https://armyinform.com.ua/wp-content/uploads/2023/06/site000327.png">site000327.png</a>']</p>
<p>Tags: ['ІНФОРМАЦІЙНІ ЗАГРОЗИ', 'КІБЕРБЕЗПЕКА']</p>
<p>Category: News</p>
<!--METADATA-->

<p><img alt="" src="../Images/AРМІЯINFORM/2023-06-20T14-00-00-04-00/site000327.png" /></p>
<p>Урядова команда реагування на комп’ютерні надзвичайні події України CERT-UA,яка діє при Держспецзв’язку, попереджає про шахрайську активність щодокористувачів сервісу UKR.NET.</p>
<p>Зловмисники начебто від імені технічної підтримки UKR.NET надсилаютьелектронні листи з темою «Помічена підозріла активність @UKR.NET» та додаткому вигляді PDF-файлу з назвою «Попередження про безпеку.pdf» (електронна адресавідправника —<a href="mailto:account.support.0@ukr.net)">account.support.0@ukr.net)</a>.</p>
<p>У PDF-документі користувачу погрожують блокуванням поштової скриньки тавимагають підтвердити доступ до поштового акаунту, перейшовши за посиланням.Насправді посилання спрямовує на шахрайський сайт, що імітує вебсторінкупоштового сервісу. У разі автентифікації на підробному вебсайті логін тапароль користувача будуть надіслані зловмисникам. Отже, сторонні особидістануть несанкціонований доступ до електронної поштової скриньки.</p>
<p>Фахівці CERT-UA вжили додаткових заходів з аналізу мережевої інфраструктури,що застосовується для здійснення аналогічних кібератак від 2021 року. Врезультаті виявили щонайменше 118 пов’язаних доменних імен, зареєстрованихкомпанією «Internet Domain Service BS Corp» (@internet.bs, Багамські острови).</p>
<p>Щоб мінімізувати вірогідність реалізації загроз щодо громадян України,ідентифіковані доменні імена додано до DNS RPZ зони, яка обслуговується CERT-UA. Також їх передано фахівцям CSIRT-NBU для внесення до DNS RPZ зони«шахрайство».</p>
<p>Активність відстежується за ідентифікатором UAC-0036 (угрупування також відомепід назвами COLDRIVER, CALLISTO) та здійснюється в інтересах спецслужбросійської федерації.</p>
<p>Фахівці CERT-UA рекомендують користувачам UKR.NET:</p>
<ul>
<li>не переходити за підозрілими посиланнями,  * налаштувати багатофакторну автентифікацію,  * перевірити, яким стороннім пристроям / додаткам наданий доступ до поштової скриньки, та вжити інших заходів щодо посилення безпеки.</li>
</ul>
<p>Source: <a href="https://armyinform.com.ua/2023/06/20/kiberataka-na-ukr-net-zlovmysnyky-nadsylayut-fishyngovi-lysty-vid-imeni-tehpidtrymky/">https://armyinform.com.ua/2023/06/20/kiberataka-na-ukr-net-zlovmysnyky-nadsylayut-fishyngovi-lysty-vid-imeni-tehpidtrymky/</a></p>
</body>
</html>