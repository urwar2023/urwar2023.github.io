# День Героїв: історії звитяги українців різних часів

Author: ['Сергій Зятьєв']

Time: 2023-05-23T40:00:00-04:00

Description: День Героїв встановлено на честь українських вояків — борців за волю України, лицарів... Война с Украиной 2022, Война с Украиной последние новости сегодня, Новости война с Украиной 2022 последние на сегодня, Будет ли война между Украиной и Россией и когда, Война с Украиной в 2022 году будет или нет,  Будет ли война с Украиной в ближайшее время что говорят,  Война с Украиной новости,  Новости Украины сегодня,  Украинские новости в украинских СМИ на русском

Images: ['[en-gero〓〓v.jpg](https://armyinform.com.ua/wp-content/uploads/2023/05/en-gero〓〓v.jpg)', '[general-horunzhyj-oleksa-almazov.jpg](https://armyinform.com.ua/wp-content/uploads/2023/05/general-horunzhyj-oleksa-almazov.jpg)', '[yevgen-konovalecz.jpg](https://armyinform.com.ua/wp-content/uploads/2023/05/yevgen-konovalecz.jpg)', '[roman-darmograj.jpg](https://armyinform.com.ua/wp-content/uploads/2023/05/roman-darmograj.jpg)', '[valerij-lyulka.jpg](https://armyinform.com.ua/wp-content/uploads/2023/05/valerij-lyulka.jpg)', '[rogovczeva.jpg](https://armyinform.com.ua/wp-content/uploads/2023/05/rogovczeva.jpg)']

Tags: ['ВТОРГНЕННЯ РФ', 'ДЕНЬ ГЕРОЇВ', 'УНР', 'УПА']

Category: News

<!--METADATA-->

![](../Images/2023-05-23T40-00-00-04-00/en-gero〓〓v.jpg)

**День Героїв встановлено на честь українських вояків — борців за волюУкраїни, лицарів Київської Русі, козаків Гетьманської Доби, гайдамаків,січових стрільців, вояків УНР, УПА.** **День Героїв запровадили** **постановоюІІ Великого Збору ОУН, який відбувся у квітні 1941 року в Кракові. Зарадянських часів цей день відзначали здебільшого колишні вояки УПА, дисидентита інші «антирадянські елементи». Підпільно, звісно.**

**День Героїв набуває особливої ваги й нині, коли в Україні триває війна змосковитами … То хто ж вони — українські Герої різних часів?**

## **Генерал-хорунжий Олекса Алмазов удостоєний найвищої нагороди в АрміїУНР**

Під час Першої світової війни полковник Олекса Алмазов командував Першимкінно-гірським дивізіоном. Він відзначився непересічною мужністю. У 1919-мубрав участь в успішному наступі Армії УНР із району Деражні на Вапнярку, вбоях за Кам’янець-Подільський, Вінницю та Київ. Воював проти більшовиків іпроти білогвардійців.

![](../Images/2023-05-23T40-00-00-04-00/general-horunzhyj-oleksa-almazov.jpg)

У березні 1921 року його підвищили до звання генерала-хорунжого Армії УНР. Якучасника Першого Зимового походу 1919–1920 років його удостоїли найвищоїнагороди в Армії УНР — Залізного Хреста «За Зимовий похід і бої».

Згодом, коли українське військо мусило відступати за Збруч, Олекса Алмазовразом зі своїми вояками був інтернований та переміщений колишніми союзниками-поляками до табору у Владовицях, що у Польщі.

_

У 2018-му році 406-й окремій артилерійській бригаді берегової оборони ВМСУкраїни було присвоєно ім’я генерал-хорунжого Олексія Алмазова …

_

Олекса Алмазов помер 13 грудня 1936 року. У 2016 році у Києві, Херсоні таЛуцьку з’явилися вулиці, названі на його честь. А у 2018-му його ім’я булоприсвоєно артилерійській бригаді берегової оборони ВМС України…

## **Полковник Євген Коновалець присвятив своє життя боротьбі з московитами**

Євген Коновалець народився 14 червня 1891 року в учительській родині в селіЗашків, поблизу Львова. Після навчання у народній школі та в гімназії вінстудіював у Львівському університеті. У 1914 році його мобілізували доавстрійської армії, а у 1915-му він потрапив до російського полону.Звільнившись восени 1917 року, молодий офіцер подався до Києва, де брав участьу створенні Українських Збройних Сил: спочатку куреня Січових Стрільців, азгодом і Корпусу.

![](../Images/2023-05-23T40-00-00-04-00/yevgen-konovalecz.jpg)

У 1920 році з’явилась Українська Військова Організація, яку в липні 1921-гоочолив полковник Євген Коновалець. Згодом постала необхідність збудуватиполітичну організацію. Нею стала створена на початку 1929 року за йогоініціативи та однодумців Організація Українських Націоналістів. Вістряборотьби ОУН було спрямоване проти головних ворогів української державності —московсько-більшовицьких сатрапів.

_

москва після знищення Симона Петлюри бачила в особі Євгена Коновальця свогоголовного противника

_

москва після знищення Симона Петлюри бачила в особі Євгена Коновальця свогоголовного противника. Тому підісланий московський терорист Павло Судоплатовпідклав полковникові в машину вибухівку. Життя Героя обірвалося 23 травня 1938року в Роттердамі…

## **Роман Дармограй отримав звання Героя України за чотиригодинну обороннуоперацію**

У свої 28 років молодий і талановитий командир Роман Дармограй увійшов дорейтингу «30 до 30: обличчя майбутнього» від Forbes«. Він закінчив Національнуакадемію сухопутних військ імені гетьмана Петра Сагайдачного і відтоді служитьу 72-й окремій механізованій бригаді.

![](../Images/2023-05-23T40-00-00-04-00/roman-darmograj.jpg)

Боронив Авдіївку під час найзапекліших боїв і від початку великої війни,батальйон під його керівництвом зупиняв наступ на Київ з боку Броварів. Саметоді, під час російського вторгнення в Україну 2022 року, він спланував таорганізував оборону населених пунктів Пухівка, Рожівка та КалинівкаБроварського району Київської області, створивши ефективну систему вогнюпідрозділів механізованого батальйону бригади.

_

Після майже чотиригодинного бою 9 березня було знищено 17 танків, 3 БМП та до55 бійців противника

_

Після майже чотиригодинного бою 9 березня було знищено 17 танків, 3 БМП та до55 бійців противника. За цю оборонну організацію Роман отримав звання ГерояУкраїни.

## **Валерій Люлька з позивним «Дід» загинув, допомагаючи пораненому бійцю**

З перших днів широкомасштабного вторгнення 59-тирічний староста села ГлибочокНовогуйвинської громади, що на Житомирщині, Валерій Люлька був серед тих, хтостояв у чергах до територіальних центрів комплектування.

«Ви в паспорт свій коли востаннє заглядали? — відповідали йому. — Вам же закілька місяців „стукне“ шістдесят. Так що доглядайте онуків і займайтесьдомашнім господарством».

![](../Images/2023-05-23T40-00-00-04-00/valerij-lyulka.jpg)

Та ветеран військової служби, старший прапорщик у відставці й колишнійспецпризначенець не здавався і врешті-решт у травні минулого року повернувсядодому щасливим від того, що йому знайшли посаду в окремій бригадіспеціального призначення імені Івана Богуна «Дике поле».

— Валерій був надзвичайно порядною людяною, — згадує вдова ВалентинаВолодимирівна. — Такої думки про чоловіка не лише я, а всі, хто його знав. Вінне любив гучних і пишномовних слів. Своє рішення піти на війну пояснив дужелаконічно: «Я — людина військова, бував у різних екстремальних ситуаціях імені є що порадити молодим бійцям, є досвід, яким я готовий поділитись з ними.Якщо всі ми, хто здатен тримати в руках автомат чи кулемет, відсиджуватимемосьпо домівках, то росіяни прийдуть і сюди, у Житомир. Як тоді я дивитимуся в очісину Олексію і доньці Тані, онукам — Тимофію, Єлизаветі та Софії? Скажу, щоваш батько і дід своє давно відслужили? Ні, такого не буде».

Після того, як батальйон сформувався, він відбув на Херсонщину, а потім рушивна оборону Харківщини. Спочатку проходив службу на відносно спокійній посаді,але домігся переведення до розвідувального підрозділу. Як згадують йогопобратими, Валерій Петрович був не лише надзвичайно мужньою людиною, а йвідмінно підготовленим бійцем. Коли поставало якесь відповідальне і ризикованезавдання, він вимагав, щоб відправили саме його, а не молодого бійця.

Коли я попросив побратимів Люльки розповісти про бойовий епізод з його життя,вони розвели руками, мовляв, «а вони у нас всі бойові».

_

«Дід» ще зранку був поранений у спину, але відмовився евакуюватись, не бажаючизалишати побратимів під час контрнаступу ворога

_

За час визволення одного з сіл наші хлопці захопили опорні пункти противника звеликим запасом зброї та боєприпасів. Валерій Петрович з позивним «Дід» щезранку був поранений у спину, але відмовився евакуюватись, не бажаючи залишатипобратимів, так як почався контрнаступ ворога великими силами. У підрозділібуло багато поранених і командир ухвалив рішення відступити з села достратегічної висоти. Цей відступ та евакуацію поранених прикривав ВалерійПетрович та сержант з позивним «Сем». Розвернувши ворожі кулемети назахопленому опорному пункті, вони кілька годин стримували ворога. Відходячинаприкінці дня та допомагаючи пораненому бійцеві, він був уражений осколкомворожої міни та загинув миттєво.

Командир підрозділу Андрій Малахов високо оцінив подвиг майстер-сержантаЛюльки Валерія Петровича і подав документи на нагородження Героя високоюдержавною нагородою. Про свого побратима він відгукується так: «Найвища честьдля воїна — загинути в бою. Це дійсно так. Але від цього розуміння не стаєлегше, біль втрати не стихає і сльози не висихають. Валерій Петрович у нашомупідрозділі був найстаршим за віком. Тож і позивний мав відповідний — „Дід“.Попри вік, він рвався, у буквальному розумінні цього слова, у бій. У тім боювін і дістав поранення, але не залишав позицію, забезпечуючи вогневе прикриттяевакуації поранених, яких було дуже багато. Ціною власного життя зберіг своїхпобратимів»…

## **«Вони всі Герої. І нехай їх береже Бог …»**

Народна артистка України, лауреат Національної премії імені Тараса Шевченка,Герой України Ада Роговцева неодноразово провідувала українських вояків, якізахищали Донецький аеропорт.

![](../Images/2023-05-23T40-00-00-04-00/rogovczeva.jpg)

— Я завжди розповідаю одну історію, бо мені вона досі болить, — говорить паніАда. — Якось на День Незалежності ми приїхали з виставою в один ізбатальйонів. Солдатики вишикувалися у ряд, щоб нас привітати. І серед всіх япобачила одного високого хлопця, який стояв на рівні з усіма без однієї ноги,на милицях. Я тоді запитала у командира, чому він з таким пораненням не вдома?Мені відповіли, що «цей солдат — найкращий боєць тут». Після черговогообстрілу він залишився без ноги, трохи підлікувався в госпіталі і повернувсяна передову. Причому, він власну машину переобладнав під кулемет, іпродовжував захищати наш мир і спокій…

Саме через таких хлопців я і почала відвідувати наших вояків. Вони всі Герої.І нехай їх береже Бог. Ні за які гроші я не відмовлюся від своєї позиції. Япідтримую свою Батьківщину перед агресією колосального монстра, не хочу, щобмене і моїх дітей знову зробили рабами…

Source: [https://armyinform.com.ua/2023/05/23/den-geroyiv-istoriyi-zvytyagy-ukrayincziv-riznyh-chasiv/](https://armyinform.com.ua/2023/05/23/den-geroyiv-istoriyi-zvytyagy-ukrayincziv-riznyh-chasiv/)