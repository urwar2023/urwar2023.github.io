# Чехія купує 246 гусеничних бойових машин піхоти CV90

Authors: Ukrinform (Person)

Publisher: Укринформ (Organization)

Published Time: 2023-05-24T21:09:00+03:00

Modified Time: 2023-05-24T21:09:00+03:00

Description: Уряд Чеської Республіки схвалив у середу закупівлю 246 гусеничних бойових машин піхоти CV90 вартістю 59,7 мільярда крон (понад 2,5 мільярда євро). — Укрінформ.

Images: ['[630_360_16849...](https://static.ukrinform.com/photos/2023_05/thumb_files/630_360_1684951140-786.jpg)']

Tags: ['Чехія', 'Швеція', 'Військова техніка']

Type: Article

<!--METADATA-->

![](../Images/2023-05-24T21-09-00-03-00/630_360_1684951140-786.jpg) УрядЧеської Республіки схвалив у середу закупівлю 246 гусеничних бойових машинпіхоти CV90 вартістю 59,7 мільярда крон (понад 2,5 мільярда євро).

Про це на пресконференції після засідання уряду повідомили його очільник ПетрФіала та міністерка оборони Яна Чернохова, передає Укрінформ.

«Ми сьогодні ухвалили закупівлю 246 гусеничних бойових машин піхоти CV90 за59,7 мільярда крон», - поінформував Фіала, додавши, що до проєкту виробництвабудуть залучені значною мірою чеські фірми.

Прем’єр зауважив, що за сучасних умов модернізація армії є пріоритетом, арішення щодо БМП назвав дуже важливим для майбутнього країни.

«Перший БМП може прибути у 2026 році, до 2030 року всі машини повинні бутитут», — сказала Чернохова.

Чехія закупить машини у компанії BAE Systems Hägglunds AB, Швеція. Довиробництва, за умовами угоди, будуть залучені близько трьох десятків чеськихкомпаній. Частка чеських компаній у виробництві має сягати не менше 40%вартості замовлення, але, за словами Фіали, це буде навіть більше. Чорноховадодала, що ця співпраця відкриває подальші можливості для чеських компаній.

Відповідні контракти зі шведською стороною вже підписані.

Переговори почалися ще 9 років тому, від початку планувалися закупити 210машин за 51,7 мільярда крон, однак через постійне здорожчання технікиМіноборони вирішило скористатися пропозицією закупити додатково 36 машин зпевною знижкою.

Це найбільша закупівля військового обладнання в сучасній історії [](https://www.ukrinform.ua/tag-cehia) та один з найбільших державнихконтрактів за всю історію.

**Читайте також:** [ **Швейцарія** ](https://www.ukrinform.ua/rubric-ato/3713625-svejcaria-prodast-nimeccini-25-tankiv-leopard-2-ukraina-zmoze-otrimati-bilse-zbroi.html)

CV90 створена для важких умов і складної місцевості та пройшла бойовівипробування.

_Фото: ČTK/Šálek Václav_

Source: [https://www.ukrinform.ua/rubric-world/3713734-cehia-kupue-246-gusenicnih-bojovih-masin-pihoti-cv90.html](https://www.ukrinform.ua/rubric-world/3713734-cehia-kupue-246-gusenicnih-bojovih-masin-pihoti-cv90.html)