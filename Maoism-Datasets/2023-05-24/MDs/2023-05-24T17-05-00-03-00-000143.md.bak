# В Абу-Дабі відбувся масштабний культурний захід, присвячений українській вишивці

Authors: Ukrinform (Person)

Publisher: Укринформ (Organization)

Published Time: 2023-05-24T17:05:00+03:00

Modified Time: 2023-05-24T17:05:00+03:00

Description: Українська жіноча ініціатива в ОАЕ (УЖІ) провела в Абу-Дабі культурну подію «Українська вишиванка: через віки до сьогодення». — Укрінформ.

Images: ['[630_360_16849...](https://static.ukrinform.com/photos/2023_05/thumb_files/630_360_1684928762-421.jpg)', '[1684928810-64...](https://static.ukrinform.com/photos/2023_05/1684928810-648.jpg)', '[1684928861-76...](https://static.ukrinform.com/photos/2023_05/1684928861-765.jpg)', '[1684928922-68...](https://static.ukrinform.com/photos/2023_05/1684928922-685.jpg)', '[1684929133-74...](https://static.ukrinform.com/photos/2023_05/1684929133-744.jpg)', '[1684929197-17...](https://static.ukrinform.com/photos/2023_05/1684929197-175.jpg)', '[1684929235-40...](https://static.ukrinform.com/photos/2023_05/1684929235-401.jpg)', '[1684929262-26...](https://static.ukrinform.com/photos/2023_05/1684929262-269.jpg)', '[1684929275-55...](https://static.ukrinform.com/photos/2023_05/1684929275-558.jpg)', '[1684929293-73...](https://static.ukrinform.com/photos/2023_05/1684929293-734.jpg)', '[1684929309-34...](https://static.ukrinform.com/photos/2023_05/1684929309-342.jpg)', '[1684929420-80...](https://static.ukrinform.com/photos/2023_05/1684929420-800.jpg)']

Tags: ['Діаспора', 'Культура', 'ОАЕ', 'Вишиванка', 'День вишиванки']

Type: Article

<!--METADATA-->

![](../Images/yкринформ/2023-05-24T17-05-00-03-00/630_360_1684928762-421.jpg) Українськажіноча ініціатива в ОАЕ (УЖІ) провела в Абу-Дабі культурну подію «Українськавишиванка: через віки до сьогодення».

Про це Укрінформу повідомила організаторка заходу – співзасновниця такоординаторка громадського проєкту УЖІ Маріана Євсюкова.

![](../Images/yкринформ/2023-05-24T17-05-00-03-00/1684928810-648.jpg) Фото: АльонаКьоніг

Захід відбувся 21 травня у приміщенні Creative hub (Youth hub) з нагодиВсесвітнього дня вишиванки. Програма включала виставку вишитих сорочок,майстер-класи, лекції, виступи за участі дитячих та дорослих музичних тахореографічних колективів та окремих виконавців, фольклорні вистави, через яківідвідувачі мали змогу дізнатися більше про українську вишиванку та вишивку, атакож українську культуру й традиції.

![](../Images/yкринформ/2023-05-24T17-05-00-03-00/1684928861-765.jpg) Фото: АльонаКьоніг

«Ідея проведення такої культурної події виникла у нас деякий час назад. В Абу-Дабі та Дубаї у попередні роки відбулися різні заходи до Дня вишиванки, і цебуло чудово. Однак вони були спрямовані здебільшого на українську громаду. УЖІвирішила зробити фокус на іноземців, аби активніше поширити серед нихінформацію про багату й давню українську культурну спадщину. ОАЕ дужепідходять для таких подій, адже тут мешкають представники більш як 200національностей, а експати складають 85% населення ОАЕ», – зазначила МаріанаЄвсюкова.

![](../Images/yкринформ/2023-05-24T17-05-00-03-00/1684928922-685.jpg) Фото: ВладаЄрохіна

Урочисте відкриття події відбулося за участі Надзвичайного й ПовноважногоПосла України в ОАЕ Дмитра Сеніка, його дружини Євгенії і поважних еміратськихгостей.

![](../Images/yкринформ/2023-05-24T17-05-00-03-00/1684929133-744.jpg) Фото: АльонаКьоніг

Про походження та глибоку історію української вишивки й вишитого одягу,символіку орнаментів та значення кольорів, різноманітні техніки вишивки тазначення вишиванки для українців розповідалося в лекції на тему: «Вишиванка –українська культурна спадщина», а також на окремих інформаційних стендах.

![](../Images/yкринформ/2023-05-24T17-05-00-03-00/1684929197-175.jpg) Фото: АльонаКьоніг

Насолодитися красою національного вишитого одягу на власні очі відвідувачісвята змогли на виставці вишиванок. Дитячі й дорослі, вони презентували різністилі та техніки вишивки з різних регіонів України. Перлиною експозиції сталитри унікальні вишиті жіночі сорочки більш як 100-річної давнини, а такожвишиті вручну сорочки більш пізнього періоду з приватних колекцій українок вАбу-Дабі.

![](../Images/yкринформ/2023-05-24T17-05-00-03-00/1684929235-401.jpg) Фото: ВладаЄрохіна

Крім того, українці вдягнули на захід свої вишиванки – як із сімейнихколекцій, так і від відомих українських дизайнерів. Багатство національнихорнаментів також продемонстрували учні шкіл «Дивосвіт» і «Софія» та доросліпід час дефіле у вишиванках. Тож Creative hub у цей день рясно квітуваввишиванками.

![](../Images/yкринформ/2023-05-24T17-05-00-03-00/1684929262-269.jpg) Фото: ВладаЄрохіна

Тема вишивки була присутня й у музичній частині програми. Зокрема, ансамбльукраїнської пісні й танцю в ОАЕ «Червона калина» розпочав свій виступ піснями«Вишиванка» і «Два кольори». А викладачки хореографії в українській школівихідного дня «Дивосвіт» презентували танок на пісню «Вишиванка». Крім того,українська музика лунала на заході у виконанні юних виконавців і професійнихмузикантів (Катерини Бушан, Євгенії Ащеулової та Валерії Загоняєвої) на різнихмузичних інструментах та під час танцювальних номерів і виступів учнівукраїнських суботніх шкіл в ОАЕ та музичної школи Grazioso Music Institute.

![](../Images/yкринформ/2023-05-24T17-05-00-03-00/1684929275-558.jpg) Фото: ВладаЄрохіна

Гості заходу також із захопленням спробували себе в опануванні традиційноїукраїнської вишивки. Учасники відповідного майстер-класу за допомогою ниток іхрестиків перекладали свої імена на полотно, користуючись роздрукованимисхемами. Українськими вишитими візерунками також прикрашали одяг для ляльок-мотанок, яких створювали на наступному майстер-класі.

![](../Images/yкринформ/2023-05-24T17-05-00-03-00/1684929293-734.jpg) Фото: ВладаЄрохіна

«Відгуки, які ми отримали від наших гостей, а їх було понад 120 осіб з більшяк 14 країн, показали: був обраний правильний формат заходу. Його відвідали йеміратці, й іноземці, й наші співгромадяни. Українці приїхали на цю подіюмайже з усіх еміратів і перетворили захід на справжнє свято українськоїкультури. Ми продемонстрували силу українського духу, любов до Батьківщини,єдність та вміння шанувати свої цінності навіть у важкі часи. На день нашогозаходу Creative hub став осередком України в ОАЕ, де іноземці змогли здійснитиподорож до нашої країни, поринути в її багату й неповторну культуру, аукраїнці – відпочити душею», – зауважила Маріана Євсюкова.

![](../Images/yкринформ/2023-05-24T17-05-00-03-00/1684929309-342.jpg) Фото: ВладаЄрохіна

Крім культурного заходу від УЖІ, до Дня вишиванки в Абу-Дабі й Дубаї відбулисямайстер-класи з вишивки, тематичні уроки в українських суботніх школах,флешмоби, квести.

![](../Images/yкринформ/2023-05-24T17-05-00-03-00/1684929420-800.jpg) Фото: АльонаКьоніг

Як повідомляв Укрінформ, в Абу-Дабі та Дубаї українські школи [](https://www.ukrinform.ua/rubric-diaspora/3698054-v-abudabi-ta-dubai-ukrainski-skoli-proveli-majsterklasi-pisankarstva.html) майстер-класиписанкарства.

_Фото: Влада Єрохіна, Альона Кьоніг_

Source: [https://www.ukrinform.ua/rubric-diaspora/3713550-v-abudabi-vidbuvsa-masstabnij-kulturnij-zahid-prisvacenij-ukrainskij-visivci.html](https://www.ukrinform.ua/rubric-diaspora/3713550-v-abudabi-vidbuvsa-masstabnij-kulturnij-zahid-prisvacenij-ukrainskij-visivci.html)