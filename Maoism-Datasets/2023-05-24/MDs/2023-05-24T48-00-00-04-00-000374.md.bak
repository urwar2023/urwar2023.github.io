# Спаковано вже 1000 спеціальних рюкзаків для українських воїнів, які втратили кінцівки й готуються до протезування

Author: ['Олександр Тереверко']

Time: 2023-05-24T48:00:00-04:00

Description: У березні в інтерв’ю АрміяInform президент проєкту підтримки протезування в Україні... Война с Украиной 2022, Война с Украиной последние новости сегодня, Новости война с Украиной 2022 последние на сегодня, Будет ли война между Украиной и Россией и когда, Война с Украиной в 2022 году будет или нет,  Будет ли война с Украиной в ближайшее время что говорят,  Война с Украиной новости,  Новости Украины сегодня,  Украинские новости в украинских СМИ на русском

Images: ['[f1-1.jpg](https://armyinform.com.ua/wp-content/uploads/2023/05/f1-1.jpg)', '[f2-3-scaled.jpg](https://armyinform.com.ua/wp-content/uploads/2023/05/f2-3-scaled.jpg)', '[f3-3-scaled.jpg](https://armyinform.com.ua/wp-content/uploads/2023/05/f3-3-scaled.jpg)', '[f4-3-scaled.jpg](https://armyinform.com.ua/wp-content/uploads/2023/05/f4-3-scaled.jpg)', '[f5-2.jpg](https://armyinform.com.ua/wp-content/uploads/2023/05/f5-2.jpg)']

Tags: ['РЕАБІЛІТАЦІЯ', 'СОЦІАЛЬНИЙ ЗАХИСТ']

Category: News

<!--METADATA-->

![](../Images/AРМІЯINFORM/2023-05-24T48-00-00-04-00/f1-1.jpg)

У березні в інтерв’ю АрміяInform президент проєкту підтримки протезування вУкраїні Protez Hub Антоніна Кумка поінформувала, що організація започатковуєпроєкт з робочою назвою «Рюкзак для особи з ампутацією». І ось цей проєктстартував.

![](../Images/AРМІЯINFORM/2023-05-24T48-00-00-04-00/f2-3-scaled.jpg)

У рамках проєкту дружня команда волонтерів з різних організацій спакували 1000рюкзаків для українських бійців, які втратили кінцівки і готуються допротезування.

— Рюкзак містить найнеобхідніші речі в післяопераційний період для формуваннякукси, — пояснює координатор проєкту і відповідальна за комплектацію рюкзаківКатерина Купців. — До нього покладено два бинти для компресійного бинтування,яке допомагає сформувати куксу правильної форми, що надалі сприятиме успішномупротезуванню. У комплекті — дзеркало для зняття фантомного болю, рушничок,рідке мило для догляду за шкірою кукси.

![](../Images/AРМІЯINFORM/2023-05-24T48-00-00-04-00/f3-3-scaled.jpg)

Ну й головне: підібрані конкретні інформаційні матеріали з інфографікою, якіроз’яснюють, як правильно робити компресійне бинтування, доглядати за куксою,надалі — за протезом тощо.

![](../Images/AРМІЯINFORM/2023-05-24T48-00-00-04-00/f4-3-scaled.jpg)

Рюкзаки безкоштовно і цільовим призначенням передаватимуться в усі регіониУкраїни як ветеранам, так і цивільним громадянам, які їх потребують.Сприятимуть цьому Уповноважений Президента України з питань реабілітаціїучасників бойових дій Вадим Свириденко, представники Міністерства охорониздоров'я України та Фонду соціального захисту осіб з інвалідністю.

![](../Images/AРМІЯINFORM/2023-05-24T48-00-00-04-00/f5-2.jpg)

За словами Катерини Купців, нині готується наступна партія рюкзаків вкількості 2000 одиниць. Крім того, у планах учасників проєкту організаціязворотного зв’язку з тими, хто буде ними користуватись. Мета — удосконалитивміст рюкзаків, наблизити його до потреб поранених та травмованих.

Проєкт став можливим завдяки співпраці Protez Hub з організацією Гуманітарніініціативи «Рятуємо життя» групи Метінвест, компанією Nova Ukraine,благодійними фондами «Пацієнти України», Dignitas та Правозахисним центром длявійськових «Принцип».

Проєкт підтримало й Посольство Канади в Україні.

_Фото автора і організаторів проєкту_

Source: [https://armyinform.com.ua/2023/05/24/spakovano-vzhe-1000-speczialnyh-ryukzakiv-dlya-ukrayinskyh-voyiniv-yaki-vtratyly-kinczivky-j-gotuyutsya-do-protezuvannya/](https://armyinform.com.ua/2023/05/24/spakovano-vzhe-1000-speczialnyh-ryukzakiv-dlya-ukrayinskyh-voyiniv-yaki-vtratyly-kinczivky-j-gotuyutsya-do-protezuvannya/)