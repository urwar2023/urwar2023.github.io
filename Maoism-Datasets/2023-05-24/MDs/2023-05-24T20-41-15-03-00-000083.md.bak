# «Київська складáнка»: у центрі столиці відкрили сорокову мініскульптуру проєкту «Шукай!»

Authors: Ukrinform (Person)

Publisher: Укринформ (Organization)

Published Time: 2023-05-24T20:41:15+03:00

Modified Time: 2023-05-24T20:41:15+03:00

Description: Напередодні Дня Києва на вулиці Десятинній встановили бронзову мініскульптуру «Київська складáнка», присвячену киянам. — Укрінформ.

Images: ['[630_360_16849...](https://static.ukrinform.com/photos/2023_05/thumb_files/630_360_1684947983-951.jpg)', '[1684949705-57...](https://static.ukrinform.com/photos/2023_05/1684949705-579.jpg)', '[1684949655-43...](https://static.ukrinform.com/photos/2023_05/1684949655-430.jpg)', '[1684949562-12...](https://static.ukrinform.com/photos/2023_05/1684949562-121.jpg)']

Tags: ['Київ', 'Проєкт «Шукай»', 'Мініскульптура ']

Type: Article

<!--METADATA-->

![](../Images/yкринформ/2023-05-24T20-41-15-03-00/630_360_1684947983-951.jpg)Напередодні Дня Києва на вулиці Десятинній встановили бронзову мініскульптуру«Київська складáнка», присвячену киянам.

Про це повідомляє кореспондент Укрінформу.

Напередодні Дня Києва на вулиці Десятинній, 12 встановили бронзовумініскульптуру «Київська складáнка». Це сорокова, ювілейна, мініскульптурапроєкту менеджерки Києва Юлії Бевзенко «Шукай». Вона присвячена всім киянам,які жили, живуть і житимуть у місті.

![](../Images/yкринформ/2023-05-24T20-41-15-03-00/1684949705-579.jpg)

Cкладанка ― український відповідник до слова «пазл». Вона символізує єдністьКиєва. Фрагменти «Київської складáнки» формують кияни, а також ті, для когоКиїв став домівкою.

«П’ять років ми розповідаємо мешканцям і гостям столиці про її історію. Однакзараз історію Києва пише кожен мешканець міста. Тому “Київська складáнка” ― цеподарунок усім киянам. Тим, хто живе тут поколіннями, й тим, хто сюдипереїхав. Тим, хто виїхав із [ ](https://www.ukrinform.ua/tag-kiiv) черезвійну та обовʼязково повернеться. Тим, хто захищав Київ і продовжує йогозахищати. На знак того, що Київ складається з усіх нас, кожен може притиснутисвій палець до відбитка на мініскульптурці», ― зазначила Юлія Бевзенко.

![](../Images/yкринформ/2023-05-24T20-41-15-03-00/1684949655-430.jpg)

«Київську складáнку» створив скульптор Юрій Білявський. Меценатоммініскульптурки виступив Інститут вертебрології та реабілітації.

«Київська складáнка» передає суть усього проєкту “Шукай!”. Це присвята всімкиянам, кожен з яких є співтворцем історії міста. Це символ єднання іпідтримки одне одного, особливо зараз ― у найважчий період для нашої країни.Внесок кожного українського громадянина та кожного бізнесу в розвиток міста єнеоціненним», ― підкреслила директорка Інституту вертебрології та реабілітаціїТетяна Бабич.

![](../Images/yкринформ/2023-05-24T20-41-15-03-00/1684949562-121.jpg)

Відшукати бронзову мініскульптурку «Київська складáнка» можна на фасадібудинку за адресою: вул. Десятинна, 12. Поруч із нею розміщений QR-код, щоведе на сайт «Шукай!», де є більше інформації про мініскульптурку та проєкт.

**Читайте також:** [ ](https://www.ukrinform.ua/rubric-kyiv/3694906-u-kievi-zavilasa-nova-miniskulptura-cukrovij-buracok.html)

Як повідомлялося, «Шукай!» — проєкт менеджерки Києва Юлії Бевзенко, заснований2018 року. Він розповідає про історію Києва у бронзових мініскульптурках.Серед них, зокрема, «Київська гривня» на Володимирській, «Київська пальма» наНазарівській, «Обличчя Києва» на Верхньому Валу, «Ланцюговий міст» на бульваріМиколи Міхновського, «Київські шахи» у парку Шевченка, «ГелікоптерСікорського» на Ярославовому Валу, «Київська кава» на Великій Житомирській,«Цукровий бурячок» на фасаді першого корпусу Київського політехнічногоінституту, «Танцівники на Театральній», «Привид Києва», «Паляниця», «Київськийфонтан», «Київський велотрек» та інші.

_Фото: rubryka.com, Oleh Pereverziev_

Source: [https://www.ukrinform.ua/rubric-kyiv/3713725-kiivska-skladanka-u-centri-stolici-vidkrili-sorokovu-miniskulpturu-proektu-sukaj.html](https://www.ukrinform.ua/rubric-kyiv/3713725-kiivska-skladanka-u-centri-stolici-vidkrili-sorokovu-miniskulpturu-proektu-sukaj.html)