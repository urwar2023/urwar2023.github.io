# Генсек НАТО закликав міністрів оборони країн ЄС посилити підтримку України

Author: ['АРМІЯINFORM']

Time: 2023-05-24T39:00:00-04:00

Description: Генеральний секретар НАТО Єнс Столтенберг під час зустрічі міністрів оборони... Война с Украиной 2022, Война с Украиной последние новости сегодня, Новости война с Украиной 2022 последние на сегодня, Будет ли война между Украиной и Россией и когда, Война с Украиной в 2022 году будет или нет,  Будет ли война с Украиной в ближайшее время что говорят,  Война с Украиной новости,  Новости Украины сегодня,  Украинские новости в украинских СМИ на русском

Images: ['[stoltenberg.jpg](https://armyinform.com.ua/wp-content/uploads/2023/05/stoltenberg.jpg)']

Tags: ['ДОПОМОГА ПАРТНЕРІВ', 'ЄВРОПЕЙСЬКИЙ СОЮЗ', 'ЄНС СТОЛТЕНБЕРГ', 'ЗУСТРІЧ МІНІСТРІВ ОБОРОНИ', 'НАТО', 'СВІТ ПІДТРИМУЄ УКРАЇНУ']

Category: News

<!--METADATA-->

![](../Images/AРМІЯINFORM/2023-05-24T39-00-00-04-00/stoltenberg.jpg)

Генеральний секретар НАТО Єнс Столтенберг під час зустрічі міністрів оборониЄвропейського Союзу в Брюсселі закликав до ще тіснішої співпраці між НАТО таЄвропейським Союзом для нарощування виробництва боєприпасів і оборонногообладнання як для підтримки України, так і для поповнення власних запасів.

Про це [повідомляє](https://www.nato.int/cps/en/natohq/news_214734.htm)пресслужба НАТО.

Генсек зазначив, що члени НАТО та партнери надають Україні безпрецедентнупідтримку. Він привітав заяву[США](https://armyinform.com.ua/2023/05/21/amerykanski-vijskovi-pochnut-trenuvaty-ukrayinskyh-pilotiv-dlya-f-16-dzho-bajden/), [ВеликоїБританії](https://armyinform.com.ua/2023/05/17/brytaniya-ta-niderlandy-inicziyuyut-stvorennya-mizhnarodnoyi-koalicziyi-dlya-zakupivli-vynyshhuvachiv-f-16-dlya-ukrayiny/) та [інших європейських союзників поНАТО](https://armyinform.com.ua/2023/05/22/ukrayinski-piloty-vzhe-trenuyutsya-na-litakah-f-16-glava-yevropejskoyi-dyplomatiyi/) про те, що країни збираютьсярозпочати навчання українських пілотів на винищувачах четвертого покоління,включаючи F-16. Він наголосив, що це частина довгострокового зобов’язання щодоздатності України захищатися.

«Зараз я бачу, що все більше і більше членів НАТО фактично підписуютьконтракти, а це те, що нам потрібно для того, щоб забезпечити справдізбільшення виробництва. Нам потрібно уникати створення нових бар’єрів міжсоюзниками по НАТО, нам потрібно зміцнити трансатлантичну промислову базу, щобзабезпечити поповнення власних запасів, забезпечити власне стримування тазахист, а також продовжувати підтримувати Україну», — наголосив ЄнсСтолтенберг.

Генеральний секретар НАТО оголосив, що Альянс проведе неформальний захід ізлідерами трансатлантичної промисловості на полях наступної зустрічі міністрівоборони в Брюсселі 15-16 червня, на яку він також запросив Високогопредставника ЄС Жозепа Борреля та українських представників.

Нагадаємо, раніше Єнс Столтенберг[заявив](https://armyinform.com.ua/2023/05/23/gensek-nato-navchannya-ukrayinskyh-pilotiv-na-vynyshhuvachah-f-16-ne-robyt-nato-storonoyu-konfliktu/), що навчання українських пілотів на винищувачах F-16американського виробництва не робить НАТО стороною конфлікту.

Source: [https://armyinform.com.ua/2023/05/24/gensek-nato-zaklykav-ministriv-oborony-krayin-yes-posylyty-pidtrymku-ukrayiny/](https://armyinform.com.ua/2023/05/24/gensek-nato-zaklykav-ministriv-oborony-krayin-yes-posylyty-pidtrymku-ukrayiny/)