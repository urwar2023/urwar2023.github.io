<h1>Гуменюк не виключає, що масштабна нічна атака РФ пов’язана з новою поставкою дронів «Shahed»</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-05-28T09:23:39+03:00</p>
<p>Modified Time: 2023-05-28T09:23:39+03:00</p>
<p>Description: Використання Росією такої великої кількості іранських дронів «Shahed» під час останньої атаки по Україні може бути пов’язане з поставкою нової партії безпілотників. — Укрінформ.</p>
<p>Images: ['<a href="https://static.ukrinform.com/photos/2023_05/thumb_files/630_360_1683203408-838.jpg">630_360_16832...</a>']</p>
<p>Tags: ['Безпілотник', 'Єдині новини', 'Наталія Гуменюк', 'Повітряна атака']</p>
<p>Type: Article</p>
<!--METADATA-->

<p><img alt="" src="../Images/2023-05-28T09-23-39-03-00/630_360_1683203408-838.jpg" />Використання Росією такої великої кількості іранських дронів «Shahed» під часостанньої атаки по Україні може бути пов’язане з поставкою нової партіїбезпілотників.</p>
<p>Таку думку в ефірі загальнонаціонального телемарафону «Єдині новини» висловилакерівник об’єднаного пресцентру Оперативного командування «Південь» НаталіяГуменюк, передає кореспондент Укрінформу.</p>
<p>«Цілком імовірно, що використання такої великої кількості боєприпасівпов’язано із поставкою нової партії, і вони (Росія - ред.) можуть дозволитисобі «розкіш». Оскільки з ракетами, дійсно, досить скрутно, вони їхнамагаються економити. Якщо аналізувати попередні атаки, то там вони буливикористані досить потужно у сенсі кількості», - сказала Гуменюк.</p>
<p>Вона звернула увагу на те, що росіяни перед цією атакою завели ракетоносій уЧорному морі у пункт базування, бо його не планували залучати. «Це говоритьпро те, що з ракетами у них досить скрутно, але цілком імовірно, що саме«шахедами» вони намагалися «помітити» для себе напрямки наступних атак», -зауважила речниця ОК «Південь».</p>
<p>Гуменюк підкреслила, що під час нічної атаки по Україні <a href="https://www.ukrinform.ua/tag-bezpilotnik"> дрони</a> «Shahed-136/131» були запущенінетрадиційними маршрутами, намагаючись максимально обійти південну ППО. Прицьому пусків ракет не спостерігалося, однак близько 22 години фіксуваласяактивність ворожої авіації вздовж лінії фронту.</p>
<p>Крім того, за її словами, ОК Південь» перед цим фіксувало велику кількістьрозвідників: «Тільки на нашому напрямку їх було знищено за попередню добу сім.Це говорить про те, що ворог намагався з'ясувати для себе ефективний маршрутта майбутні цілі».</p>
<p><strong>Читайте також:</strong> <a href="https://www.ukrinform.ua/rubric-kyiv/3715102-ataka-na-kiiv-sili-ppo-znisili-ponad-40-sahediv-kmva.html"> <strong>Атака</strong> на Київ: сили ППО знищили понад 40 «шахедів» -КМВА </a></p>
<p>Як повідомляв Укрінформ, командування Повітряних сил ЗСУ <a href="https://www.ukrinform.ua/rubric-ato/3715111-rekordna-kilkist-zapusenih-sahediv-sili-oboroni-vnoci-znisili-52-z-54.html"> заявило</a> , що у ніч проти 28 травняросійські війська атакували Україну іранськими ударними дронами"Shahed-136/131" з північного напрямку – Брянська область - та південного –Краснодарський край. Загалом зафіксовано пуски 54 дронів-камікадзе.</p>
<p>Сили оборони знищили 52 ворожі безпілотники.</p>
<p>Source: <a href="https://www.ukrinform.ua/rubric-ato/3715133-gumenuk-ne-viklucae-so-masstabna-nicna-ataka-rf-povazana-z-novou-postavkou-droniv-shahed.html">https://www.ukrinform.ua/rubric-ato/3715133-gumenuk-ne-viklucae-so-masstabna-nicna-ataka-rf-povazana-z-novou-postavkou-droniv-shahed.html</a></p>