<h1>На Черкащині попрощалися із нацгвардійцем, якого на смерть збив суддя</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-05-28T16:16:00+03:00</p>
<p>Modified Time: 2023-05-28T16:16:00+03:00</p>
<p>Description: У місті Тальне Черкаської області попрощалися із загиблим військовослужбовцем Національної гвардії Вадимом Бондаренком, якого збив на смерть голова Макарівського районного суду у Києві. — Укрінформ.</p>
<p>Images: ['<a href="https://static.ukrinform.com/photos/2023_05/thumb_files/630_360_1685279453-280.jpg">630_360_16852...</a>']</p>
<p>Tags: ['Нацгвардія', 'Похорон', 'Прощання', 'Загибель']</p>
<p>Type: Article</p>
<!--METADATA-->

<p><img alt="" src="../Images/2023-05-28T16-16-00-03-00/630_360_1685279453-280.jpg" /> У містіТальне Черкаської області попрощалися із загиблим військовослужбовцемНаціональної гвардії Вадимом Бондаренком, якого збив на смерть головаМакарівського районного суду у Києві.</p>
<p>Про це повідомляє <a href="https://suspilne.media/489520-nazavzdi-22-na-cerkasini-pohovali-nacgvardijca-akogo-zbiv-sudda-na-blokpostu-pri-vizdi-v-kiiv/?fbclid=IwAR0CNwgzSphl32h65Li7tXJRDKgfprdmL5hHcBe1luJnQOIZniLHByfwE78"> Суспільне </a> ,передає Укрінформ.</p>
<p>«У подвір'ї, поблизу ґанку, — труна. Її накрили синьо-жовтим прапором. Сотнілюдей по черзі підходять та мовчки кладуть квіти на прапор. Сьогодні, 28травня, у Тальному попрощалися із <a href="https://www.ukrinform.ua/tag-nacgvardia"> нацгвардійцем</a> Вадимом Бондаренком. Його збила наблокпості при в'їзді в Київ у ніч на 26 травня автівка судді. Навколо лунаєплач. Він назавжди лишиться в пам'яті молодим, чуйним та веселим хлопцем», -йдеться у повідомленні.</p>
<p><img alt="" src="../Images/2023-05-28T16-16-00-03-00/1685279454-222.jpg" /></p>
<p>Один із побратимів розповідає, що Бондаренко мріяв стати військовим, оскількиі батько, і брат захищають Україну. Хотів воювати разом з ними.</p>
<p><img alt="" src="../Images/2023-05-28T16-16-00-03-00/1685279454-222.jpg" /></p>
<p>«Але найгірше, що могло статися, сталося на місці його нинішньої служби, наблокпосту", — додає побратим.</p>
<p><img alt="" src="../Images/2023-05-28T16-16-00-03-00/1685279454-921.jpg" /></p>
<p>Зі слів заступника командира підрозділу, в якому служив Вадим Бондаренко,майора Валерія Купіна, він одним із перших був на місці ДТП і все бачив.</p>
<p><img alt="" src="../Images/2023-05-28T16-16-00-03-00/1685279454-406.jpg" /></p>
<p>"Чоловік, який його збив, був під впливом алкоголю. У його машині була пляшкавіскі. Втекти не намагався, але потім говорив, що він не був за кермом, щоводій втік. Там також був його юрист, йому викликали швидку, але з ним усебуло добре. Його автівка рухалася на дуже великій швидкості, попри те, щопопереду був блокпост і стояли попереджувальні знаки. Смертельні випадкитрапляються нечасто, але часто трапляються випадки, що на блокпостахзатримують людей напідпитку та під впливом наркотиків", — розповів майор.</p>
<p><img alt="" src="../Images/2023-05-28T16-16-00-03-00/1685279454-832.jpg" /></p>
<p>За його словами, Вадим був дуже добрим, товариським. Покарати винного у смертіпобратима для частини – це справа принципова, додав військовий.</p>
<p><img alt="" src="../Images/2023-05-28T16-16-00-03-00/1685279453-370.jpg" /></p>
<p>Від батьківського дому прощальна церемонія перейшла на центральну площу міста.Труну зустрічали навколішки сотні людей. Асфальт був встелений квітами півонійта ірисів.</p>
<p><img alt="" src="../Images/2023-05-28T16-16-00-03-00/1685279453-140.jpg" /></p>
<p>Поховали Вадима Бондаренка на місцевому кладовищі в Тальному. У ньогозалишилася дружина та троє дітей.</p>
<p><img alt="" src="../Images/2023-05-28T16-16-00-03-00/1685279453-654.jpg" /> <strong>Читайте також:</strong><a href="https://www.ukrinform.ua/rubric-regions/3713234-u-kropivnickomu-poprosalis-iz-cotirma-zagiblimi-vijskovimi.html"> У Кропивницькому <strong>попрощались</strong> із чотирма загиблими військовими</a></p>
<p>Як повідомляв <a href="https://www.ukrinform.ua/rubric-kyiv/3714354-na-odnomu-iz-stolicnih-blokpostiv-sudda-na-smert-zbiv-nacgvardijca.html"> Укрінформ </a> , у нічна 26 травня голова Макарівського районного суду Олексій Тандир збив на смерть23-річного нацгвардійця на блокпосту в столиці. Правоохоронці його затримали.</p>
<p>Суддя відмовився від освідування на вміст алкоголю та наркотиків, проте маввізуальні клінічні ознаки сп’яніння. <a href="https://www.ukrinform.ua/rubric-kyiv/3714619-sud-dav-dozvil-na-primusove-vidibranna-biologicnih-zrazkiv-u-suddi-akij-zbiv-nacgvardijca.html"> Суд надав дозвіл на примусовевідібрання в нього біологічних зразків </a> .</p>
<p><a href="https://www.ukrinform.ua/rubric-kyiv/3714707-suddi-akij-na-smert-zbiv-nacgvardijca-ogolosili-pidozru.html"> За фактом ДТП розпочато кримінальне провадження</a> за ч. ч. 3 ст. 286-1 (порушення правилбезпеки дорожнього руху або експлуатації транспорту особами, які керуютьтранспортними засобами в стані сп'яніння) Кримінального кодексу України.</p>
<p>Напередодні <a href="https://www.ukrinform.ua/rubric-society/3715018-vrp-dozvolila-arestuvati-suddu-akij-zbiv-na-smert-nacgvardijca.html"> Вища рада правосуддя надала згоду на арешт Тандира</a> .</p>
<p><em>Фото: Суспільне Черкаси</em></p>
<p>Source: <a href="https://www.ukrinform.ua/rubric-regions/3715254-na-cerkasini-poprosalisa-iz-nacgvardijcem-akogo-na-smert-zbiv-sudda.html">https://www.ukrinform.ua/rubric-regions/3715254-na-cerkasini-poprosalisa-iz-nacgvardijcem-akogo-na-smert-zbiv-sudda.html</a></p>