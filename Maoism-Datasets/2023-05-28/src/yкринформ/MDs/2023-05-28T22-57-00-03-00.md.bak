# Війська РФ за день обстріляли дев'ять громад Сумщини – ОВА

Authors: Ukrinform (Person)

Publisher: Укринформ (Organization)

Published Time: 2023-05-28T22:57:00+03:00

Modified Time: 2023-05-28T22:57:00+03:00

Description: Війська Російської Федерації протягом дня 14 разів атакували прикордонні громади Сумської області, застосувавши для цього авіацію, міномети й артилерію. — Укрінформ.

Images: ['[630_360_16749...](https://static.ukrinform.com/photos/2023_01/thumb_files/630_360_1674980674-403.jpeg)']

Tags: ['Обстріл', 'Сумщина', 'Війна з Росією']

Type: Article

<!--METADATA-->

![](../Images/2023-05-28T22-57-00-03-00/630_360_1674980674-403.jpeg) ВійськаРосійської Федерації протягом дня 14 разів атакували прикордонні громадиСумської області, застосувавши для цього авіацію, міномети й артилерію.

Як передає Укрінформ, про це Сумська обласна військова адміністраціяповідомила в [ Телеграмі ](https://t.me/Sumy_news_ODA/16495) .

Від ворожих ударів потерпали дев'ять громад регіону. Загалом за день тампролунали 49 вибухів.

Ракетного обстрілу, за даними ОВА, зазнала Великописарівська громада: росіянивипустили з гелікоптера некеровані авіаційні ракети, спричинивши десятьвибухів.

**Читайте також:** **[ Херсонщина за добу зазнала 73 обстрілів, є поранений](https://www.ukrinform.ua/rubric-regions/3715112-hersonsina-za-dobu-zaznala-73-obstriliv-odnu-ludinu-poraneno.html) **

Хотінську й Есманську громади загарбники обстріляли з мінометів – відбулисятри та один вибух відповідно.

Юнаківська громада зазнала від росіян удару із самохідних артилерійськихустановок – зафіксовані п'ять вибухів. Її ж територію ворог атакував зміномета, унаслідок чого відбувся ще один вибух.

По Зноб-Новгородській громаді російські війська вдарили з артилерії –пролунали п'ять вибухів.

Мінометних ударів зазнали Новослобідська та Миропільська громади – відбулися12 і шість вибухів відповідно.

**Читайте також:** **[ Війська РФ обстріляли Куп'янський район Харківщини, єпоранена ](https://www.ukrinform.ua/rubric-ato/3715330-vijska-rf-obstrilali-kupanskij-rajon-harkivsini-e-poranena.html) **

Білопільську і Шалигинську громади ворог теж обстріляв з мінометів, унаслідокчого сталися по три вибухи.

В усіх випадках, за попередніми даними, минулося без загиблих і руйнувань.

Як повідомляв Укрінформ, 27 травня російські війська 18 разів **[ обстріляли](https://www.ukrinform.ua/tag-obstril) ** прикордонні громади Сумськоїобласті, спричинивши 88 вибухів.

Source: [https://www.ukrinform.ua/rubric-ato/3715348-vijska-rf-za-den-obstrilali-devat-gromad-sumsini-ova.html](https://www.ukrinform.ua/rubric-ato/3715348-vijska-rf-za-den-obstrilali-devat-gromad-sumsini-ova.html)