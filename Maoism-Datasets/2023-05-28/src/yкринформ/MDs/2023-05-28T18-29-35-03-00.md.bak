# Михайлівський Золотоверхий собор відзначає річницю відновлення

Authors: Ukrinform (Person)

Publisher: Укринформ (Organization)

Published Time: 2023-05-28T18:29:35+03:00

Modified Time: 2023-05-28T18:29:35+03:00

Description: Михайлівський Золотоверхий собор відзначає 23 роки свого відновлення. — Укрінформ.

Images: ['[630_360_15642...](https://static.ukrinform.com/photos/2019_07/thumb_files/630_360_1564291764-728.jpg)']

Tags: ['Свято', 'Київ', 'Михайлівський собор']

Type: Article

<!--METADATA-->

![](../Images/2023-05-28T18-29-35-03-00/630_360_1564291764-728.jpg)Михайлівський Золотоверхий собор відзначає 23 роки свого відновлення.

Про це пресслужба Православної церкви України повідомила у [ Фейсбуці](http://www.facebook.com/Orthodox.in.Ukraine/posts/pfbid0iCgAJu9baUh1SgZ5V3N76e2kCNy72ZQkoD92Fzv4Fus66KsTVVbeP2HD4afnYp5Tl), передає Укрінформ.

Як зазначається, на сьогодні Михайлівський Золотоверхий собор має статускафедрального для предстоятеля [ ПЦУ ](https://www.ukrinform.ua/tag-pravoslavna-cerkva-ukraini) митрополита Київського і всієї України Епіфанія.

Новітня історія собору розпочалася з 2000 року. Тоді він був урочистоосвячений та відчинив свої двері після понад пів століття руїн і спустошення,спричинених комуністичним режимом.

У 1937 році радянська влада висадила понад 800-літній собор у повітря. Доцього були зруйновані дзвіниця й кілька інших споруд монастиря, з бань соборузнята позолота, знищений бароковий iконостас.

Святі мощі, стародавні мозаїки і фрески були демонтовані та перевезені домузеїв Москви, Ленінграда й Новгорода. В Україні залишилася мозаїчна фреска«Євхаристія», яку перенесли до Софійського собору, а також деякі смальтовірозписи, що потрапили до фондів Києво-Печерської лаври.

"Промислом Божим Михайлівський постав, зокрема і для того, щоби відігративажливу роль в житті українського народу. З часів відновлення Незалежностіпочалося відродження цієї давньої святині", — зауважили в ПЦУ.

Українська церква ініціювала збір коштів для відбудови собору, громадазверталася за допомогою до тогочасної влади. Згодом рішення про відновленняМихайлівського Золотоверхого собору, дзвіниці, мурів і брами було ухвалене нанайвищому державному рівні.

Першими у 1997 – 1998 роках були відновлені Економічна брама та дзвіницяЗолотоверхого монастиря в стилі українського бароко. У подальшому відбулосяосвячення храму Трьох святителів на другому ярусі дзвіниці, карильйону здзвонами на третьому ярусі, а згодом – головного відбудованого Михайлівськогособору, його центрального вівтаря та бічних приділів – Варваринського йКатерининського.

"Незважаючи на те, що сама будівля собору споруджена в новітній час, для насце унікальна святиня, це храм майже з тисячолітньою історією, який з воліБожої постав, наче фенікс із попелу, аби продовжувати крізь століття своюславну місію на давніх київських пагорбах", – зазначили в ПЦУ.

**Читайте також:** [ Байден зустрівся з Епіфанієм у **Михайлівському** соборі](https://www.ukrinform.ua/rubric-society/3672597-bajden-zustrivsa-z-epifaniem-u-mihajlivskomu-sobori.html)

Як повідомляв Укрінформ, днями у Михайлівському Золотоверхому соборімитрополит Епіфаній [ освятив 12 ікон ](https://www.ukrinform.ua/rubric-society/3713071-epifanij-osvativ-12-ikon-napisanih-na-broneplitah.html) ,написаних на бронеплитах від бронежилетів.

Source: [https://www.ukrinform.ua/rubric-kyiv/3715292-mihajlivskij-zolotoverhij-sobor-vidznacae-ricnicu-vidnovlenna.html](https://www.ukrinform.ua/rubric-kyiv/3715292-mihajlivskij-zolotoverhij-sobor-vidznacae-ricnicu-vidnovlenna.html)