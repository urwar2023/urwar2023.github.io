# На Черкащині попрощалися із нацгвардійцем, якого на смерть збив суддя

Authors: Ukrinform (Person)

Publisher: Укринформ (Organization)

Published Time: 2023-05-28T16:16:00+03:00

Modified Time: 2023-05-28T16:16:00+03:00

Description: У місті Тальне Черкаської області попрощалися із загиблим військовослужбовцем Національної гвардії Вадимом Бондаренком, якого збив на смерть голова Макарівського районного суду у Києві. — Укрінформ.

Images: ['[630_360_16852...](https://static.ukrinform.com/photos/2023_05/thumb_files/630_360_1685279453-280.jpg)']

Tags: ['Нацгвардія', 'Похорон', 'Прощання', 'Загибель']

Type: Article

<!--METADATA-->

![](../Images/yкринформ/2023-05-28T16-16-00-03-00/630_360_1685279453-280.jpg) У містіТальне Черкаської області попрощалися із загиблим військовослужбовцемНаціональної гвардії Вадимом Бондаренком, якого збив на смерть головаМакарівського районного суду у Києві.

Про це повідомляє [ Суспільне ](https://suspilne.media/489520-nazavzdi-22-na-cerkasini-pohovali-nacgvardijca-akogo-zbiv-sudda-na-blokpostu-pri-vizdi-v-kiiv/?fbclid=IwAR0CNwgzSphl32h65Li7tXJRDKgfprdmL5hHcBe1luJnQOIZniLHByfwE78) ,передає Укрінформ.

«У подвір'ї, поблизу ґанку, — труна. Її накрили синьо-жовтим прапором. Сотнілюдей по черзі підходять та мовчки кладуть квіти на прапор. Сьогодні, 28травня, у Тальному попрощалися із [ нацгвардійцем](https://www.ukrinform.ua/tag-nacgvardia) Вадимом Бондаренком. Його збила наблокпості при в'їзді в Київ у ніч на 26 травня автівка судді. Навколо лунаєплач. Він назавжди лишиться в пам'яті молодим, чуйним та веселим хлопцем», -йдеться у повідомленні.

![](../Images/yкринформ/2023-05-28T16-16-00-03-00/1685279454-222.jpg)

Один із побратимів розповідає, що Бондаренко мріяв стати військовим, оскількиі батько, і брат захищають Україну. Хотів воювати разом з ними.

![](../Images/yкринформ/2023-05-28T16-16-00-03-00/1685279454-222.jpg)

«Але найгірше, що могло статися, сталося на місці його нинішньої служби, наблокпосту", — додає побратим.

![](../Images/yкринформ/2023-05-28T16-16-00-03-00/1685279454-921.jpg)

Зі слів заступника командира підрозділу, в якому служив Вадим Бондаренко,майора Валерія Купіна, він одним із перших був на місці ДТП і все бачив.

![](../Images/yкринформ/2023-05-28T16-16-00-03-00/1685279454-406.jpg)

"Чоловік, який його збив, був під впливом алкоголю. У його машині була пляшкавіскі. Втекти не намагався, але потім говорив, що він не був за кермом, щоводій втік. Там також був його юрист, йому викликали швидку, але з ним усебуло добре. Його автівка рухалася на дуже великій швидкості, попри те, щопопереду був блокпост і стояли попереджувальні знаки. Смертельні випадкитрапляються нечасто, але часто трапляються випадки, що на блокпостахзатримують людей напідпитку та під впливом наркотиків", — розповів майор.

![](../Images/yкринформ/2023-05-28T16-16-00-03-00/1685279454-832.jpg)

За його словами, Вадим був дуже добрим, товариським. Покарати винного у смертіпобратима для частини – це справа принципова, додав військовий.

![](../Images/yкринформ/2023-05-28T16-16-00-03-00/1685279453-370.jpg)

Від батьківського дому прощальна церемонія перейшла на центральну площу міста.Труну зустрічали навколішки сотні людей. Асфальт був встелений квітами півонійта ірисів.

![](../Images/yкринформ/2023-05-28T16-16-00-03-00/1685279453-140.jpg)

Поховали Вадима Бондаренка на місцевому кладовищі в Тальному. У ньогозалишилася дружина та троє дітей.

![](../Images/yкринформ/2023-05-28T16-16-00-03-00/1685279453-654.jpg) **Читайте також:**[ У Кропивницькому **попрощались** із чотирма загиблими військовими](https://www.ukrinform.ua/rubric-regions/3713234-u-kropivnickomu-poprosalis-iz-cotirma-zagiblimi-vijskovimi.html)

Як повідомляв [ Укрінформ ](https://www.ukrinform.ua/rubric-kyiv/3714354-na-odnomu-iz-stolicnih-blokpostiv-sudda-na-smert-zbiv-nacgvardijca.html) , у нічна 26 травня голова Макарівського районного суду Олексій Тандир збив на смерть23-річного нацгвардійця на блокпосту в столиці. Правоохоронці його затримали.

Суддя відмовився від освідування на вміст алкоголю та наркотиків, проте маввізуальні клінічні ознаки сп’яніння. [ Суд надав дозвіл на примусовевідібрання в нього біологічних зразків ](https://www.ukrinform.ua/rubric-kyiv/3714619-sud-dav-dozvil-na-primusove-vidibranna-biologicnih-zrazkiv-u-suddi-akij-zbiv-nacgvardijca.html) .

[ За фактом ДТП розпочато кримінальне провадження](https://www.ukrinform.ua/rubric-kyiv/3714707-suddi-akij-na-smert-zbiv-nacgvardijca-ogolosili-pidozru.html) за ч. ч. 3 ст. 286-1 (порушення правилбезпеки дорожнього руху або експлуатації транспорту особами, які керуютьтранспортними засобами в стані сп'яніння) Кримінального кодексу України.

Напередодні [ Вища рада правосуддя надала згоду на арешт Тандира](https://www.ukrinform.ua/rubric-society/3715018-vrp-dozvolila-arestuvati-suddu-akij-zbiv-na-smert-nacgvardijca.html) .

_Фото: Суспільне Черкаси_

Source: [https://www.ukrinform.ua/rubric-regions/3715254-na-cerkasini-poprosalisa-iz-nacgvardijcem-akogo-na-smert-zbiv-sudda.html](https://www.ukrinform.ua/rubric-regions/3715254-na-cerkasini-poprosalisa-iz-nacgvardijcem-akogo-na-smert-zbiv-sudda.html)