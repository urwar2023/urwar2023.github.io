# Нова архітектура безпеки Європи неможлива без інтеграції України – Стефанішина

Authors: Ukrinform (Person)

Publisher: Укринформ (Organization)

Published Time: 2023-05-28T15:04:10+03:00

Modified Time: 2023-05-28T15:04:10+03:00

Description: Віцепрем'єр-міністр з питань європейської та євроатлантичної інтеграції Ольга Стефанішина наголосила, що без України не існує архітектури безпеки Європи. — Укрінформ.

Images: ['[630_360_16819...](https://static.ukrinform.com/photos/2023_04/thumb_files/630_360_1681984991-410.jpg)']

Tags: ['Євросоюз', 'НАТО', 'Стефанішина']

Type: Article

<!--METADATA-->

![](../Images/yкринформ/2023-05-28T15-04-10-03-00/630_360_1681984991-410.jpg)Віцепрем'єр-міністр з питань європейської та євроатлантичної інтеграції ОльгаСтефанішина наголосила, що без України не існує архітектури безпеки Європи.

Про це вона сказал під час дебатів Конгресу Альянсу лібералів та демократів заЄвропу (АЛДЄ) “Зміцнення безпеки Європи у воєнний час”, що відбулися уСтокгольмі, передає Укрінформ із посиланням на [ Урядовий портал](http://www.kmu.gov.ua/news/nova-arkhitektura-bezpeky-nemozhlyva-bez-intehratsii-ukrainy-olha-stefanishyna) .

“Головний урок, який ми винесли за рік цієї війни, – це навчання на практиці.Тільки завдяки власним діям ми змогли засвоїти нові уроки: як залишатисястійкими, впевненими та як відстоювати наші цінності. Я особливо пишаюсядіями, які були зроблені колективно демократичним світом і індивідуально -кожною державою Європи і по той бік Атлантики, і тими рішеннями, які булиухвалені на підтримку України. Всі ці дії і рішення – це історії успіху”, -заявила віцепрем’єр-міністр.

Одним з найважливіших рішень, за її словами, стало надання Україні статусукандидата на вступ до Євросоюзу. Урядовець зауважила, що 23 червня минулогороку всі члени [ ЄС ](https://www.ukrinform.ua/tag-evrosouz) продемонструвалиєдність та непохитність, а Україна отримала перспективу майбутнього – мирного,у складі європейської сім'ї.

“Ми повинні відштовхуватися від цих уроків. Ми ще далекі від стратегічногобачення майбутньої архітектури безпеки. Але ми дуже близькі до того, щобпочати її формувати, і я думаю, що настав час для прийняття деяких рішень.Мова про багаторічну стратегічну невизначеність щодо євроатлантичних прагненьУкраїни – одне з рішень, яким роками спекулювала російська федерація. Черезприйняття нарешті політичних рішень щодо залучення України до сім'їєвропейської та євроатлантичної оборонної архітектури ми повинні, нарешті,визнати очевидне: без України не існує архітектури безпеки Європи”, – заявилаСтефанішина.

Основними питаннями обговорення стали також посилення оборонної підтримкиУкраїни, а також реконструкція та повоєнне відновлення.

Участь у дебатах взяли також міністр оборони Нідерландів Кайса Оллонгрен,голова Комітету Бундестагу з питань оборони Марі-Агнес Штрак-Циммерманн,міністр економіки та інновацій Литви Аушріне Армонайте.

Модератором заходу виступив віцепрезидент АЛДЄ Даніель Берг.

**Читайте також:** [ Деокупація Криму та **євроінтеграція** України станутьсьогоденням – Представництво Президента в АРК](https://www.ukrinform.ua/rubric-crimea/3706713-deokupacia-krimu-ta-evrointegracia-ukraini-stanut-sogodennam-predstavnictvo-prezidenta-v-ark.html)

Як повідомлялося, раніше Стефанішина [ заявляла](https://www.ukrinform.ua/rubric-polytics/3708405-stefanisina-rozrahovue-na-politicne-risenna-sodo-clenstva-ukraini-v-nato-na-samiti-u-vilnusi.html) , щоочікує на ухвалення політичного рішення про членство України в НАТО налипневому саміті Альянсу у Вільнюсі.

Source: [https://www.ukrinform.ua/rubric-polytics/3715236-nova-arhitektura-bezpeki-evropi-nemozliva-bez-integracii-ukraini-stefanisina.html](https://www.ukrinform.ua/rubric-polytics/3715236-nova-arhitektura-bezpeki-evropi-nemozliva-bez-integracii-ukraini-stefanisina.html)