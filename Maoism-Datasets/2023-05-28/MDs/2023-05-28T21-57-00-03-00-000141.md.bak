# Хоча б 3-4 ескадрильї F-16: начальник авіації розповів, як Україна може отримати перевагу у повітрі

Authors: Ukrinform (Person)

Publisher: Укринформ (Organization)

Published Time: 2023-05-28T21:57:00+03:00

Modified Time: 2023-05-28T21:57:00+03:00

Description: Україна зможе завоювати перевагу в повітрі на окремому напрямку, якщо матиме хоча б 3-4 ескадрильї винищувачів F-16. — Укрінформ.

Images: ['[630_360_14476...](https://static.ukrinform.com/photos/2015_11/thumb_files/630_360_1447652579-5780.jpg)']

Tags: ['Авіація', 'Повітряні сили ЗСУ', 'Війна з Росією', 'F-16']

Type: Article

<!--METADATA-->

![](../Images/yкринформ/2023-05-28T21-57-00-03-00/630_360_1447652579-5780.jpg) Україназможе завоювати перевагу в повітрі на окремому напрямку, якщо матиме хоча б3-4 ескадрильї винищувачів F-16.

Як передає Укрінформ, про це розповів начальник авіації КомандуванняПовітряних сил ЗСУ бригадний генерал Сергій Голубцов в інтерв'ю [ ДонбасРеалії ](https://www.radiosvoboda.org/a/my-zmozhemo-zavoyuvaty-perevahu-v-povitri/32429248.html) .

"Якщо ми розуміємо, що проти нас угруповання, скажімо так, 50 ескадрилій і 39аеродромів, з яких вони виконують завдання, звичайно, нам хотілося б більше.Але якщо це буде хоча б 3-4 ескадрильї, я думаю, що на окремому напрямку мизможемо завоювати перевагу в повітрі і змусити ворога взагалі відмовитись відтих ударів, які вони зараз завдають на певній ділянці, на певній смузіоборони", - сказав він.

**Читайте також:** **[ Нідерланди можуть передати Україні літаки F-16 післянавчання пілотів - Bloomberg ](https://www.ukrinform.ua/rubric-ato/3714531-niderlandi-mozut-peredati-ukraini-litaki-f16-pisla-navcanna-pilotiv-bloomberg.html) **

Голубцов додав, що для планування операції зі знищення або завдання ударів,треба розуміти, що ще треба якийсь ешелон забезпечення. На думку генерала, длятого, щоб спланувати від А до Я операцію, варто говорити хоча б проескадрилью, хоча б про 12-16 **[ літаків ](https://www.ukrinform.ua/tag-litak)** .

Він зазначив, що навіть пара літаків, які спроможні здійснити пуск ракети навідстані більше ніж 100 кілометрів, вже змусить ворога замислитись і реагуватина це.

За його словами, F-16 спроможні стати частиною протиповітряної оборони ізабезпечити винищувальне прикриття всередині країни. "Перебуваючи на бойовомучергуванні на різних оперативних аеродромах, він здатен реагувати на усіризики та загрози й ефективно знищувати усі повітряні цілі: літаки,вертольоти, дрони та крилаті ракети", - пояснив Голубцов.

**Читайте також:** **[ Данія й Нідерланди очолять коаліцію з підготовкиукраїнських пілотів на F-16 - Остін ](https://www.ukrinform.ua/rubric-ato/3714228-dania-j-niderlandi-ocolat-koaliciu-z-pidgotovki-ukrainskih-pilotiv-na-f16-ostin.html) **

Він зауважив, що зараз можливості збивати їх з тими радянськими літаками, якіє на озброєнні України, значно обмежені, і відсоток ураження цих повітрянихцілей саме літаками значно поступається спроможності зенітних ракетних військ.

Голубцов відмітив, що російські винищувачі активно застосовують керованіавіаційні бомби, і до того ж їхні літаки створюють перешкоди для роботизенітних ракетних комплексів. Також Україна не може перекрити повністю всюлінію фронту, – а це і держкордон, і морське узбережжя, – зенітними ракетнимикомплексами. Для цього має бути дуже велика кількість таких комплексів.

"А літак мобільний – злітає з аеродрому, з відстані 100-150 кілометрів,виходить на потрібний рубіж і очікує там ту ударну групу, яка виходить длязавдання удару, здійснює по них пуски, знищуючи або навіть просто включаючиприціл на випромінювання, що змушує їх відмовитись від виконання завдань", -відзначив генерал.

**Читайте також:** **[ Ігнат - про намір Росії створити авіагрупу «Шторм»:Сформуємо «Штиль» і будемо їх приземляти ](https://www.ukrinform.ua/rubric-ato/3714570-ignat-pro-namir-rosii-stvoriti-aviagrupu-storm-sformuemo-stil-i-budemo-ih-prizemlati.html) **

Тактичної або оперативної переваги у повітрі росіяни не мають завдяки тому, щоУкраїна отримала від країн-партнерів потужну допомогу.

"Звичайно, переваги як такої, тактичної або оперативної, ворог в повітрі немає завдяки тому, що Україна отримала від країн-партнерів досить потужнудопомогу: радіолокаційні станції виявлення, спостереження, зенітні ракетнікомплекси, і всі бачать на практиці, як ці комплекси працюють і який відсотокураження цілей", - сказав Голубцов.

Голубцов зазначив, що на озброєнні в російській авіації зараз перебуваютьлітаки Су-35 і Міг-31БМ – вони спроможні застосовувати ракети підвищеноїдальності і великої дальності, ракети Р-77, це з відстані десь понад 100кілометрів. І ракети Р-37 – ці ракети можуть застосовуватись на відстанібільше, ніж 200 кілометрів. В України поки що такої можливості немає.

"Якби нам платформу, яка спроможна застосувати, наприклад, ракети повітря-повітря американські AIM-120 – у них дальність близько 180 кілометрів – ми бпросто не допустили їхнього наближення до кордонів на відстань пуску цихракет", - наголосив генерал.

**Читайте також:** **[ Генерал США спростував, що рішення передати УкраїніF-16 було схвалене під тиском ](https://www.ukrinform.ua/rubric-ato/3714217-litaki-f16-ne-e-akous-divoviznou-zbroeu-u-vijni-milli.html) **

Як повідомляв _**[ Укрінформ ](https://www.ukrinform.ua/rubric-ato/3714228-dania-j-niderlandi-ocolat-koaliciu-z-pidgotovki-ukrainskih-pilotiv-na-f16-ostin.html) ** _ , міністр оборони США Ллойд Остін запідсумками засідання «Рамштайн-12» заявив, що Данія й Нідерланди наступногомісяця у взаємодії зі США почнуть розробляти навчальну базу для комплексноїпідготовки українських пілотів, свій внесок запропонували також Норвегія,Бельгія, Португалія й Польща.

Source: [https://www.ukrinform.ua/rubric-ato/3715342-hoca-b-34-eskadrili-f16-nacalnik-aviacii-rozpoviv-ak-ukraina-moze-otrimati-perevagu-u-povitri.html](https://www.ukrinform.ua/rubric-ato/3715342-hoca-b-34-eskadrili-f16-nacalnik-aviacii-rozpoviv-ak-ukraina-moze-otrimati-perevagu-u-povitri.html)