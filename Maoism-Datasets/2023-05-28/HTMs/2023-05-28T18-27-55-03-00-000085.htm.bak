<html>
<head><style>img{height: auto; width: auto\9; width:100%;}</style></head>
<body>
<h1>У Житомирі внаслідок нічної атаки дронів пошкоджені 26 будинків</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-05-28T18:27:55+03:00</p>
<p>Modified Time: 2023-05-28T18:27:55+03:00</p>
<p>Description: Внаслідок атаки російських дронів 28 травня в Житомирі пошкоджені щонайменше 26 будинків, а також заклади освіти та охорони здоров’я. — Укрінформ.</p>
<p>Images: ['<a href="https://static.ukrinform.com/photos/2022_11/thumb_files/630_360_1668525984-290.jpg">630_360_16685...</a>']</p>
<p>Tags: ['Житомир', 'Збитки', 'Війна з Росією', 'Повітряна атака']</p>
<p>Type: Article</p>
<!--METADATA-->

<p><img alt="" src="../Images/yкринформ/2023-05-28T18-27-55-03-00/630_360_1668525984-290.jpg" /> Внаслідокатаки російських дронів 28 травня в Житомирі пошкоджені щонайменше 26будинків, а також заклади освіти та охорони здоров’я.</p>
<p>Про це повідомила пресслужба Житомирської міської ради у <a href="http://www.facebook.com/miskaradazt/posts/pfbid0hpqKkNCfuMEZVKqQo2pVWqkmVC3JPQJESm8JZmkZSW99v9Cc9gYzRzC1bzo9NsUnl"> Фейсбуці,</a>передає Укрінформ.</p>
<p>«Після сьогоднішньої тривоги у місті є пошкодження. Переважно це місцязагального користування багатоквартирних будинків. У сходинкових прольотахповилітало скло», — йдеться у повідомленні.</p>
<p>Зазначаються адреси, за якими станом на цей час відомо про пошкодження. Такожмешканців закликають повідомляти, якщо їхній будинок зазнав пошкоджень, алейого немає в цьому переліку. У коментарях до посту користувачі повідомляють іпро інші адреси, де є пошкодження.</p>
<p>«Заклади освіти та заклади охорони здоров’я, де є пошкодження дверей та вікон,працюють у штатному режимі. Лише учні ліцею № 25, які тимчасово вчаться уліцеї № 33, відзавтра вчитимуться дистанційно», - додають у міськраді.</p>
<p><strong>Читайте також:</strong> <a href="https://www.ukrinform.ua/rubric-ato/3715146-u-zitomirskij-oblasti-vorog-zavdav-udaru-po-obektu-infrastrukturi.html"> У Житомирській області ворог завдав удару по об’єктуінфраструктури </a></p>
<p>Як повідомляв Укрінформ, <a href="https://www.ukrinform.ua/rubric-ato/3715124-mer-zitomira-zaaviv-pro-poskodzenna-vnaslidok-nicnoi-ataki.html"> у Житомирі внаслідок нічної ворожої атакизафіксовано пошкодження </a> , однак минулосябез людських жертв.</p>
<p>Командування Повітряних сил ЗСУ заявило, що у ніч проти 28 травня російськівійська атакували Україну іранськими ударними дронами Shahed-136/131 зпівнічного напрямку – Брянська область та південного – Краснодарський край.Загалом зафіксовано пуски 54 дронів-камікадзе. Сили оборони знищили 52 дрони.</p>
<p><em>Фото ілюстративне</em></p>
<p>Source: <a href="https://www.ukrinform.ua/rubric-regions/3715291-u-zitomiri-vnaslidok-nicnoi-ataki-droniv-poskodzeni-26-budinkiv.html">https://www.ukrinform.ua/rubric-regions/3715291-u-zitomiri-vnaslidok-nicnoi-ataki-droniv-poskodzeni-26-budinkiv.html</a></p>
</body>
</html>