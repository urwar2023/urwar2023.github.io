<html>
<head><style>img{height: auto; width: auto\9; width:100%;}</style></head>
<body>
<h1>Пам’яті морського піхотинця Антона Гевака (позивний «Перун»)</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-05-28T-159:00:00+03:00</p>
<p>Modified Time: 2023-05-28T09:00:00+03:00</p>
<p>Description: Перед смертю він встиг підбити з NLAW російський танк — Укрінформ.</p>
<p>Images: ['<a href="https://static.ukrinform.com/photos/2023_05/thumb_files/630_360_1685171692-366.jpg">630_360_16851...</a>', '<a href="https://static.ukrinform.com/photos/2023_05/1685171693-454.jpg">1685171693-45...</a>', '<a href="https://static.ukrinform.com/photos/2023_05/1685171693-228.jpg">1685171693-22...</a>', '<a href="https://static.ukrinform.com/photos/2023_05/1685171693-113.jpg">1685171693-11...</a>']</p>
<p>Tags: ["Пам'ять", 'Війна з Росією', '#stoprussia']</p>
<p>Type: Article</p>
<!--METADATA-->

<p><img alt="" src="../Images/yкринформ/2023-05-28T-159-00-00-03-00/630_360_1685171692-366.jpg" /> Передсмертю він встиг підбити з NLAW російський танк</p>
<p>Командир взводу, старший лейтенант 140-го окремого розвідувального батальйонукомандування морської піхоти Антон Гевак із позивним «Перун» загинув 5 березня2022 року під час бою з російською танковою колоною у селі Зачатівка наДонеччині в напрямку Маріуполя, прикриваючи відхід побратимів.</p>
<p><img alt="" src="../Images/yкринформ/2023-05-28T-159-00-00-03-00/1685171693-454.jpg" /></p>
<p>Герой родом із села Пилипи-Хребтіївські на Хмельниччині. До лав ЗСУ Антонприєднався у 18 років. Після закінчення школи проходив контрактну службу вОдесі, а з 2014 року – служив у 8-му полку спецпризначення ССО. Післяповернення з фронту чоловік вступив на факультет розвідки Одеської військовоїакадемії. Здобувши вищу освіту, Антон приєднався до 104-го окремогорозвідувального батальйону. У війську він пройшов шлях від солдата-строковикадо старшого лейтенанта.</p>
<p><img alt="" src="../Images/yкринформ/2023-05-28T-159-00-00-03-00/1685171693-228.jpg" /></p>
<p>Чоловік любив музику, сам писав пісні і виконував їх під гітару, а ще йомуподобалося читати та подорожувати. На сторінці Антона у соцмережах багатосвітлин із мандрів Україною. Біля однієї із фотографій він написав: «Якосьжиття пролетить перед очима в одну мить і найважливіше, аби тоді було на щоподивитися… Коли я дивлюся на захід сонця і зграї ворон у небі, то розумію, щоз кожним днем моє життя наближається до заходу і все, що у нас є – це час».</p>
<p><img alt="" src="../Images/yкринформ/2023-05-28T-159-00-00-03-00/1685171693-113.jpg" /></p>
<p>Після загибелі воїна його рідні і побратими казали, що свою смерть вінвідчував давно і розумів, що вона неминуча. Життя Антона обірвалося у 27років.</p>
<p>«Він любив спати просто неба. Він любив пиво та вино. Любив пальцями проводитипо своїй бороді, коли думав над чимось. А от себе без бороди не любив. А щеобожнював клітчаті сорочки. Одна з них буде в мене назавжди – як оберіг. Мибули знайомі два місяці… Але щодня по кілька годин говорили по відео, бо відпочатку на відстані тримало те, що обоє були на різних фронтах однієї війни. Ядуже рада, що ти завжди був зі мною чесним та відвертим. Говорив як є, інавіть у свій останній день, як виявилося, – я стала єдиною (якщо не рахуватийого підрозділ), кому ти сказав, що вас проривають…», - <a href="https://www.facebook.com/kateryna.halushka/posts/pfbid0kzJjRcWwiyHRmq1KTDHLCEoePtM3jMn7VdjkgvxPWDoMRJ8fxu7CiWY1D5Ai1uW7l?__cft__[0]=AZVfwtbK7EmciW9DntFTemT16GjBZ-e6j_16rF9QjLeIF7IKIiDS6BiQ2NjMTi_o8dGGkzhIPo2wZwXc48OyWiz07FKMllya7UEZ9m1kDRMAiA&amp;__tn__=%2CO%2CP-R"> згадує</a>про Антона парамедикиня Катерина Галушка.</p>
<p><img alt="" src="../Images/yкринформ/2023-05-28T-159-00-00-03-00/1685171692-869.jpg" /></p>
<p>“Перун” мріяв на війні постріляти з протитанкових комплексів Javelin та NLAW.Саме з NLAW він підбив російський танк у своєму останньому бою передзагибеллю.</p>
<p>«Справжній бойовий офіцер розвідки, сміливий, сильний, досконалий у військовійсправі, кращий… Не боявся смерті, відчував свою долю і приймав її. Казав, щоякщо вмирати, то хоче тільки в бою з ворогом. Аж страшно, наскільки дотримавсяслова. Людина, яку я дуже любила. Людина дивовижної свободи і волі. Такий вінсправжній був, такий достойний у всьому, що мені не вірилося, що такі людиможуть існувати. Скільки підтримував мене, рятував мене, витягував зсамісінького дна, поважав як жінку-бійця, брав на бойові завдання, довіряв, –важко все це написати кількома реченнями… Як же я хотіла, аби ти лишивсяживим. Але такі, як ти, на жаль, завжди йдуть першими», - <a href="https://www.facebook.com/yaryna.chornohuz/posts/pfbid02DZG5N2BqBMnbriX4XdBEw1UDySL7LcX5aFZkTdKSX1o5fyA6R2PmMr3WAQNgJMGal"> написала</a>про “Перуна” військова Ярина Чорногуз.</p>
<p><img alt="" src="../Images/yкринформ/2023-05-28T-159-00-00-03-00/1685171694-710.jpg" /></p>
<p>Антон не казав рідним, що перебуває на війні. Його мамі про це розповілаодносельчанка. Після цього син завжди запевняв, що у нього все добре. Тепер назгадку про нього у мами залишилися надіслані Антоном голосові повідомлення, уяких він каже, що живий і здоровий. Жінка вмикає їх, коли приходить на могилусина. Натомість батько загиблого захисника вирощує виноград у пам’ять просина, який любив батьківський сад і домашнє вино.</p>
<p><img alt="" src="../Images/yкринформ/2023-05-28T-159-00-00-03-00/1685171693-823.jpg" /></p>
<p>Героя поховали у рідному селі Пилипи-Хребтіївські. В Антона залишилися батькита сестра. Незадовго до смерті він обіцяв рідним, що познайомить їх ізнареченою, але не встиг.</p>
<p><img alt="" src="../Images/yкринформ/2023-05-28T-159-00-00-03-00/1685171694-739.jpg" /><img alt="" src="../Images/yкринформ/2023-05-28T-159-00-00-03-00/1685171693-425.jpg" /></p>
<p><em>Фото: Новоушицька громада</em></p>
<p>Антон Гевак посмертно нагороджений орденом «За мужність» ІІ ступеня.</p>
<p>Цього року до Дня матері вийшов <a href="https://www.youtube.com/watch?v=ynsPP4QNP10"> документальний фільм Євгенії Мазур «Вседобре, мам» </a> про жінок, чиї синизагинули під час оборони Маріуполя. У ньому є історія й про Гевака, якурозповіла його мама Зінаїда.</p>
<p>Вічна пам'ять Герою!</p>
<p><em>Фото з Фейсбук-сторінок Антона Гевака, Ярини Чорногуз і Катерини Галушки</em></p>
<p>Source: <a href="https://www.ukrinform.ua/rubric-ato/3712877-pamati-morskogo-pihotinca-antona-gevaka-pozivnij-perun.html">https://www.ukrinform.ua/rubric-ato/3712877-pamati-morskogo-pihotinca-antona-gevaka-pozivnij-perun.html</a></p>
</body>
</html>