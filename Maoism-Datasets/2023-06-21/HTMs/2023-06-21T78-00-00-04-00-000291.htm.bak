<html>
<head><style>img{height: auto; width: auto\9; width:100%;}</style></head>
<body>
<h1>Коли ми збудуємо Україну, ми збудуємо свободу – онлайн-виступ Володимира Зеленського на Конференції в Лондоні</h1>
<p>Author: ['АРМІЯINFORM']</p>
<p>Time: 2023-06-21T78:00:00-04:00</p>
<p>Description: Президент України подякував Ріші Сунаку за добрі слова про Україну, про наших військових,... Война с Украиной 2022, Война с Украиной последние новости сегодня, Новости война с Украиной 2022 последние на сегодня, Будет ли война между Украиной и Россией и когда, Война с Украиной в 2022 году будет или нет,  Будет ли война с Украиной в ближайшее время что говорят,  Война с Украиной новости,  Новости Украины сегодня,  Украинские новости в украинских СМИ на русском</p>
<p>Images: ['<a href="https://armyinform.com.ua/wp-content/uploads/2023/06/b781fbae56c7d4eb8bc9e394156a6da6_1687340120_extra_large.jpeg">b781fbae56c7d4eb8bc9e394156a6da6_1687340120_extra_large.jpeg</a>']</p>
<p>Tags: ['ВЕЛИКА БРИТАНІЯ', 'ВИСТУП ПРЕЗИДЕНТА УКРАЇНИ', 'ВОЛОДИМИР ЗЕЛЕНСЬКИЙ', 'КОНФЕРЕНЦІЯ У ЛОНДОНІ']</p>
<p>Category: News</p>
<!--METADATA-->

<p><img alt="" src="../Images/AРМІЯINFORM/2023-06-21T78-00-00-04-00/b781fbae56c7d4eb8bc9e394156a6da6_1687340120_extra_large.jpeg" /></p>
<p>Президент України подякував Ріші Сунаку за добрі слова про Україну, про нашихвійськових, та лідерство і підтримку, яку Сполучене Королівство надає Україніта українцям.</p>
<p><em><strong>«</strong></em> Дякую, що ми справді єдині в захисті свободи.</p>
<p><strong><em>Дорогі лідери політики, бізнесу та громадської думки!</em></strong></p>
<p><strong><em>Шановні президенти, премʼєр-міністри, міністри, секретарі, керівникикомпаній та міжнародних організацій!</em></strong></p>
<p><strong><em>І, звичайно, дорогі журналісти!</em></strong></p>
<p>Говорячи про відновлення, ми кажемо про мільйони робочих місць, мільярдиприбутків компаній та трильйони ВВП. І не лише для України, а й для всіх нашихіз вами країн. Країн, які хочуть і будуть жити вільно попри будь-які хижіамбіції різних «путіних», чий мозок отруєний мріями про війну.</p>
<p>В основі зростання — завжди цінності. Як потужним інвестиціям передує довіра,так і зростанню, яке ми з вами готуємо, має передувати впевненість, щовідбудоване не впаде. І це не про цеглу, а про життя загалом.</p>
<p>Земля по світу всіяна руїнами, які нагадують про війни минулого. І політика врізних регіонах світу, на жаль, засіяна хворобливими ідеями ненависті таресентименту, які вказують на можливі війни майбутнього.</p>
<p>І хоч нікому не дано очистити глибини людської природи від того зла, яке,буває, виринає на поверхню та руйнує й убиває, але ми з вами — і саме зараз —здатні захистити життя й подолати руїни після російської агресії так, щобперекрити шлях для зла, тобто для будь-яких нових агресій.</p>
<p>Очі світу дивляться на нас. І на те, чи переможемо ми російську агресію саметак, як заслуговує перемогти свобода, тобто без компромісів щодо наших із вамицінностей.</p>
<p>І на те світ дивиться, чи відновимо ми нормальне життя так, щоб нашоютрансформацією завдати ідеологічної поразки агресору.</p>
<p>Захищаючи Україну, ми захищаємо свободу, а коли ми збудуємо Україну, мизбудуємо свободу. Країна, регіон, континент, світ… Це глобальне завдання.</p>
<p>Я хочу подякувати вам. І, звичайно, я дякую Швейцарії, Німеччині, Франції,Італії — кожній країні, де ми погоджували ключові принципи щодо відновлення.На цій Конференції маємо переходити від бачення до угод, а від угод — дореальних проектів.</p>
<p>У Лондоні присутня українська делегація, яка представить конкретні речі, якіми пропонуємо зробити разом. Я ж окреслю пʼять напрямів, у яких ми почалистворювати основи для миру. Перше — потенціал єдності. Друге — потенціалстабільності. Третє — потенціал зростання. Четверте — потенціал безпеки. Іпʼяте, надзвичайно важливе, — це потенціал демократії.</p>
<p><strong>Отже, перший пункт: ми посилюємо єдність</strong>.</p>
<p>Україні вже вдалося зробити Євросоюз таким єдиним, яким він іще ніколи не був.Це справді ціннісне єднання, яке має вираження у багатьох політичних,економічних, санкційних, гуманітарних рішеннях. Україна активувала всю ту силусолідарності, заради якої й задумувався Євросоюз.</p>
<p>Україна активує й моральну силу НАТО. Це важливо для всіх нас. Що бачить світзараз? Чи визнає він моральне лідерство НАТО в захисті миру? Це можливо лише зУкраїною в Альянсі.</p>
<p>Так само, як Україна вже належить до ціннісного простору ЄС, ми вже належимодо безпекового простору НАТО. Де-факто. Так само, як Україна вже є частиноюспільного ринку ЄС і прямує до повноправного членства, ми вже боронимоспільний простір свободи в Альянсі та очікуємо лише на сміливість лідерівАльянсу, щоб визнати цю реальність політично.</p>
<p>Завдяки тим самим цінностям ми розвиваємо міцні двосторонні альянси з такимилідерами демократичного світу, як Сполучене Королівство, США, Канада, Японія,Австралія, усі члени ЄС… І це дає нам нову потужність в обороні, в економіціта в глобальних перспективах демократії.</p>
<p>Будуючи наші альянси, ми убезпечуємо такий рівень свободи, до якого звиклинаші люди.</p>
<p><strong>Друге: ми посилюємо стабільність.</strong></p>
<p>Щонайменше 600 мільйонів споживачів у світі безпосередньо залежать від нашогоаграрного виробництва. Це колосальний потенціал для продовольчої безпеки.</p>
<p>У час цієї війни, коли Росія заблокувала наші порти та зруйнувала свободумореплавства в Чорному та Азовському морях, світ побачив, що таке зерно зУкраїни. Без нього — загроза цінових криз і соціального краху в різнихкраїнах.</p>
<p>Ми зараз частково відновили рух нашого продовольства морем у межах двохекспортних ініціатив. І це стабільність для величезного соціального таекономічного простору від Марокко до Сомалі, від Китаю до Лівану, відТуреччини до Індії, від Іспанії до Пакистану… Різні аспекти, різні впливи, алезавжди — внесок у стабільність.</p>
<p>Інша подібна сфера — енергетика.</p>
<p>Я вважаю, що немає альтернативи «зеленій» трансформації економіки, а російськаагресія довела, що в «зеленій» трансформації — одна з ключових основ безпеки.Кожен удар по наших енергообʼєктах та кожен прояв російського шантажуенергокризою завершують епоху домінування викопного палива та старих звичок венергетиці, коли цілі регіони світу могли залежати від одного постачальника —такого, як Росія.</p>
<p>Саме «зелена» енергетика гарантують реальну енергетичну стабільність.</p>
<p>Україна може бути й буде одним із ключових постачальників чистої електрики та«зеленого» водню для Європи. Потенціал лише однієї цієї галузі — близько 400мільярдів доларів.</p>
<p>Будуючи аграрні та енергетичні потужності в Україні, ми убезпечуємо світ відхаосу.</p>
<p><strong>Третій пункт: посилюємо зростання</strong>.</p>
<p>Немає зараз у світі такого місця, де треба було б побудувати та відбудуватистільки обʼєктів, як в Україні. Кожен новий день російської агресії — це новіруїни. Тисячі й тисячі зруйнованих будинків, понівечені галузі, спалене життя…Нещодавно Росія здійснила і найбільший у Європі злочин екоциду, підірвавшидамбу та інші споруди Каховської гідроелектростанції.</p>
<p>Що це все означає? В Україні — найбільше джерело економічного, виробничого йтехнологічного зростання у Європі за десятки-десятки років. Причому це не лишереконструкція.</p>
<p>Наприклад, «зелена» трансформація енергетики логічно стимулює й розвиток такихгалузей, як «зелена» металургія та «зелені» добрива.</p>
<p>Завдяки природним ресурсам і промисловим традиціям Україна може стати одним ізключових глобальних центрів «зеленої» металургії. Плюс ми маємо значні покладитаких критичних для сучасної економіки ресурсів, як літій.</p>
<p>Будуючи з Україною та в Україні, ми убезпечуємо наші країни та компанії нашихкраїн від рецесій.</p>
<p><strong>Четвертий пункт: посилюємо безпеку</strong>.</p>
<p>Ця війна демонструє, що таке ефективний захист від агресії в сучасному світі.Яка зброя потрібна та в якому обсязі, якої інфраструктури не вистачає та якевиробництво в пріоритеті, які технології масштабно рятують життя та якісистеми дають змогу зробити наукову фантастику реальністю на полі бою.</p>
<p>Від виробництва бойових дронів і до звичної артилерії. Від повітряного щита,який покриває всю країну чи навіть регіон, до укриттів у кожній школі. Відінфраструктури, яка побудована так, щоб її не зруйнувати іранським «Шахедом»,до кіберпростору, який зберігає стійкість навіть в умовах постійних кібератак.</p>
<p>Усе це ми робимо в Україні, і в усьому цьому нам потрібен досвід партнерів.</p>
<p>Будуючи безпеку разом, ми переконуємо світ, що демократії не здолати.</p>
<p><strong>І, нарешті, пʼятий пункт — демократія</strong>.</p>
<p>Росія вдерлася в Україну не лише щоб украсти нашу землю, наші ресурси й нашихлюдей. Очевидно, що без України не може бути російської імперії.</p>
<p>І так само очевидно, що господарі Росії дуже бояться нашої демократичності.Чому?</p>
<p>Бо демократія прокладає шлях верховенству права, очищенню від корупції таключовому принципу наших із вами країн: кожна людина має значення. Це дужеважливо.</p>
<p>Звичайно, демократія — у характері українців. І ми б усе одно її посилювали, іневажливо, що там думають чи роблять у Росії.</p>
<p>Але всі ми маємо бути свідомі того, що чим більше демократії в нас, то більшаїї сила в усьому нашому регіоні. Що більше верховенства права в нас, то більшеправо працюватиме тут, на східному фланзі Європи. І що прозорішою є Україна,то потворніший вигляд матиме будь-яка корупційна модель у Росії.</p>
<p>Навіть повномасштабна агресія Росії не зупинила наші внутрішні реформи.</p>
<p>Україна буде асоціюватися з чесним судом так само, як зараз асоціюється зісміливістю. Крок за кроком ми до цього прийдемо.</p>
<p>Завдяки цифровій трансформації ми покажемо світу, як держава може ефективнофункціонувати взагалі без контактів між чиновником і громадянином чикомпанією. Усі державні послуги можуть і будуть переведені в онлайн — відреєстрації бізнесів чи отримання соціальної допомоги до будь-якого іншогодержавного сервісу.</p>
<p>І, до речі, нашу цифровізацію ми вже експортуємо в інші регіони та країни.Почали таку співпрацю з Естонією, продовжимо з Колумбією та Замбією. І явпевнений, що це лише початок. Будь ласка, обов’язково поцікавтеся в нашоїкоманди, наших урядовців деталями щодо цього. Це справді приклад соціальногопрогресу завдяки технологіям.</p>
<p>Ще до 24 лютого ми почали демонтаж старої олігархічної моделі економічнихвідносин, яка виникла в пострадянський період. І це не просто щось там проособистості олігархів. Це про зміну підходу до економічних відносин.</p>
<p>Прозорість фінансів і стійкість банківської системи, лібералізація ринків істимулювання конкуренції, гарантування рівних і законних умов для кожногосуб’єкта господарювання — усе це сфери, у яких ми досягли прогресу ще до 24лютого та які дуже важливі зараз. Будуючи інституції та продовжуючи реформи вУкраїні, ми убезпечуємо демократію та зберігаємо її як надію для всіхщонайменше в нашому регіоні, що демократія домінуватиме.</p>
<p><em><strong>Пані та панове!</strong></em></p>
<p>Будуючи Україну, ми будуємо значно більше, ніж одну країну. Ми будуємо світ,яким він буде за життя нашого покоління та після нас. Чи мирним? Чистабільним? Чи демократичним? Це залежить від кожного й кожної.</p>
<p>Я запрошую всіх вас в Україну! До речі, пане Прем’єр-міністре, Ріші, ми давноне бачилися в Києві.</p>
<p><em><strong>Дякую за увагу! Дякую за підтримку!</strong></em></p>
<p><em><strong>Дякую, Сполучене Королівство!</strong></em></p>
<p><em><strong>Слава Україні!», — сказав Президент України.</strong></em></p>
<p>Source: <a href="https://armyinform.com.ua/2023/06/21/koly-my-zbuduyemo-ukrayinu-my-zbuduyemo-svobodu-onlajn-vystup-volodymyra-zelenskogo-na-konferencziyi-v-londoni/">https://armyinform.com.ua/2023/06/21/koly-my-zbuduyemo-ukrayinu-my-zbuduyemo-svobodu-onlajn-vystup-volodymyra-zelenskogo-na-konferencziyi-v-londoni/</a></p>
</body>
</html>