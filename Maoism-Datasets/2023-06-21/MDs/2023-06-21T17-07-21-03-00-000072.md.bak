# Клименко розповів, скільки мін виявили у Херсоні з початку рятувальної операції

Authors: Ukrinform (Person)

Publisher: Укринформ (Organization)

Published Time: 2023-06-21T17:07:21+03:00

Modified Time: 2023-06-21T17:07:21+03:00

Description: Із початку рятувальної операції відповідні спеціалісти вже виявили у Херсоні і ліквідували 62 міни. — Укрінформ.

Images: ['[630_360_16861...](https://static.ukrinform.com/photos/2023_06/thumb_files/630_360_1686147031-809.jpg)']

Tags: ['Херсон', 'Клименко', 'Міна', 'Єдині новини', 'Підтоплення']

Type: Article

<!--METADATA-->

![](../Images/yкринформ/2023-06-21T17-07-21-03-00/630_360_1686147031-809.jpg) Із початкурятувальної операції відповідні спеціалісти вже виявили у Херсоні іліквідували 62 міни.

Про це у телемарафоні «Єдині новини» заявив міністр внутрішніх справ ІгорКлименко, передає кореспондент Укрінформу.

«Є дуже велика небезпека знаходження мін. Наразі ми знайшли вже 62 міни іліквідували їх, вивезли з цієї території (з Херсона – ред.). Ми маємо спочаткузробити весь комплекс протимінних заходів, щоб уже комунальні служби моглипрацювати», - сказав він.

Відповідаючи на питання щодо роботи штабу з ліквідації наслідків підривуКаховської ГЕС, Клименко зазначив, що у середу було проведене засідання штабу,на якому був присутній також спікер українського парламенту Руслан Стефанчук.

«Ми говорили саме про компенсаційний механізм для наших громадян. Він має бутизрозумілий, інформативний. І він має надати впевненість нашим громадянам, що внайближчий час вони ці компенсації за втрачене майно отримають. Звичайно,великий комплекс правоохоронних завдань стоїть на цій території, і ми не маємодопустити тут будь-яких злочинів, у тому числі мародерств», - заявив міністр.

**Читайте також:** [ У Херсоні без електропостачання залишаються ще майже 14тисяч абонентів ](https://www.ukrinform.ua/rubric-regions/3725816-u-hersoni-bez-elektropostacanna-zalisautsa-se-majze-14-tisac-abonentiv.html)

Глава МВС поінформував, що ще частина будівель залишається підтопленою,зокрема йдеться про 593 будівлі в Херсонській області, і що наразі працівникиМВС викачують воду з підвальних приміщень.

«Вода, електроенергія, виплати і безпека – це основне на сьогодні. Звичайно,ми всі хочемо, щоб люди поверталися. І вони починають потроху повертатися вдомівки, ми приймаємо у них заяви. Відповідні комісії працюють, які, згідно зцими заявами, проводять експертизи втраченого, пошкодженого майна», - зазначиввін.

Клименко сказав, що роботи ще дуже-дуже багато, і висловив думку, що ще намісяць-два їм буде необхідно цю роботу проводити.

Міністр поінформував, що наразі проводиться робота щодо торгівлі і по ринкахна території Дніпропетровської та Херсонської областей. Керівник МВС закликавлюдей не продавати і не купувати рибу на стихійних ринках.

**Читайте також:** [ Російські міни після підриву **Каховської** ГЕС прибилодо берегів Миколаївщини та Одещини ](https://www.ukrinform.ua/rubric-ato/3725782-rosijski-mini-pisla-pidrivu-kahovskoi-ges-pribilo-do-beregiv-mikolaivsini-ta-odesini.html)

«Ми дуже чітко відслідковуємо епідеміологічну та санітарну обстановку. Тутпрацюють і епідеміологи, і лікарі, які приїхали також з Києва, щобвідслідковувати будь-які можливі спалахи будь-якої епідемії. Наразі миконтролюємо ситуацію, і сподіваюся, що так буде й надалі, але має бутидостатньо висока самодисципліна», - зазначив він.

Клименко поінформував, що працівники МВС уже прибрали півтора квадратнихкілометра маслянистого п’ятна. «Відповідні реагенти ми засипали, щоб ці 10квадратних кілометрів, що ми бачимо пляму, у найближчий тиждень ліквідувати»,- розповів міністр.

Як повідомлялося, у Міноборони поінформували, що першочергово від мін будеочищено мікрорайон Острів у [ Херсоні ](https://www.ukrinform.ua/tag-herson) .

_Фото: МВС_

Source: [https://www.ukrinform.ua/rubric-regions/3725907-klimenko-rozpoviv-skilki-min-viavili-u-hersoni-z-pocatku-ratuvalnoi-operacii.html](https://www.ukrinform.ua/rubric-regions/3725907-klimenko-rozpoviv-skilki-min-viavili-u-hersoni-z-pocatku-ratuvalnoi-operacii.html)