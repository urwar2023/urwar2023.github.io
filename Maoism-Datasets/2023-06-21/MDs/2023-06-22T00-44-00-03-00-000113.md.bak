# Україна може збільшити інвестиційні можливості в енергосекторі до майже $400 мільярдів

Authors: Ukrinform (Person)

Publisher: Укринформ (Organization)

Published Time: 2023-06-22T00:44:00+03:00

Modified Time: 2023-06-22T00:44:00+03:00

Description: Відповідно до нової Енергетичній стратегії інвестиційні можливості для нових енергетичних потужностей в Україні складають 383 млрд. доларів. — Укрінформ.

Images: ['[630_360_16873...](https://static.ukrinform.com/photos/2023_06/thumb_files/630_360_1687384068-330.jpg)']

Tags: ['Економіка', 'Енергетика', 'Євросоюз', 'Інвестиції', 'Україна']

Type: Article

<!--METADATA-->

![](../Images/yкринформ/2023-06-22T00-44-00-03-00/630_360_1687384068-330.jpg) Відповіднодо нової Енергетичній стратегії інвестиційні можливості для нових енергетичнихпотужностей в Україні складають 383 млрд. доларів.

Як передає Укрінформ, про це йдеться в Енергетичній стратегії до 2050 року,яку під час Конференції з відновлення України, що триває у Лондоні,презентував міністр енергетики України Герман Галущенко, повідомляє Міненерго.

«Загалом інвестиційні можливості для нових енергетичних потужностей складають$383 млрд. Зокрема вітрової генерації – $134 млрд, сонячної - $62 млрд,водневих технологій – $72 млрд, energy storage - $25 млрд, атомної генерації -$80 млрд і систем передачі - $5 млрд, гідроенергетики – $4,5 млрд», – йдетьсяу повідомленні.

**Читайте також:** **[ Донорська платформа допоможе Україні просувати реформина шляху до ЄС - фон дер Ляєн ](https://www.ukrinform.ua/rubric-polytics/3725853-donorska-platforma-dopomoze-ukraini-prosuvati-reformi-na-slahu-do-es-fon-der-laen.html) **

Зазначається, що Україна має потенціал до 2050 року наростити потужностівітрової генерації – до 140 ГВт, сонячної – до 94 ГВт, накопичувачів енергії(energy storage) – до 38 ГВт, атомної генерації – до 30 ГВт, ТЕЦ табіоенергетичних потужностей – до 18 ГВт, гідрогенерації – до 9 ГВт.

Ключове завдання стратегії - перетворення України на енергетичний хаб Європи,який допоможе континенту остаточно позбутися залежності від російськоговикопного палива завдяки виробленій в Україні чистій енергії.

«Оскільки Україна має стати членом ЄС, наш енергетичний сектор має статиневід’ємною частиною енергетичних ринків та цілей безпеки ЄС. ЄС можепокластися на Україну: ми готові запропонувати європейським партнерам зелену ічисту електроенергію, найбільші в Європі підземні газові сховища, потенціалдля виробництва водню та виробництво **[ енергетичного](https://www.ukrinform.ua/tag-energetika) ** обладнання не лише длявідновлення України, а й для енергетичного переходу Європи в цілому», -зазначив міністр.

**Читайте також:** **[ Спеціальний фонд допомоги Україні спрямують на реформита рух до ЄС – Єврокомісія ](https://www.ukrinform.ua/rubric-vidbudova/3725518-specialnij-fond-dopomogi-ukraini-bude-obumovlenij-reformami-ta-ruhom-do-es-evrokomisia.html) **

Галущенко наголосив, що для залучення інвесторів навіть в умовах війниукраїнська влада ухвалює рішення, які дозволять провести реформи ілібералізувати енергетичний ринок.

Він акцентував, що Україна допоможе здійснити фундаментальну трансформаціюенергетичного сектору Європи та здійснити енергетичний перехід, зокрема зарахунок розвитку водневих та біотехнологій, виробництва зеленої сталі тазелених добрив.

«Енергетична стратегія передбачає кілька сценаріїв розвитку безпеки таекономіки, які залежать від термінів закінчення війни, темпів зростання ВВП,демографічної ситуації та інтеграції України до Європейського Союзу», – додалив Міненерго.

**Читайте також:** **[ Україна має на меті за десять років збільшити ВВП до $1трильйона - Мінекономіки ](https://www.ukrinform.ua/rubric-economy/3725964-ukraina-mae-na-meti-za-desat-rokiv-zbilsiti-vvp-do-1-triljona-minekonomiki.html) **

Як повідомлялося, 21 червня у Лондоні розпочалась міжнародна Конференція звідновлення України, яка визначить першочергові, середньострокові таперспективні завдання з повоєнної відбудови та модернізації держави.

_Фото: mev.gov.ua_

Source: [https://www.ukrinform.ua/rubric-economy/3726039-ukraina-moze-zbilsiti-investicijni-mozlivosti-v-energosektori-do-majze-400-milardiv.html](https://www.ukrinform.ua/rubric-economy/3726039-ukraina-moze-zbilsiti-investicijni-mozlivosti-v-energosektori-do-majze-400-milardiv.html)