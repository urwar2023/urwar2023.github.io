# Світовий банк і донори надають Україні $1,75 мільярда додаткової фінансової підтримки

Authors: Ukrinform (Person)

Publisher: Укринформ (Organization)

Published Time: 2023-06-21T20:10:00+03:00

Modified Time: 2023-06-21T20:10:00+03:00

Description: Світовий банк і донори надають Україні додаткові 1,75 мільярда доларів на екстрену допомогу та заходи з відновлення. — Укрінформ.

Images: ['[630_360_15451...](https://static.ukrinform.com/photos/2018_12/thumb_files/630_360_1545153813-165.jpg)']

Tags: ['Україна', 'Світовий банк', 'допомога']

Type: Article

<!--METADATA-->

![](../Images/yкринформ/2023-06-21T20-10-00-03-00/630_360_1545153813-165.jpg) Світовийбанк і донори надають Україні додаткові 1,75 мільярда доларів на екстренудопомогу та заходи з відновлення.

Як передає Укрінформ, про це повідомили в [ Світовому банку](https://www.worldbank.org/uk/news/press-release/2023/06/21/world-bank-and-donors-provide-additional-1-75-billion-for-ukraine-in-support-of-relief-and-recovery-efforts) 21 червня.

"Сьогодні Група Світового банку оголосила про надання додаткової фінансовоїпідтримки Україні на суму 1,75 млрд доларів. Дане фінансування складається згарантованої Сполученим Королівством позики Світового банку на суму 500 млндоларів, гранта на суму 1,25 млрд доларів від Сполучених Штатів та гранта насуму 15 млн доларів від уряду Фінляндії", - йдеться у повідомленні.

Зазначено, що пакет фінансової підтримки надається в рамках Проєкту Світовогобанку «Підтримка державних видатків для забезпечення стійкого державногоуправління в Україні» (PEACE)». Він допомагає Україні забезпечувати критичноважливу спроможність уряду щодо надання послуг і виконання основних державнихфункцій на національному та регіональному рівнях.

**Читайте також:** [ **Шмигаль** : Плануємо залучити до $7 мільярдів задопомогою Координаційної донорської платформи](https://www.ukrinform.ua/rubric-vidbudova/3725967-smigal-planuemo-zaluciti-do-7-milardiv-za-dopomogou-koordinacijnoi-donorskoi-platformi.html)

Це додаткове фінансування для проєкту PEACE є продовженням низки наданихраніше коштів і буде спрямовано на подальшу підтримку в таких ключових сферах,як охорона здоров’я, освіта, виплата пенсій, програми соціальної допомоги тафінансування заробітної плати працівників, які надають основні державніпослуги.

Кошти перекажуть уряду України після того, як Світовий банк отримаєпідтвердження про здійснення узгоджених витрат.

«Ця постійна міжнародна підтримка є важливою для того, щоб допомогти Українізадовольнити свої приголомшливі потреби у фінансуванні в 2023 році», – сказалаАнна Б’єрде, керуючий директор Світового банку з питань операційноїдіяльності.

З початком впровадження проєкту PEACE у червні 2022 року, уряд України отримавзмогу надавати підтримку приблизно 13 млн громадян, включаючи 10 млнпенсіонерів, 500 тис. працівників сфери освіти, 145 тис. державних службовців,56 тис. працівників служби з надзвичайних ситуацій та більш як 3 млнотримувачів соціальної допомоги та внутрішньо переміщених осіб.

**Читайте також:** [ **Світовий** **банк** допоможе оцінити збитки внаслідокпідриву Каховської ГЕС ](https://www.ukrinform.ua/rubric-economy/3725810-svitovij-bank-dopomoze-ociniti-zbitki-vnaslidok-pidrivu-kahovskoi-ges.html)

Як повідомлялось, проєкт PEACE поєднує позики та гранти (сукупна сума яких нацей момент становить 19,745 млрд доларів), надані Світовим банком та іншимипартнерами з розвитку.

Разом з оголошеним сьогодні фінансуванням [ Світовий банк](https://www.ukrinform.ua/tag-svitovij-bank) нині мобілізував близько 35 млрддол. екстреного фінансування на підтримку народу України, включаючизобов’язання та обіцянки донорів, зокрема: США, Японії, СполученогоКоролівства, Нідерландів, Іспанії, Норвегії, Німеччини, Канади, Швейцарії,Швеції, Данії, Австрії, Фінляндії, Ірландії, Литви, Латвії, Ісландії таБельгії.

Source: [https://www.ukrinform.ua/rubric-economy/3725981-svitovij-bank-i-donori-nadaut-ukraini-175-milarda-dodatkovoi-finansovoi-pidtrimki.html](https://www.ukrinform.ua/rubric-economy/3725981-svitovij-bank-i-donori-nadaut-ukraini-175-milarda-dodatkovoi-finansovoi-pidtrimki.html)