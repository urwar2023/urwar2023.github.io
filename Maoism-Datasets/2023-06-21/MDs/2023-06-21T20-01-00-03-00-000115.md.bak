# Регіони продовжують допомагати херсонцям, які постраждали через підрив Каховської ГЕС

Authors: Ukrinform (Person)

Publisher: Укринформ (Organization)

Published Time: 2023-06-21T20:01:00+03:00

Modified Time: 2023-06-21T20:01:00+03:00

Description: Різні регіони України продовжують допомагати херсонцям, які постраждали через підрив росіянами Каховської ГЕС. — Укрінформ.

Images: ['[630_360_16873...](https://static.ukrinform.com/photos/2023_06/thumb_files/630_360_1687366833-187.jpg)']

Tags: ['Херсонщина', 'допомога', 'Каховська ГЕС', 'Затоплення']

Type: Article

<!--METADATA-->

![](../Images/yкринформ/2023-06-21T20-01-00-03-00/630_360_1687366833-187.jpg) Різнірегіони України продовжують допомагати херсонцям, які постраждали через підривросіянами Каховської ГЕС.

Про це повідомляється в телеграм-каналах обладміністрацій цих регіонів.

Зокрема, начальник Чернівецької ОВА Руслан Запаранюк [ повідомив](https://t.me/chernivetskaODA/5028) , що громади Буковини не полишають у бідіхерсонців, а всіляко їм допомагають.

Відтак, з Кіцманської громади відправили 2 буси гуманітарної допомоги,заповнені продуктами, питною водою, одягом, човнами (3 шт) та розкладачками.

З Глибоцької - 1 бус із медикаментами, пилами, мотокосами, питною [ водою](https://www.ukrinform.ua/tag-voda) та дезінфекційними засобами.

Новоселицька громада також відправила 1 бус із продуктами та водою. Мамаївська- 2 буси, наповнені продуктами, одягом та водою.

Жителі Вижницької громади відправили херсонцям близько 4 тонн допомоги увигляді інвентарю для проведення розчищувальних робіт і речей першоїнеобхідності.

Села Юрківці, Вікно та Веречанка відправили 5 тонн медикаментів, продуктів,гумового взуття та води.

З Великого Кучурова на Херсонщину поїхали 40 осіб бригади будівельників та 5осіб, які готують їжу на місці для людей.

Начальник Чернігівської ОВА В’ячеслав Чаус [ поінформував](https://t.me/chernigivskaODA/8226) , що чернігівські кулінари пригощаютьхерсонців смачними обідами.

“Чернігівський благодійний фонд «Іскра добра» спільно з чернігівськимикухарями Олегом та Ігорем годують херсонців смачними обідами просто неба вдеокупованих частинах міста та області, навіть у найвіддаленіших її куточках”,- зазначив він.

Пресслужба [ Кіровоградської ОВА ](https://t.me/kirovohradskaODA/10004)повідомила, що жителі Новопразької громади зібрали та відправили херсонцям 1670 літрів питної води, а також допомогли продуктами харчування довготривалогозберігання (макаронні вироби швидкого приготування, цукор, сіль та ящикпечива). Це вже другий вантаж допомоги від них.

Як повідомила пресслужба [ Херсонської ОВА ](https://t.me/khersonskaODA/7222), три громади області (Чорнобаївська, Дар’ївська та Білозерська) отрималидопомогу від енергетиків із Житомирщини, Київщини, Кіровоградщини, Рівненщинита Чернівців. У населені пункти, що постраждали через підтоплення, доставилинайнеобхідніші матеріали – шифер, OSB-плити, обладнання для сушіння підвалів ідомівок, лопати, тачки, поліпропіленові мішки для прибирання вулиць таспецодяг.

Пресслужба [ Бериславської РДА ](https://t.me/beryslavrda/3397) поінформувала,що у смт Високопілля завдяки волонтерській підтримці представників RotaryOdesa, Rotary Australia, New Dawn, які передали в користування модульнийбудинок, запрацював кабінет лікаря.

А з Рівненщини в Кочубеївку для відновлення житлових будинків, пошкодженихворожими обстрілами, прибули будівельні матеріали. Найближчим часом плануєтьсярозпочати роботу щодо їх відновлення.

Перший заступник голови Херсонської облради Юрій Соболевський [ подякував](https://t.me/SobolevskyiYurii/1665) БФ «АНА» за допомогу одній з херсонськихлікарень у вигляді медичних витратних матеріалів, які будуть використані увідділенні реанімації та відділеннях, що здійснюють хірургічні втручання.Також подякував БФ «Support Kherson» та Нісару Ахмаду, які передалихерсонським поліцейським човен для рятувальних операцій.

Начальник Тернопільської ОВА Володимир Труш [ повідомив](https://t.me/ternopilskaODA/3732) , що в ліквідації наслідків підтопленняхерсонцям допомагають тернопільські комунальні служби.

“Ліквідовуємо наслідки ворожих обстрілів й російської окупації. Уже прибрано 3гектари дворових територій від сміття, біологічних відходів, деревини.Працюємо над доброустроєм населених пунктів й допомагаємо жителям краю”, -зазначив він.

Начальник Івано-Франківської ОВА Світлана Онищук [ поінформувала](https://t.me/onyshchuksvitlana/7487) , що спільно із соціальновідповідальним бізнесом області відправили для херсонців третій вантаж ізшифером.

За її словами, на сьогодні область вже відправила постраждалому від російськихзагарбників регіону майже 3 тисячі листів. А нещодавно у співпраці зволонтерами передали понад 50 тонн продуктів харчування та питної води.

**Читайте також:** [ Німеччина передала для Нікопольського району кубові**ємності** для води ](https://www.ukrinform.ua/rubric-regions/3725958-nimeccina-peredala-dla-nikopolskogo-rajonu-kubovi-emnosti-dla-vodi.html)

Як повідомила [ Харківська міськрада ](https://t.me/citykharkivua/33683) , КП«Харківські теплові мережі» за дорученням міського голови Ігоря Терехованапередодні відправило ще одну партію гуманітарного вантажу для МКП«Херсонтеплоенерго». Зокрема у Херсон відправили теплові гармати для просушкиприміщень, питну воду та великі ємності для неї, генератори, плівку, харчовіпродукти тривалого зберігання.

Не полишає херсонців у біді і світова спільнота. Голова Херсонської облрадиОлександр Прокудін [ повідомив ](https://t.me/olexandrprokudin/745) , що відпочатку повномасштабного вторгнення Херсонщина отримує допомогу відглобального фонду Mercy Corps. Уже наступного тижня від організації надійдутьпродуктові та гігієнічні набори, а також комплекти для ремонту.

Благодійники ASTEM Foundation передали аварійно-рятувальній службі містачотири позашляховики.

“Автівки підвищать мобільність наших спеціалістів і дозволять більш оперативнореагувати на виклики, пов’язані зі збройною агресією Росії та ліквідацієюнаслідків підтоплення”, - зазначив голова облради.

Як повідомлялося, у ніч проти 6 червня [ російська армія підірвала греблюКаховської ГЕС ](https://www.ukrinform.ua/rubric-other_news/3720776-pidriv-rosianami-kahovskoi-ges-usi-novini.html) . Станом на ранок середи уХерсонській області після підриву росіянами Каховської ГЕС залишалисяпідтопленими 20 населених пунктів, із них 17 - на тимчасово захопленійтериторії.

Source: [https://www.ukrinform.ua/rubric-regions/3725978-regioni-prodovzuut-dopomagati-hersoncam-aki-postrazdali-cerez-pidriv-kahovskoi-ges.html](https://www.ukrinform.ua/rubric-regions/3725978-regioni-prodovzuut-dopomagati-hersoncam-aki-postrazdali-cerez-pidriv-kahovskoi-ges.html)