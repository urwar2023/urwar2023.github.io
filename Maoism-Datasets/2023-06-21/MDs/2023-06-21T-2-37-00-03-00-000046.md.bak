# Біля Канарських островів перекинувся човен з мігрантами - майже 40 загиблих

Authors: Ukrinform (Person)

Publisher: Укринформ (Organization)

Published Time: 2023-06-21T-2:37:00+03:00

Modified Time: 2023-06-21T21:37:00+03:00

Description: Більш як 30 мігрантів загинули внаслідок перекидання човна, що прямував до іспанських Канарських островів. — Укрінформ.

Images: ['[630_360_16774...](https://static.ukrinform.com/photos/2023_02/thumb_files/630_360_1677494588-697.jpg)']

Tags: ['Мігранти', 'Загибель', 'Човен', 'Канарські острови']

Type: Article

<!--METADATA-->

![](../Images/yкринформ/2023-06-21T-2-37-00-03-00/630_360_1677494588-697.jpg) Більш як30 мігрантів загинули внаслідок перекидання човна, що прямував до іспанськихКанарських островів.

Як передає Укрінформ, про це повідомляє [ Reuters](https://www.reuters.com/world/one-child-dead-24-people-rescued-dinghy-sinks-en-route-spains-canary-islands-2023-06-21/) .

За попередніми даними, спочатку на човні перебувало 59 осіб. Голова іспанськоїблагодійної організації Walking Borders Хелена Малено повідомила, що [потонули ](https://www.ukrinform.ua/tag-zagibel) 39 осіб.

"Човен благав про порятунок в іспанських водах більше 12 годин. Серед тих, хтовижив, 24 людини: 22 чоловіки і двоє жінок, яких перевозили на мис Буждур", -повідомив Малено з організації Walking Borders.

Водночас рятувальна організація Alarm Phone, яка керує транс'європейськоюмережею, заявила, що зниклими безвісти вважаються 35 осіб.

Ані іспанська берегова охорона, ані марокканська влада не підтвердили, скількилюдей перебувало на борту судна і скільки можуть бути зниклими безвісти.

**Читайте також:** [ У Пакистані арештували десятьох причетних до загибелі**мігрантів** біля берегів Греції ](https://www.ukrinform.ua/rubric-world/3724600-u-pakistani-arestuvali-desatoh-pricetnih-do-zagibeli-migrantiv-bila-beregiv-grecii.html)

Джерело в іспанській береговій охороні повідомило Reuters, що в результатіоперації, проведеної Марокко за 88 миль на південний схід від острова Гран-Канарія, було врятовано 24 людини.

"Тіло однієї дитини було знайдено іспанською морською рятувальною службою івідправлено гелікоптером на Гран-Канарію", - додало джерело в іспанськійбереговій охороні. Пізніше друге тіло було знайдено торговим судном NaviosAzure.

Як повідомляв [ Укрінформ ](https://www.ukrinform.ua/rubric-world/3725712-poblizu-italijskogo-uzberezza-zatonuv-coven-iz-migrantami.html), троє людей вважаються зниклими безвісти після того, як шестиметровий човеніз мігрантами затонув поблизу італійського острова Лампедуза в ніч на 21червня.

_Фото: www.ansa.it_

Source: [https://www.ukrinform.ua/rubric-world/3726007-bila-kanarskih-ostroviv-perekinuvsa-coven-z-migrantami-majze-40-zagiblih.html](https://www.ukrinform.ua/rubric-world/3726007-bila-kanarskih-ostroviv-perekinuvsa-coven-z-migrantami-majze-40-zagiblih.html)