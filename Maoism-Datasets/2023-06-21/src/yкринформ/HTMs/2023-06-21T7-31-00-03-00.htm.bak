<h1>В Ужгороді сотні людей прийшли попрощатися із трьома загиблими воїнами</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-06-21T7:31:00+03:00</p>
<p>Modified Time: 2023-06-21T22:31:00+03:00</p>
<p>Description: В Ужгороді сотні закарпатців попрощалися із трьома загиблими Героями 68- батальйону тероборони Закарпаття, їх поховали на Алеї Слави. — Укрінформ.</p>
<p>Images: ['<a href="https://static.ukrinform.com/photos/2023_06/thumb_files/630_360_1687375872-589.jpg">630_360_16873...</a>']</p>
<p>Tags: ['Похорон', 'Ужгород', 'Загибель', 'Війна з Росією']</p>
<p>Type: Article</p>
<!--METADATA-->

<p><img alt="" src="../Images/2023-06-21T7-31-00-03-00/630_360_1687375872-589.jpg" /> В Ужгородісотні закарпатців попрощалися із трьома загиблими Героями 68- батальйонутероборони Закарпаття, їх поховали на Алеї Слави.</p>
<p>Про це повідомили в <a href="https://www.facebook.com/permalink.php?story_fbid=pfbid02nNv7piin8qz3qMsHJUv3Z277eDhPpVoTzkerWfVUEUAcuGfQZPHV6MhuvHY4QcJ7l&amp;id=100064902481459"> Фейсбуці</a>Ужгородської міської ради, передає Укрінформ.</p>
<p>"Сьогодні, 21 червня, на центральній площі обласного центру відбувся чинпохорону за полеглими Героями сьогодення. Сергій Тягій, Іван Гутай, БогданХоданич загинули 11 травня 2023 року, захищаючи <a href="https://www.ukrinform.ua/tag-ukraina"> Україну</a> на фронті боротьби з російськимизагарбниками", - йдеться в повідомленні.</p>
<p>Поховали воїнів на Алеї слави в Ужгороді.</p>
<p>Богдан Антонович Ходанич народився 30 березня 1970 року в Ужгороді. З 1992-гопрацював в «Укрексімбанку», був начальником відділу й пропрацював у ційустанові майже 31 рік. У 2019-му Богдан Ходанич взяв участь у зборахрезервістів ТРО Закарпатської області. А 24 лютого 2022 року пішовдобровольцем, щоб захистити український народ від російських загарбників,служив у 68-му батальйоні другої роти другого взводу першого відділення силТРО. Був стрільцем 1-го стрілецького відділення. Любив подорожувати, ходити вгори. Усі місцеві хребти та полонини були знайомі йому. Своє військове життявоїн називав «екскурсією» Україною. У захисника залишилася мама, дружина, зякою прожив 28 років, а також донька.</p>
<p>Сергій Васильович Тягій народився 15 січня 1979 року у Феодосії (Крим) уродині військових. Отримав військову освіту в Одеському інституті сухопутнихвійськ, до 2005 року гідно служив у лавах Збройних Сил України. З 2000 рокужив і працював в Ужгороді. Не цурався жодної роботи, любив технічні новинки тавчився застосовувати їх у повсякденному житті. У 2006 році одружився. Бувкоханим чоловіком, люблячим батьком сина та донечки. 25 лютого 2022 рокувступив до лав ТРО 101 бригади 68 батальйону – спочатку як командир взводу,оскільки вже мав звання старшого лейтенанта, а згодом став командиром(капітаном) 2-ї стрілецької роти. Захищав Україну на різних напрямках. У Героязалишилась дружина, двоє дітей, батьки.</p>
<p><strong>Читайте також:</strong> <a href="https://www.ukrinform.ua/rubric-regions/3725994-u-lvovi-poprosalisa-z-geroem-ukraini-igorem-daskom.html"> У Львові попрощалися з Героєм України Ігорем Дашком</a></p>
<p>Іван Іванович Гутай народився 25 грудня 1990 року в Ужгороді. Навчався умісцевій школі №15, після закінчення 9-го класу вступив у професійно-технічнеучилище №20, отримав фах продавця-консультанта. Проходив строкову військовуслужбу в українській армії. У 2015 році пішов добровольцем захищати Україну узону проведення АТО, брав участь у зборах резервістів, завжди відточуваввійськову майстерність. В Івана Гутая залишилися батьки та наречена.</p>
<p>Як повідомляється, в один день із ними також віддали свої життя за Українуїхні побратими – Василь Буртин, Валентин Мешко, Віталік Кусік, Едуард Пилипєв.</p>
<p>Велелюдна скорботна хода пройшла центральними вулицями міста до Пагорба Слави– там Героїв поховали з усіма військовими почестями.</p>
<p><em>Фото: Ужгородська міська рада</em></p>
<p>Source: <a href="https://www.ukrinform.ua/rubric-regions/3726019-v-uzgorodi-sotni-ludej-prijsli-poprosatisa-iz-troma-zagiblimi-voinami.html">https://www.ukrinform.ua/rubric-regions/3726019-v-uzgorodi-sotni-ludej-prijsli-poprosatisa-iz-troma-zagiblimi-voinami.html</a></p>