<h1>Китай наразі не підтримує Путіна так, як міг би – речник ЄС</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-06-21T18:46:15+03:00</p>
<p>Modified Time: 2023-06-21T18:46:15+03:00</p>
<p>Description: Поки що КНР не підтримує російського диктатора Путіна так, як міг би, і це добре. — Укрінформ.</p>
<p>Images: ['<a href="https://static.ukrinform.com/photos/2023_05/thumb_files/630_360_1683814858-971.jpg">630_360_16838...</a>']</p>
<p>Tags: ['Євросоюз', 'Китай', 'США', 'Україна', 'Війна з Росією']</p>
<p>Type: Article</p>
<!--METADATA-->

<p><img alt="" src="../Images/2023-06-21T18-46-15-03-00/630_360_1683814858-971.jpg" /> Поки щоКНР не підтримує російського диктатора Путіна так, як міг би, і це добре.</p>
<p>Таку думку в коментарі <a href="http://ukr.radio/news.html?newsID=101700"> Українському радіо</a> висловив речник ЄвропейськогоСоюзу з питань зовнішньої та безпекової політики Пітер Стано, передаєУкрінформ.</p>
<p>На його переконання, Китай має відіграти свою роль стосовно розв'язаної Росієюповномасштабної війни проти України.</p>
<p>"Ми тиснемо на Китай із самого початку вторгнення, щоб його дії відповідалийого заявам. КНР намагається подавати себе як захисника сучасного світу йсвітового порядку, як відповідального постійного члена Ради Безпеки ООН. Оттому ми й звертаємося до Китаю з тим, що зараз настав саме той час, коли вінможе підтвердити свої заяви діями", – сказав Стано.</p>
<p>Загалом, як партнер Китай дуже непрозорий, зауважив речник ЄС.</p>
<p>"Ми не знаємо, що насправді замислив Китай. Ми можемо лише припускати. Алефакт залишається фактом – Китай, швидше за все, не підтримує Росію увійськовому плані. Схоже на те, що Китай якимось чином тримає Путіна підконтролем, не даючи йому підняти градус жорстокості чи скоїти ще більшежахіть, якщо в нього для цього є потенціал і можливості. Однак, це лишеприпущення. Ми схиляємося до думки, що, так, Китай відіграє свою роль. І чимна довше затягуватиметься конфлікт, чим більше Путін показуватиме справжнєобличчя агресії з усіма цими звірствами тощо, тим більше Китай тиснутиме нанього", – додав речник ЄС.</p>
<p>На думку Стано, Україна для Китаю – це "держава, яку він, можна сказати, івикористовує, і зловживає нею на трьох рівнях".</p>
<p>" <em>Перший рівень</em> – свій, внутрішній, пов’язаний із Тайванем. Так вониперевіряють, як відреагує світове співтовариство на можливе рішення Пекінупорушити нинішній статус-кво у питанні Тайваню, який вони вважають своєючастиною. І хоча всі розуміють, що силове об’єднання ніколи не спрацює, уКитаю є амбіції", – зазначив речник ЄС.</p>
<p><strong>Читайте також:</strong> <a href="https://www.ukrinform.ua/rubric-world/3725721-kitaj-oburili-slova-bajdena-pro-diktatora.html"> <strong>Китай</strong> обурили слова Байдена про «диктатора»</a></p>
<p><em>Другий рівень</em> , на його думку, тісно пов’язаний з діями колишньогоамериканського президента Дональда Трампа: "Свого часу Трамп оголосив Китайворогом №1 для США. Адміністрація Байдена успадкувала цю політику. Так,нинішня адміністрація не провадить її настільки агресивно, проте Китай для них– це ворог... От у цьому й полягає специфіка другого рівня. Китай не може нерадіти тому, що зараз і Росія, і Україна витягують зі Сполучених Штатів багатосил. І це відвертає увагу від ворожості у китайсько-американських відносинах".</p>
<p>І <em>третій рівень</em> , вважає Стано, – це загальна вигода, яку завдяки РосіїКитай отримує від поточної ситуації. "Китай зараз може використовувати Росію.Використовувати її та зловживати нею. І це стосується не лише дешевоговугілля, газу чи нафти. Китай інвестує значні кошти у відновлювані джерелаенергії, тому що країна нереально забруднена. Китайці розуміють, що це впливаєна населення. І Росію вони сприйматимуть радше як сховище природних ресурсів,якщо вони їм знадобляться. І вони знають, що Росія слабшає. Це нагадує великугеополітичну гру, в якій Китай перемагає. Він отримує лояльну та залежнуРосію, якою можна маніпулювати...", – пояснив представник ЄС.</p>
<p><strong>Читайте також:</strong> <a href="https://www.ukrinform.ua/rubric-world/3725698-ssa-sturbovani-vijskovou-dialnistu-kitau-na-kubi-blinken.html"> США стурбовані військовою діяльністю <strong>Китаю</strong> на Кубі –Блінкен </a></p>
<p>При цьому Стано зауважив: "Україна їм байдужа, але якщо того вимагатиме їхгенеральний геополітичний план, вони вступатимуть у гру з більшими силами. Івони це роблять: був і дзвінок (26 квітня цього року Президент УкраїниВолодимир Зеленський мав телефонну розмову із лідером КНР Сі Цзіньпіном –ред.), приїжджав і спецпредставник КНР (до Києва – ред.). Вони намагаютьсябути помітнішими. Чи буде це ефективно, чи принесе результати, хто знає. Алезнову ж таки, поки вони не підтримують Путіна так, як могли б, це добре. І тойфакт, що він програє, свідчить, що насправді китайська підтримка – це небільше, ніж реверанси на червоній доріжці".</p>
<p>Тому підхід ЄС до <a href="https://www.ukrinform.ua/tag-kitaj"> Китаю </a> , за словамиречника, такий: ЄС продовжує тиснути на китайців, щоб вони виконували своїзобов’язання. На його думку, міжнародний тиск дає свої результати.</p>
<p>"Однак, на жаль, він не приносить результатів так швидко, як ви могли бсподіватися. Усі ці процеси потребують часу, але в Україні зараз часвимірюється людськими життями. І не всі, на жаль, це розуміють... Мипродовжимо лобіювати ваші інтереси на міжнародному рівні та з такимипартнерами, як Китай, Африка та країни Азії", – підсумував Стано.</p>
<p><strong>Читайте також:</strong> <a href="https://www.ukrinform.ua/rubric-world/3725382-solc-zustrivsa-z-premerom-kitau-i-zaklikav-pekin-vplinuti-na-moskvu.html"> Шольц зустрівся з прем’єром <strong>Китаю</strong> і закликав Пекінвплинути на Москву </a></p>
<p>Як повідомляв Укрінформ, <a href="https://www.ukrinform.ua/rubric-world/3724879-kitaj-zapevniv-so-ne-mae-namiriv-postacati-zbrou-v-rosiu-blinken.html"> державний секретар США Ентоні Блінкен заявив</a> , що тема війни РФ проти Українибула однією з головних під час його переговорів у Пекіні, причому китайськасторона запевнила, що не надавала Росії летальної допомоги та не має наміру церобити.</p>
<p><em>Фото: ЕРА</em></p>
<p>Source: <a href="https://www.ukrinform.ua/rubric-polytics/3725950-kitaj-narazi-ne-pidtrimue-putina-tak-ak-mig-bi-recnik-es.html">https://www.ukrinform.ua/rubric-polytics/3725950-kitaj-narazi-ne-pidtrimue-putina-tak-ak-mig-bi-recnik-es.html</a></p>