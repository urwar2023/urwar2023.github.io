<h1>ЄБРР цьогоріч підтримає українську енергетику на €600 мільйонів – Шмигаль</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-06-21T5:19:00+03:00</p>
<p>Modified Time: 2023-06-21T22:19:00+03:00</p>
<p>Description: Європейський банк реконструкції та розвитку підтримає українську енергетику на 600 млн євро вже цього року. — Укрінформ.</p>
<p>Images: ['<a href="https://static.ukrinform.com/photos/2023_06/thumb_files/630_360_1687375041-214.jpg">630_360_16873...</a>']</p>
<p>Tags: ['ЄБРР', 'Економіка', 'Енергетика', 'Шмигаль']</p>
<p>Type: Article</p>
<!--METADATA-->

<p><img alt="" src="../Images/2023-06-21T5-19-00-03-00/630_360_1687375041-214.jpg" />Європейський банк реконструкції та розвитку підтримає українську енергетику на600 млн євро вже цього року.</p>
<p>Як передає Укрінформ, про це Прем’єр-міністр України Денис Шмигаль повідомив у<a href="https://t.me/Denys_Smyhal/5462"> Телеграмі </a> .</p>
<p>Прем’єр зазначив, що у середу, 21 червня, було підписано низку меморандумівміж Банком та «Укргідроенерго», «Укренерго» і «Нафтогазом».</p>
<p>«Посилюємо газовий сектор України. Меморандум <a href="https://www.ukrinform.ua/tag-ebrr"> ЄБРР</a> із «Нафтогазом» передбачає три головнінапрямки співпраці: формування стратегічних запасів природного газу,інвестиції для декарбонізації та зменшення викидів метану, інвестиції дляпідвищення енергоефективності», - заявив Шмигаль.</p>
<p>Прем’єр-міністр також повідомив про новий етап співпраці з ЄБРР в галузігідроенергетики.</p>
<p>«Банк надасть допомогу у відновленні та модернізації гідроелектростанцій,посиленні їх надійності та ефективності. Після звільнення територіїКаховського водосховища плануємо розробку дорожньої карти реконструкції ГЕС»,- заявив він.</p>
<p>Також Шмигаль зауважив, що ЄБРР підтримає «Укренерго». «Мета - дати компаніїресурси для покриття критичних витрат. Зокрема, із забезпечення стабільної табезперебійної передачі й диспетчеризації електроенергії. Для Уряду важливоякнайшвидше здійснити комплекс заходів із відновлення, щоб максимальноубезпечити електроенергетичну інфраструктуру», - заявив він.</p>
<p><strong>Читайте також:</strong> <a href="https://www.ukrinform.ua/rubric-economy/3722979-nacbank-ta-ebrr-obgovorili-adaptaciu-ukrainskogo-zakonodavstva-do-standartiv-evrosouzu.html"> Нацбанк та <strong>ЄБРР</strong> обговорили адаптацію українськогозаконодавства до стандартів Євросоюзу </a></p>
<p>Як повідомлялось, ЄБРР, відносини якого з Україною налічують вже понадтридцять років, і який не лише працює над реалізацією інвестиційних проєктів,а й надає українським органам влади допомогу в реалізації реформ, значнозбільшив свою підтримку після початку російського вторгнення у лютому минулогороку та пообіцяв інвестувати €3 млрд у 2022-2023 роках. Банк також готовийпідтримувати відбудову подальшим фінансуванням і ноу-хау та вже одержав утравні дозвіл Ради керуючих на підготовку до потенційного збільшення капіталудо кінця року з метою надання максимальної підтримки Україні.</p>
<p><em>Фото: Денис Шмигаль / Телеграм</em></p>
<p>Source: <a href="https://www.ukrinform.ua/rubric-economy/3726017-ebrr-cogoric-pidtrimae-ukrainsku-energetiku-na-600-miljoniv-smigal.html">https://www.ukrinform.ua/rubric-economy/3726017-ebrr-cogoric-pidtrimae-ukrainsku-energetiku-na-600-miljoniv-smigal.html</a></p>