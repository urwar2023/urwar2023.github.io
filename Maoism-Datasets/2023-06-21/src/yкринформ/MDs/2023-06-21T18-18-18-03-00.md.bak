# НАБУ хоче поетапно збільшити штат на 300 посад - Кривонос 

Authors: Ukrinform (Person)

Publisher: Укринформ (Organization)

Published Time: 2023-06-21T18:18:18+03:00

Modified Time: 2023-06-21T18:18:18+03:00

Description: НАБУ направило до антикорупційного комітету парламенту законопроект, який передбачає поетапне збільшення штатної чисельності відомства з 700 до 1 000 працівників.  — Укрінформ.

Images: ['[630_360_16872...](https://static.ukrinform.com/photos/2023_06/thumb_files/630_360_1687277316-190.jpg)']

Tags: ['НАБУ', 'Кривонос']

Type: Article

<!--METADATA-->

![](../Images/2023-06-21T18-18-18-03-00/630_360_1687277316-190.jpg) НАБУнаправило до антикорупційного комітету парламенту законопроект, якийпередбачає поетапне збільшення штатної чисельності відомства з 700 до 1 000працівників.

Для цього у бюджеті на наступний рік потрібно передбачити додаткові кошти. Проце повідомив директор Національного антикорупційного бюро Семен Кривонос в [інтерв’ю Укрінформу ](https://www.ukrinform.ua/rubric-economy/3725452-semen-krivonos-direktor-nacionalnogo-antikorupcijnogo-buro.html) [ .](https://www.ukrinform.ua/rubric-economy/3725452-semen-krivonos-direktor-nacionalnogo-antikorupcijnogo-buro.html)

“Наприкінці травня ми надіслали законопроєкт до антикорупційного комітетуВерховної Ради. Чекаємо на його реєстрацію і подальше обговорення, просуванняу Верховній Раді”, - сказав Кривонос.

Він розповів, що з’явилася необхідність збільшити кількість працівників узв’язку зі зростанням кількості кримінальних справ, які є у провадженні бюро.

**Читайте також:** [ Кривонос сказав, які злочини будуть у пріоритеті **НАБУ**](https://www.ukrinform.ua/rubric-society/3725757-krivonos-skazav-aki-zlocini-budut-u-prioriteti-nabu.html)

“Починаючи з моменту створення бюро у 2015 році і до сьогоднішнього дня,кількість проваджень суттєво зросла. На початку роботи було близько 250кримінальних справ. Станом на кінець 2022 року - уже 716. Це складніпровадження, які стосуються серйозних схем розкрадання бюджетних коштів,діяльності злочинних організацій і вимагають залученості великої кількостідетективів. Тому навантаження на слідчі підрозділи суттєво зростає”, -аргументує він.

Також Кривонос звертає увагу, що після нашої перемоги на повоєнне відновленнябуде спрямований значний обсяг коштів, а їх розподіл і використання має бутимаксимально підзвітним і прозорим.

“Ми маємо забезпечити ефективний моніторинг і контроль процесу відновленнякраїни. І навантаження на бюро в цій частині також зросте”, - пояснює він.

За словами директора НАБУ, для збільшення кількості працівників необхідно удержбюджеті на наступний рік передбачити додаткові кошти. Також у питанніфінансування бюро розраховує на підтримку міжнародних донорів.

**“** Як свідчить досвід Бюро, значну частину наших матеріальних потреб,пов’язаних з підготовкою кадрів, покривають саме вони. Тому фінансовенавантаження буде розподілене між державним бюджетом і допомогою міжнароднихдонорів”, - сказав Кривоніс.

**Читайте також:** [ Окремий підрозділ **НАБУ** розслідує корупцію вУкрзалізниці з 2015 року - Кривонос ](https://www.ukrinform.ua/rubric-economy/3725854-okremij-pidrozdil-nabu-rozslidue-korupciu-v-ukrzaliznici-z-2015-roku-krivonos.html)

Він сказав, що якщо “завтра збільшити штат на 300 посад, то нам необхіднобільше мільярда гривень”.

“Але, розуміючи серйозне навантаження на держбюджет, у перехідних положенняхдо законопроекту ми запропонували поетапне збільшення штатної чисельності НАБУпочинаючи з 2024 року. Це дозволить більш рівномірно розподілити видатки та нестворить надмірне навантаження на державний бюджет”, - говорить директор бюро.

Кривоніс зазначив, що, оцінюючи фінансування бюро, потрібно враховуватирозрахунки економічного ефекту від діяльності [ НАБУ](https://www.ukrinform.ua/tag-nabu) і САП за минулий рік, які склали понад 3млрд грн.

Також впродовж минулого року по угодам зі слідством на ЗСУ було передано ₴1,7мільярда, у тому числі на “Армію дронів” спрямовані близько ₴700 мільйонів.

Source: [https://www.ukrinform.ua/rubric-polytics/3725938-nabu-hoce-poetapno-zbilsiti-stat-na-300-posad-krivonos.html](https://www.ukrinform.ua/rubric-polytics/3725938-nabu-hoce-poetapno-zbilsiti-stat-na-300-posad-krivonos.html)