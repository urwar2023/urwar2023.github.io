# Оператор ГТС отримає газорозподільні станції на 300 мільйонів від Фонду підтримки енергетики України

Authors: Ukrinform (Person)

Publisher: Укринформ (Organization)

Published Time: 2023-06-21T16:03:28+03:00

Modified Time: 2023-06-21T16:03:28+03:00

Description: «Оператор ГТС України» отримає від Фонду підтримки енергетики України обладнання для відновлення пошкоджених та деокупованих об’єктів на суму 300 млн грн. — Укрінформ.

Images: ['[630_360_16873...](https://static.ukrinform.com/photos/2023_06/thumb_files/630_360_1687352526-964.jpg)']

Tags: ['Енергетика', 'ГТС України', 'допомога']

Type: Article

<!--METADATA-->

![](../Images/2023-06-21T16-03-28-03-00/630_360_1687352526-964.jpg) «ОператорГТС України» отримає від Фонду підтримки енергетики України обладнання длявідновлення пошкоджених та деокупованих об’єктів на суму 300 млн грн.

Як передає Укрінформ, про це повідомляє пресслужба [ ОГТСУ](https://tsoua.com/news/ogtsu-otrymaye-vid-fondu-pidtrymky-energetyky-ukrayiny-fondu-obladnannya-dlya-vidnovlennya-poshkodzhenyh-ta-deokupovanyh-obyektiv-na-sumu-300-mln-grn/) .

«Оператор ГТС України (ОГТСУ) отримає п’ять автоматичних газорозподільнихстанцій (АГРС) потужністю 5 000 м3/год і вартістю 300 млн грн у межах допомогивід Фонду підтримки енергетики України, створеному при СекретаріатіЕнергетичного Співтовариства у співпраці з Міністерством енергетики України,Європейським Союзом та міжнародними донорами», – йдеться у повідомленні.

Зазначається, що газорозподільні станції допоможуть відновити об’єкти ГТС,пошкоджені внаслідок збройної агресії РФ, зокрема на сході та півдні України.А сучасне автоматизоване обладнання провідних європейських виробниківдозволить підприємству експлуатувати ці об’єкти більш ефективно та безпечно.

Зокрема, Фонд підтримки енергетики України отримав внески від Німеччини,Великобританії, Європейського Союзу, Іспанії, Ісландії, Данії та донорів зприватного сектора. Відповідальність за управління коштами покладено наСекретаріат Енергетичного Співтовариства, а послуги агента із закупівель надаєкомпанія Tetra Tech ES Inc. у межах Проєкту енергетичної безпеки USAID.

**Читайте також:** [ Оператор ГТС шукає нових можливостей транспортування газу](https://www.ukrinform.ua/rubric-economy/3706319-operator-gts-sukae-novih-mozlivostej-transportuvanna-gazu.html)

“Ми вдячні Фонду за вагому підтримку у забезпеченні безперебійної роботи ГТС вумовах воєнного часу. Нове обладнання допоможе нам відновити безперебійнетранспортування газу жителям територій, що постраждали від бойових дій”, –сказав генеральний директор ОГТСУ Дмитро Липпа.

Як повідомлялося, Фонд підтримки енергетики України створено у квітні 2022року Секретаріатом Енергетичного співтовариства на запит Європейської комісіїта за погодженням з [ Міністерством енергетики ](https://www.ukrinform.ua/tag-minenergo) . Фонд дає можливість урядам, міжнародним фінансовим організаціям,а також приватним донорам надавати екстрену підтримку українськомуенергетичному сектору.

Внески до Фонду підтримки енергетики України вже становлять понад 219 млнєвро, з них на рахунку – 155 млн євро, решта – публічно задекларованіпотенційними донорами.

_Фото: ОГТСУ_

Source: [https://www.ukrinform.ua/rubric-economy/3725872-operator-gts-otrimae-gazorozpodilni-stancii-na-300-miljoniv-vid-fondu-pidtrimki-energetiki-ukraini.html](https://www.ukrinform.ua/rubric-economy/3725872-operator-gts-otrimae-gazorozpodilni-stancii-na-300-miljoniv-vid-fondu-pidtrimki-energetiki-ukraini.html)