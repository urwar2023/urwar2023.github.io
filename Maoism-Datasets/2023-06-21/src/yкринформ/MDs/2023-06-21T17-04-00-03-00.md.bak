# Зеленський назвав Путіна другим королем антисемітизму після Гітлера

Authors: Ukrinform (Person)

Publisher: Укринформ (Organization)

Published Time: 2023-06-21T17:04:00+03:00

Modified Time: 2023-06-21T17:04:00+03:00

Description: Президент Володимир Зеленський прокоментував слова Володимира Путіна на свою адресу, який назвав його «ганьбою єврейського народу», заявивши, що російський лідер – «другий король антисемітизму після Гітлера». — Укрінформ.

Images: ['[630_360_16543...](https://static.ukrinform.com/photos/2022_06/thumb_files/630_360_1654386643-299.png)']

Tags: ['Путін', 'Антисемітизм', 'Зеленський', 'Гітлер']

Type: Article

<!--METADATA-->

![](../Images/2023-06-21T17-04-00-03-00/630_360_1654386643-299.png) ПрезидентВолодимир Зеленський прокоментував слова Володимира Путіна на свою адресу,який назвав його «ганьбою єврейського народу», заявивши, що російський лідер –«другий король антисемітизму після Гітлера».

Про це Зеленський заявив в [ інтерв’ю ВВС ](https://www.bbc.com/news/world-europe-65971790) , передає Укрінформ.

Журналіст видання запитав у Зеленського про його реакцію на слова [ Путіна](https://www.ukrinform.ua/tag-putin) на Петербурзькому економічному форумі.

Як пише ВВС, Зеленський втратив багатьох своїх родичів під час Голокосту,включно з дідом, і було очевидно, що питання застало його зненацька.

У відповідь український Президент глибоко зітхнув, опустив голову і черезкілька секунд сказав, що не зовсім упевнений, як відповісти на запитання.

«Таке враження, що він (Путін – ред.) не до кінця розуміє свої слова. Вибачте,але ж він ніби другий король антисемітизму після Гітлера. Це говоритьпрезидент. Цивілізований світ не може так висловлюватися», - сказавЗеленський.

Він подякував світовій спільноті за підтримку після слів Путіна.

«Для мене було важливо почути реакцію світу, і я вдячний за підтримку», -додав український лідер.

**Читайте також:** [ У Єрусалимі відкрили алею на честь українців, якірятували **євреї** в від нацистів - Зеленська](https://www.ukrinform.ua/rubric-society/3725553-u-erusalimi-vidkrili-aleu-na-cest-ukrainciv-aki-ratuvali-evreiv-vid-nacistiv-zelenska.html)

Як повідомлялося, минулого тижня головний рабин України Моше Реувен Асманвідреагував на чергову скандальну заяву Путіна на адресу Зеленського: "Яособисто можу сказати, що пишаюся Президентом Зеленським, що він не втік іробить все для допомоги українському народу. І не тільки я. Думаю, що весьсвіт пишатиметься ним", - зазначив Моше Реувен Асман.

Також головний рабин України підкреслив, що в Україні немає неонацистів. Віннаголосив, що в Україні - порядні люди, які захищають свою батьківщину.

_Фото: ОП_

Source: [https://www.ukrinform.ua/rubric-polytics/3725906-zelenskij-nazvav-putina-drugim-korolem-antisemitizmu-pisla-gitlera.html](https://www.ukrinform.ua/rubric-polytics/3725906-zelenskij-nazvav-putina-drugim-korolem-antisemitizmu-pisla-gitlera.html)