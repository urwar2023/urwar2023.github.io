# Єрмак обговорив підтримку України з представниками єврейських організацій й ізраїльських ЗМІ 

Authors: Ukrinform (Person)

Publisher: Укринформ (Organization)

Published Time: 2023-06-21T17:11:00+03:00

Modified Time: 2023-06-21T17:11:00+03:00

Description: Керівник ОП Андрій Єрмак обговорив із представниками єврейських організацій, єврейської громади та ізраїльських ЗМІ питання об’єднання зусиль українців і євреїв у протидії антисемітизму у світі та відстоюванні історичної правди. — Укрінформ.

Images: ['[630_360_16873...](https://static.ukrinform.com/photos/2023_06/thumb_files/630_360_1687356330-112.jpeg)']

Tags: ['Ізраїль', 'Єрмак', 'Офіс Президента']

Type: Article

<!--METADATA-->

![](../Images/2023-06-21T17-11-00-03-00/630_360_1687356330-112.jpeg) КерівникОП Андрій Єрмак обговорив із представниками єврейських організацій, єврейськоїгромади та ізраїльських ЗМІ питання об’єднання зусиль українців і євреїв упротидії антисемітизму у світі та відстоюванні історичної правди.

Про це йшлося під час онлайн-зустрічі, до якої доєдналися понад 50 учасників зусього світу, повідомляє Укрінформ з посиланням на [ пресслужбу ОП](https://www.president.gov.ua/news/dlya-ukrayinciv-i-yevreyiv-ce-spilna-vijna-za-vlasnu-istoriy-83709) .

![](../Images/2023-06-21T17-11-00-03-00/1687356330-968.jpeg)

Очільник Офісу Глави держави подякував за посилення підтримки України з бокуєврейських громад, зокрема за вагому гуманітарну допомогу для найуразливішихгруп українців.

Водночас він закликав учасників зустрічі сприяти посиленню військової допомогиУкраїнській державі з боку Ізраїлю.

![](../Images/2023-06-21T17-11-00-03-00/1687356330-204.jpeg)

«Вважаю, що сьогодні саме Ізраїль може допомогти Україні в питанні захисту відіранських дронів. І ми дуже сподіваємося на створення спільної ініціативи щодоцього», – наголосив Єрмак.

Він нагадав, що дві країни пов’язані не просто дружніми відносинами. Багатовидатних євреїв народилися в Україні, і багато українців рятували євреїв учаси Другої світової війни.

**Читайте також:** [ **Єрмак** обговорив із радником адміністрації президентаБразилії формулу миру ](https://www.ukrinform.ua/rubric-polytics/3722662-ermak-obgovoriv-iz-radnikom-administracii-prezidenta-brazilii-formulu-miru.html)

«Це природно й історично, щоб були максимально дружні й партнерські відносиниміж Україною та Ізраїлем. Справжня дружба не має часових меж, і, безумовно, миповинні бути разом і під час воєнних викликів, і під час миру, у який мивіримо та який, сподіваємося, дуже скоро прийде на українську землю», –зауважив керівник ОП.

За його словами, сьогодні Україна чітко визначила свій цивілізаційний шлях якдемократичної європейської країни, у якій із глибокою повагою ставляться довсіх народів і вшановують пам’ять жертв Голодомору та Голокосту, й попривоєнні виклики Україна не зупиняє роботу щодо відновлення історичної правдипро ці трагедії як усередині країни, так і на світовій арені.

**Читайте також:** [ **Єрмак** обговорив із радником прем’єра Індії формулумиру та ситуацію з підривом Каховської ГЕС ](https://www.ukrinform.ua/rubric-polytics/3722498-ermak-obgovoriv-iz-radnikom-premera-indii-formulu-miru-ta-situaciu-z-pidrivom-kahovskoi-ges.html)

Очільник ОП відзначив, що імперіалістичні потуги Росії завжди були спрямованіна приниження цінності та значення як українського, так і єврейського народів,і нещодавні висловлювання Путіна на адресу Президента Володимира Зеленськогоще раз підкреслюють це.

Єрмак висловив вдячність за відповідну реакцію представників єврейськоїгромади: «Кремль не просто толерує, а підбурює зростання ксенофобії йантисемітизму не лише в Росії, а й в усьому світі. Саме тому вкрай важливою єрішуча публічна відповідь єврейських громадських діячів і прозора позиціяполітичного керівництва країни».

Керівник Офісу глави держави нагадав, що за підтримки Верховна Рада ухвалилазакон про боротьбу з антисемітизмом.

У той же час він наголосив, що вкрай важливо зберегти єдність світовоїспільноти в підтримці України та посиленні санкцій щодо РФ, зокрема протиросійських пропагандистів і всіх, хто підтримує російський режим.

За даними ОП, у зустрічі взяли участь: радянський дисидент, ізраїльськийполітик і правозахисник Натан Щаранський, рабин, президент Об’єднанихєврейських організацій Вільямсбурга та Північного Брукліна Давід Нідерман,президент Єврейської конфедерації України Борис Ложкін, генеральний секретарНаціонального фонду Австрійської Республіки для жертв націонал-соціалізмуХанна Лессінг, голова правління Центру прав людини Рауля Валленберга ДжейРозенцвейг і засновник Центру Ірвін Котлер, представник Інституту вивченняглобального антисемітизму та політики (ISGAP) Лариса Рутман, заступник головиРади Федерації єврейських громад України, директор із міжнародних зв’язківрабин Рафаель Рутман, представники Всесвітньої організації прогресивногоіудаїзму, ВААД, «Мойше Хаус», громади консервативного іудаїзму «Масорет»,регіональних єврейських спільнот України та ізраїльських ЗМІ.

Як повідомлялося, дружина Президента [ Олена Зеленська](https://www.ukrinform.ua/rubric-polytics/3724741-zelenska-rozpocala-vizit-do-izrailu-iz-zustrici-z-prezidentskim-podruzzam.html) з 19 червня перебуває звізитом в [ Ізраїлі ](https://www.ukrinform.ua/tag-izrail) .

_Фото: Офіс Президента_

Source: [https://www.ukrinform.ua/rubric-polytics/3725910-ermak-obgovoriv-pidtrimku-ukraini-z-predstavnikami-evrejskih-organizacij-j-izrailskih-zmi.html](https://www.ukrinform.ua/rubric-polytics/3725910-ermak-obgovoriv-pidtrimku-ukraini-z-predstavnikami-evrejskih-organizacij-j-izrailskih-zmi.html)