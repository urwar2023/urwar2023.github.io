<h1>Наказав підлеглим відходити на запасні позиції, а сам залишився їх прикривати</h1>
<p>Author: ['Володимир Загребельний']</p>
<p>Time: 2023-06-21T76:00:00-04:00</p>
<p>Description: У просторі виставки «Україна — розп’яття» Національного музею історії України у Другій... Война с Украиной 2022, Война с Украиной последние новости сегодня, Новости война с Украиной 2022 последние на сегодня, Будет ли война между Украиной и Россией и когда, Война с Украиной в 2022 году будет или нет,  Будет ли война с Украиной в ближайшее время что говорят,  Война с Украиной новости,  Новости Украины сегодня,  Украинские новости в украинских СМИ на русском</p>
<p>Images: ['<a href="https://armyinform.com.ua/wp-content/uploads/2023/06/foto-golovna.jpg">foto-golovna.jpg</a>', '<a href="https://armyinform.com.ua/wp-content/uploads/2023/06/foto-1-13-150x150.jpg">foto-1-13-150x150.jpg</a>', '<a href="https://armyinform.com.ua/wp-content/uploads/2023/06/foto-4-10-150x150.jpg">foto-4-10-150x150.jpg</a>', '<a href="https://armyinform.com.ua/wp-content/uploads/2023/06/foto-2-13-150x150.jpg">foto-2-13-150x150.jpg</a>', '<a href="https://armyinform.com.ua/wp-content/uploads/2023/06/foto-3-11-150x150.jpg">foto-3-11-150x150.jpg</a>', '<a href="https://armyinform.com.ua/wp-content/uploads/2023/06/foto-5-8-150x150.jpg">foto-5-8-150x150.jpg</a>', '<a href="https://armyinform.com.ua/wp-content/uploads/2022/12/volodymyr-zagrebelnyj-2.jpg">volodymyr-zagrebelnyj-2.jpg</a>']</p>
<p>Tags: ['ВТОРГНЕННЯ РФ', 'ВШАНУВАННЯ', 'ГЕРОЇ НЕ ВМИРАЮТЬ']</p>
<p>Category: News</p>
<!--METADATA-->

<p><img alt="" src="../Images/2023-06-21T76-00-00-04-00/foto-golovna.jpg" /></p>
<p>У просторі виставки «Україна — розп’яття» Національного музею історії Україниу Другій світовій війні відбулася зустріч пам’яті Героя України майора БогданаКарватка з 1-ї Президентської бригади оперативного призначення імені гетьманаПетра Дорошенка Національної гвардії України, який загинув 20 червня 2022року.</p>
<p>Нещодавно в Музеї війни запроваджено нову традицію — зустрічі на честьзагиблих українських героїв, під час яких рідні, побратими, колеги, знайомізгадують тих, хто віддав життя за Україну.</p>
<p>Як зазначив директор музею Юрій Савчук, «не для попелу, щоб не залишилисявідбитків, а для вогню, щоб пам’ятали завжди в нашому музеї, у світі про нашихгероїв. І ця пам’ять кликала до помсти, а наступні покоління пам’ятали іменагероїв».</p>
<p>Герой України Богдан Карватко народився 6 січня 1994 року в місті Вінниця. У2010 році вступив до факультету внутрішніх військ Навчально-науковогоінституту підготовки фахівців для підрозділів міліції громадської безпеки таВнутрішніх військ Національної академії внутрішніх справ. Починаючи з липня2014 року, проходив службу в лавах Національної гвардії України на різнихпосадах.</p>
<p><a href="https://armyinform.com.ua/wp-content/uploads/2023/06/foto-1-13.jpg"><img alt="" src="../Images/2023-06-21T76-00-00-04-00/foto-1-13-150x150.jpg" /></a></p>
<p><a href="https://armyinform.com.ua/wp-content/uploads/2023/06/foto-4-10.jpg"><img alt="" src="../Images/2023-06-21T76-00-00-04-00/foto-4-10-150x150.jpg" /></a></p>
<p>«Попри величезні навантаження Богдан завжди знаходив час займатися громадськоюдіяльністю. Він організував участь понад 100 наших військовослужбовців узабігу „Біжу за Героя України“. У нього завжди було багато планів. Богдан небув професійним спортсменом, але завжди знаходив час брати участь у змаганняхз професіоналами», — розповів його побратим, військовослужбовець НацгвардіїВолодимир.</p>
<p>За правилами забігу «Біжу за Героя України» кожен учасник отримує напис зіменем Героя, за якого він біжить. Володимир пообіцяв, що наступний свій забігпробіжить із прізвищем Богдана Карватка.</p>
<p>За особисту мужність і героїзм, виявлені у захисті державного суверенітету татериторіальної цілісності України, вірність Військовій присязі, 16 вересня2022 року Президент України присвоїв звання Герой України з удостоєнням ордена«Золота Зірка» майору Карватку Богдану Владиславовичу — посмертно.</p>
<p>19 червня 2022 року, як розповіли під час зустрічі, після ворожого обстрілуСєвєродонецька Богдан брав участь у рятувальній операції. Тоді російськіокупанти з РСЗВ «Град» накрили місто. Почалася паніка, згоріло 10 будинків.Розуміючи, що люди в місті потребують допомоги, Богдан організував підрозділ,який під обстрілом займався евакуацією мешканців. У той день було врятовано 18осіб, з них — троє дітей.</p>
<p><a href="https://armyinform.com.ua/wp-content/uploads/2023/06/foto-2-13.jpg"><img alt="" src="../Images/2023-06-21T76-00-00-04-00/foto-2-13-150x150.jpg" /></a></p>
<p><a href="https://armyinform.com.ua/wp-content/uploads/2023/06/foto-3-11.jpg"><img alt="" src="../Images/2023-06-21T76-00-00-04-00/foto-3-11-150x150.jpg" /></a></p>
<p><a href="https://armyinform.com.ua/wp-content/uploads/2023/06/foto-5-8.jpg"><img alt="" src="../Images/2023-06-21T76-00-00-04-00/foto-5-8-150x150.jpg" /></a></p>
<p>Наступного дня, 20 червня 2022 року, Богдану Карватку доручили зайняти рубіжоборони на північних околицях міста Лисичанська та здійснити вогневе прикриттяавтодороги Сєвєродонецьк — Бахмут, якою рухались колони окремої аеромобільноїбригади та окремого мотопіхотного батальйону Збройних Сил України. Попримасований обстріл позицій гвардійці впродовж трьох годин тримали оборону. Колизахисні споруди були фактично зруйновані, рашисти пішли в наступ і виниклазагроза опинитись в оточенні. Майор Карватко наказав підлеглим відходити назапасні позиції, а сам залишився прикривати їх вогнем із кулемета. Офіцерзнищив майже десяток загарбників, аж поки не зазнав смертельного поранення.</p>
<p>До Музею війни згадати Героя України прийшли мати, брат, дружина, бойовіпобратими та друзі.</p>
<p><em>Фото авторів</em></p>
<p><img alt="" src="../Images/2023-06-21T76-00-00-04-00/volodymyr-zagrebelnyj-2.jpg" /></p>
<p><a href="https://armyinform.com.ua/army-authors/volodymyr-zagrebelnyj/" title="Володимир Загребельний">Володимир Загребельний</a></p>
<p>Кореспондент АрміяInform</p>
<p>Source: <a href="https://armyinform.com.ua/2023/06/21/nakazav-pidleglym-vidhodyty-na-zapasni-pozycziyi-a-sam-zalyshyvsya-yih-prykryvaty/">https://armyinform.com.ua/2023/06/21/nakazav-pidleglym-vidhodyty-na-zapasni-pozycziyi-a-sam-zalyshyvsya-yih-prykryvaty/</a></p>