# Генсек НАТО: Україна на момент завершення війни має отримати запобіжники від повторення атаки РФ

Authors: Ukrinform (Person)

Publisher: Укринформ (Organization)

Published Time: 2023-07-07T17:02:00+03:00

Modified Time: 2023-07-07T17:02:00+03:00

Description: На момент завершення війни вже мають бути створені такі міжнародно-правові умови, які унеможливлять будь-які спроби Росії повторити атаку проти України. — Укрінформ.

Images: ['[630_360_16685...](https://static.ukrinform.com/photos/2022_11/thumb_files/630_360_1668589929-696.jpg)']

Tags: ['Столтенберг', 'Україна', 'Росія', 'Війна']

Type: Article

<!--METADATA-->

![](../Images/yкринформ/2023-07-07T17-02-00-03-00/630_360_1668589929-696.jpg) На моментзавершення війни вже мають бути створені такі міжнародно-правові умови, якіунеможливлять будь-які спроби Росії повторити атаку проти України.

Про це заявив генеральний секретар НАТО Єнс Столтенберг на пресконференції уБрюсселі, відповідаючи на запитання кореспондента Укрінформу щодо можливостіобговорення на саміті Альянсу у Вільнюсі гарантій безпеки для України.

«Коли війна завершиться, буде важливо вже мати погоджені рамкові умови, якізабезпечать, що президент Путін і Росія не зможуть дати відпочинок своїмсилам, передислокувати їх, провести їх тренування, переозброїти та зновуатакувати. Ми маємо створити такі рамкові умови, щоб надати Україні все, чоговона потребує, щоб Росія не могла атакувати знову», - наголосив [ Столтенберг](https://www.ukrinform.ua/tag-stoltenberg) .

За його словами, нагальним завданням для союзників є військова підтримкаУкраїни. Що більше території Україна буде спроможною визволити, то сильнішимибудуть її позиції за столом переговорів з метою пошуку шляхів для широкого,тривалого та справедливого завершення цієї війни.

«Це точно те, що наразі обговорюють союзники. Це є частиною обговорень питаннящодо членства (України) в НАТО. Я переконаний, що ми як союзники по НАТОзнайдемо спільний шлях для просування у відповідь на запит України щодочленства. Ми також приймемо важливі рішення щодо взаємосумісності та іншихречей, що наблизять Україну до НАТО», - сказав керівник Альянсу.

Він зауважив, що декілька країн-союзниць проводять двосторонні (у деякихвипадках багатосторонні) консультації з Україною щодо різного роду заходівбезпеки та можливих зусиль у цій сфері. Союзники по НАТО поінформовані протакі консультації, які доповнюватимуть спільні зусилля Альянсу з підтримкиУкраїни, про продовження яких НАТО просить усі країни-союзниці.

«Ми приймаємо наші рішення як суверенні незалежні держави, разом з Україною,тож це не справа Росії - заперечувати або накладати вето на такі рішення. Мидопомагаємо Україні виграти цю війну, надаємо їй військову допомогу та будемопродовжувати це робити», - наголосив Столтенберг.

**Читайте також:** [ Вільнюський саміт наблизить Україну до НАТО та зміцнитьїї - **Столтенберг** ](https://www.ukrinform.ua/rubric-polytics/3732764-vilnuskij-samit-nablizit-ukrainu-do-nato-ta-zmicnit-ii-stoltenberg.html)

Як повідомлялося, 11-12 липня у Вільнюсі відбудеться саміт НАТО, одним зголовних питань якого буде продовження допомоги Україні у її боротьбі протиросійської агресії, а також заходи зміцнення системи стримування та оборониАльянсу.

Source: [https://www.ukrinform.ua/rubric-polytics/3732853-gensek-nato-ukraina-na-moment-zaversenna-vijni-mae-otrimati-zapobizniki-vid-povtorenna-ataki-rf.html](https://www.ukrinform.ua/rubric-polytics/3732853-gensek-nato-ukraina-na-moment-zaversenna-vijni-mae-otrimati-zapobizniki-vid-povtorenna-ataki-rf.html)