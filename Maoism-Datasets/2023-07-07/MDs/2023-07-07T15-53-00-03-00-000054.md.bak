# Глави УГКЦ та католицької церкви Польщі підписали звернення щодо Волинської трагедії

Authors: Ukrinform (Person)

Publisher: Укринформ (Organization)

Published Time: 2023-07-07T15:53:00+03:00

Modified Time: 2023-07-07T15:53:00+03:00

Description: Глави УГКЦ та Польської римо-католицької церкви Святослав Шевчук і Станіслав Гондецький підписали спільне звернення у річницю Волинської трагедії, в якому засудили злочини 80-річної давнини і закликали до примирення і єднання українського і польського народів. — Укрінформ.

Images: ['[630_360_16887...](https://static.ukrinform.com/photos/2023_07/thumb_files/630_360_1688734369-238.jpg)']

Tags: ['Історія', 'Польща', 'УГКЦ', 'Волинська трагедія', 'Католицька церква']

Type: Article

<!--METADATA-->

![](../Images/yкринформ/2023-07-07T15-53-00-03-00/630_360_1688734369-238.jpg) Глави УГКЦта Польської римо-католицької церкви Святослав Шевчук і Станіслав Гондецькийпідписали спільне звернення у річницю Волинської трагедії, в якому засудилизлочини 80-річної давнини і закликали до примирення і єднання українського іпольського народів.

Підписання звернення у варшавському Кафедральному соборі імені святого ІванаХрестителя відбулося під час богослужіння українською і польською мовами заучастю українців і поляків, передає власний кореспондент Укрінформу.

Як зазначив під час богослужіння глава УГКЦ Святослав Шевчук, російськаагресія проти України, яка триває з 2014 року, ще раз доводить, що “примиренняміж нашими народами і співпраця вільної [ Польщі](https://www.ukrinform.ua/tag-polsa) і вільної України - це необхідні умовимиру в нашій частині Європи”.

“В іншому випадку карти розігруватиме той третій”,- підкреслив Шевчук.

**Читайте також:** [ Моравецький вшанував в Україні пам'ять жертв**Волинсько** ї трагедії ](https://www.ukrinform.ua/rubric-society/3732569-moraveckij-vsanuvav-v-ukraini-pamat-zertv-volinskoi-tragedii.html)

Він зазначив, що українська та польська церкви вже багато робили зарадипримирення, називаючи трагічні події 80-ї давнини “вбивством та етнічнимичистками, жертвами яких стали десятки тисяч невинних осіб, зокрема жінки,діти, й особи літнього віку”. Він зауважив, що, насамперед це були поляки, алетакож й українці, а також ті, хто рятував родичів та сусідів від небезпеки.Він нагадав, що про це йшлося, зокрема, під час спільної декларації обохцерков від 28 червня 2013 року.

Глава УГКЦ підкреслив, що у справі примирення “йдеться не про те, щоб забути,а про те, щоб подолати зло з минулого, і ставити вище те, що єднає, а не те,що розділяє”.

“Cьогодні після відкриття масових поховань у Бучі, Ірпені чи Гостомелі ми всірозуміємо, як важливо однозначно назвати винних, ексгумувати жертв, вшануватиїхнє право на гідне поховання та людську пам’ять”,- підкреслив Шевчук.

**Читайте також:** [ Кваснєвський висловився про роль **Волинсько** ї трагедіїдля України й Польщі ](https://www.ukrinform.ua/rubric-polytics/3731394-kvasnevskij-vislovivsa-pro-rol-volinskoi-tragedii-dla-ukraini-j-polsi.html)

За його словами, після років спільних дій єпископів обох обрядів обидвісторони вже досягли примирення, сторони не сперечаються щодо фактів знещодавньої історії та їх оцінки. Натомість, останні місяці ще більше зблизилиобидва народи, а мільйони поляків відкрили свої домівки для українськихбіженців. Він підкреслив, що українці сьогодні боряться “за нашу і вашусвободу”.

“Парадоксально, що наслідком російської спроби знищити український народ сталозближення між нашими народами”, - наголосив Шевчук.

Покровителем на шляху польсько-українського примирення він назвав Іоанна ПавлаII. За його словами, саме Папа-поляк взяв патронат над зближенням обохнародів.

Своєю чергою Голова Конференції єпископату Польщі Станіслав Гондецький під чассвоєї промови звернувся до президентів і прем’єрів обох країн “у справігідного вшанування усіх жертв геноциду, перед чим мають відбутися ексгумаціїтіл загиблих”. За його словами, поховання польських жертв Волинської трагедіїповинне мати релігійний характер.

**Читайте також:** [ Дуда: Українці і поляки спільно вшанують жертв**Волинсько** ї трагедії ](https://www.ukrinform.ua/rubric-polytics/3729468-duda-ukrainci-i-polaki-spilno-vsanuut-zertv-volinskoi-tragedii.html)

У Польщі 80-ту річницю Волинської трагедії на державному рівні відзначатимуть11 липня.

Як відомо, тема Волинської трагедії є однією з найбільш суперечливих вукраїнсько-польських відносинах. Погляди Києва і Варшави на причини,відповідальність і кількість жертв з обох сторін дещо відрізняються. Польськасторона наполягає, що виключну відповідальність за злочин, скоєний в 1943-1944роках на Волині, несе українська сторона, натомість українська сторонапереконує, що відповідальність несуть обидві сторони і вибачення має бутивзаємним.

Тему Волинської трагедії в минулі роки і зараз активно використовує російськапропаганда, аби посварити Україну і Польщу.

_Фото: Tomasz Jastrzebowski/REPORTER_

Source: [https://www.ukrinform.ua/rubric-society/3732808-glavi-ugkc-ta-katolickoi-cerkvi-polsi-pidpisali-zvernenna-sodo-volinskoi-tragedii.html](https://www.ukrinform.ua/rubric-society/3732808-glavi-ugkc-ta-katolickoi-cerkvi-polsi-pidpisali-zvernenna-sodo-volinskoi-tragedii.html)