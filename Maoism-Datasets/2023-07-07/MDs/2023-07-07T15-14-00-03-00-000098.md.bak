# Зеленському у Празі подарували символічний ключ від Сенату Чехії

Authors: Ukrinform (Person)

Publisher: Укринформ (Organization)

Published Time: 2023-07-07T15:14:00+03:00

Modified Time: 2023-07-07T15:14:00+03:00

Description: Президент Володимир Зеленський у ході візиту до Чехії провів зустріч з президентом Сенату парламенту Чеської Республіки Мілошем Вистрчілом, на якій йому подарували символічний ключ від Сенату Чехії. — Укрінформ.

Images: ['[630_360_16887...](https://static.ukrinform.com/photos/2023_07/thumb_files/630_360_1688731947-700.jpeg)']

Tags: ['Чехія', 'Візит', 'Зеленський']

Type: Article

<!--METADATA-->

![](../Images/yкринформ/2023-07-07T15-14-00-03-00/630_360_1688731947-700.jpeg) ПрезидентВолодимир Зеленський у ході візиту до Чехії провів зустріч з президентомСенату парламенту Чеської Республіки Мілошем Вистрчілом, на якій йомуподарували символічний ключ від Сенату Чехії.

Про це повідомляє [ пресслужба глави Української держави](https://www.president.gov.ua/news/u-prazi-glava-derzhavi-zustrivsya-z-prezidentami-senatu-j-pa-84149) , передає Укрінформ.

Президент подякував очільнику Сенату та чеському народу за сталу й дієвупідтримку України у відсічі збройній агресії Російської Федерації та занадання допомоги тимчасово переміщеним українським громадянам.

Він також відзначив важливість ухвалення Сенатом постанов про визнаннязлочинів Росії в Україні геноцидом українського народу та підтримку створенняспеціального трибуналу щодо злочину агресії проти України, що свідчить прочітку політичну позицію Чеської Республіки.

**Читайте також:** [ **Зеленськи** й зустрівся з президенткою Словаччини](https://www.ukrinform.ua/rubric-polytics/3732767-zelenskij-zustrivsa-z-prezidentkou-slovaccini.html)

Особливу увагу під час розмови приділили обговоренню питання щодо проведенняГлобального саміту з імплементації Української формули миру та якнайшвидшогонабуття Україною членства в НАТО та Європейському Союзі.

Зеленський також подякував Вистрчілу за активну позицію Чехії стосовновідбудови України й важливих українських ініціатив.

![](../Images/yкринформ/2023-07-07T15-14-00-03-00/1688731985-585.jpeg)

«Проведення в Празі в жовтні другого Парламентського саміту Кримськоїплатформи наблизить до спільної мети – деокупації Кримського півострова тавсіх тимчасово окупованих територій України», – зауважив глава держави.

Своєю чергою Вистрчіл подарував Зеленському символічний ключ від Сенату Чехії.

«Найбільшим друзям, тим, кого ми поважаємо, ми передаємо ключ від чеськогоСенату. Оскільки у вас буде ключ від чеського Сенату, двері Сенату й нашісерця будуть завжди відкриті», – сказав очільник чеського Сенату.

**Читайте також:** [ **Зеленський** відвідує Словаччину](https://www.ukrinform.ua/rubric-polytics/3732743-zelenskij-vidvidue-slovaccinu.html)

Президент України висловив вдячність за подарунок: «Я вважаю, що це ключ,якого заслуговують наш народ, наші військові. Дякую Сенату за таку ознакувизнання міцності нашої держави й боротьби за нашу незалежність. Хочуподякувати вам за те, що ви нам відкрили двері на самому початку вторгненняРосії. Відкрили без будь-яких умов, прихистили наших людей».

Крім того, сенатор Іржі Ружичка подарував Зеленському шеврон, який йомупередали чеські волонтери, котрі понад рік працюють в Україні.

Також Зеленський зустрівся з президентом Палати депутатів парламенту ЧехіїМаркетою Пекаровою Адамовою **,** під час якої глава держави подякував запідтримку України та важливі рішення нижньої палати парламенту.

![](../Images/yкринформ/2023-07-07T15-14-00-03-00/1688732053-354.jpeg)

Співрозмовники наголосили на необхідності санкційного тиску на Росію в межахЄС та інших міжнародних організацій, а також взаємодії сторін у реалізаціїкурсу України на повноправне членство в ЄС і НАТО.

**Читайте також:** [ Вільнюський саміт наблизить Україну до НАТО та зміцнитьїї - Столтенберг ](https://www.ukrinform.ua/rubric-polytics/3732764-vilnuskij-samit-nablizit-ukrainu-do-nato-ta-zmicnit-ii-stoltenberg.html)

У цьому контексті Президент України висловив сподівання на максимально активнупозицію з цих питань Палати депутатів парламенту Чехії.

Зеленський також подякував за надання гуманітарної допомоги та активну позиціюЧехії в питанні відбудови України.

Як повідомлялося, Президент Володимир Зеленський у п’ятницю прибув з візитомдо Словаччини, до цього протягом 6-7 липня відвідавши Чехію та Болгарію.

_Фото: ОПУ_

Source: [https://www.ukrinform.ua/rubric-polytics/3732786-zelenskomu-u-prazi-podaruvali-simvolicnij-kluc-vid-senatu-cehii.html](https://www.ukrinform.ua/rubric-polytics/3732786-zelenskomu-u-prazi-podaruvali-simvolicnij-kluc-vid-senatu-cehii.html)