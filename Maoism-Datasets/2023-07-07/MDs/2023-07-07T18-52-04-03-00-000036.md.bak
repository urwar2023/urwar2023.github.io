# Україна може втрачати до $800 мільйонів щомісяця через скорочення експорту зерна - МВФ

Authors: Ukrinform (Person)

Publisher: Укринформ (Organization)

Published Time: 2023-07-07T18:52:04+03:00

Modified Time: 2023-07-07T18:52:04+03:00

Description: Міжнародний валютний фонд очікує скорочення експорту зерна з України через невисокі врожаї й заміновані поля. За його оцінками, можливі перебої із «зерновою ініціативою», а також імпортні обмеження в ЄС на українські продукти загрожують країні втратою до 800 млн дол. щомісяця. — Укрінформ.

Images: ['[630_360_16633...](https://static.ukrinform.com/photos/2022_09/thumb_files/630_360_1663312554-918.jpeg)']

Tags: ['Експорт', 'МВФ', 'Україна', 'Зерно', 'зерновий коридор']

Type: Article

<!--METADATA-->

![](../Images/yкринформ/2023-07-07T18-52-04-03-00/630_360_1663312554-918.jpeg)Міжнародний валютний фонд очікує скорочення експорту зерна з України черезневисокі врожаї й заміновані поля. За його оцінками, можливі перебої із«зерновою ініціативою», а також імпортні обмеження в ЄС на українські продуктизагрожують країні втратою до 800 млн дол. щомісяця.

Про це йдеться в оприлюдненому в п’ятницю [ документі](https://www.imf.org/-/media/Files/Publications/CR/2023/English/1UKREA2023002.ashx)МВФ за підсумками першого перегляду програми розширеного фінансування (EFF)для України, передає Укрінформ.

«Подальші перебої в торгівлі вплинуть на зростання ВВП та експорт, залежно відїхнього масштабу й тривалості. Вже очікується, що обсяги експорту зернаскоротяться через зменшення запасів та зборів урожаю, але, за оцінками НБУ,припинення "зернового коридору" призведе до додаткових недоотриманихекспортних надходжень у розмірі 290 млн дол. на місяць», - зазначено вдокументі.

При цьому, за даними МВФ, загальний експорт сільгосппродукції становив близько2 млрд дол. на місяць з початку цього року і 2,3 млрд дол. на місяць у 2021році.

**Читайте також:** [ **МВФ** покращив економічні прогнози щодо України](https://www.ukrinform.ua/rubric-economy/3732879-mvf-pokrasiv-ekonomicni-prognozi-sodo-ukraini.html)

За оцінкою МВФ, у разі подальших імпортних обмежень, введених окремимикраїнами ЄС, переорієнтація торгівлі буде ускладнена навіть за збереженняможливості транзиту. Таким чином негативний вплив на експорт зернових танезернових продуктів становитиме близько 170 млн дол. щомісяця до серединивересня та зростатиме далі до 270 млн дол. на місяць – якщо обмеженняпродовжать свою дію, коли почне надходити новий врожай.

Крім того, існують ризики, пов’язані з необхідністю додаткових сховищ аботранспортних потужностей, які знаходяться поза контролем України, зауважили уФонді.

«Якщо заборони на імпорт буде подовжено, а зерновий коридор буде порушений,комплексний ефект із відповідними логістичними проблемами може призвести дотого, що втрати перевищать 800 млн дол. на місяць», - заявили у Фонді.

**Читайте також:** [ Мінфін прогнозує цьогоріч зростання ВВП до 3%](https://www.ukrinform.ua/rubric-economy/3732821-minfin-prognozue-cogoric-zrostanna-vvp-do-3.html)

Тому пріоритетом у найближчій перспективі є зміцнення та диверсифікаціяканалів торгівлі, тоді як довгострокове відновлення потребуватиме розв’язанняпроблеми розмінування сільгоспугідь.

Будь-які затяжні перебої в торгівлі стануть важким тягарем для аграріїв,зазначається в документі. Близько 90% із них зазнали втрат у 2022 році, хочаце й було компенсовано програмою «Доступні кредити 5-7-9%». Натомістьвідновлення в найближчій перспективі малоймовірне через менші врожаї у2022-2023 роках. Через це очікується, що обсяг експорту українського зернаскоротиться до 2024 року до 60% від довоєнного рівня.

У Мінагрополітики України у цьому зв’язку зазначили, що аграрії впораються зперебоями, скоротивши посівні площі ще на 20 - 30%. Крім того, прискоритьсяперехід на інші культури, зокрема, ріпак, сою та соняшник. Натомість фермерамможе знадобитися більше фінансової підтримки.

**Читайте також:** [ Україна виділила ₴20 мільярдів для гарантії фінансовоїбезпеки суден « **зерно** вого коридору» ](https://www.ukrinform.ua/rubric-economy/3732726-ukraina-vidilila-20-milardiv-dla-garantii-finansovoi-bezpeki-suden-zernovogo-koridoru.html)

У цьому контексті [ МВФ ](https://www.ukrinform.ua/tag-mvf) привітав недавнєрішення ЄС відновити тимчасову лібералізацію торгівлі для України до червня2024 року.

«Однак, з огляду на ризик надлишку пропозиції, який вплине на ціни виробниківу сусідніх країнах, слід активізувати зусилля для зміцнення торговельнихканалів», - підкреслили у Фонді.

У довгостроковій перспективі відновлення також залежатиме від трудомісткихзусиль із розмінування, оскільки приблизно 2,5 млн гектарівсільськогосподарських угідь підлягають перевірці та очищенню.

Як повідомляв Укрінформ, у п’ятницю МВФ оновив [ економічні прогнози](https://www.ukrinform.ua/rubric-economy/3732879-mvf-pokrasiv-ekonomicni-prognozi-sodo-ukraini.html) по Україні, вказавши на тенденцію стійкогозростання.

Source: [https://www.ukrinform.ua/rubric-economy/3732906-ukraina-moze-vtracati-do-800-miljoniv-somisaca-cerez-skorocenna-eksportu-zerna-mvf.html](https://www.ukrinform.ua/rubric-economy/3732906-ukraina-moze-vtracati-do-800-miljoniv-somisaca-cerez-skorocenna-eksportu-zerna-mvf.html)