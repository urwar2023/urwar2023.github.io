# На Бахмутському напрямку Сили оборони просунулися на півдні ще більш як на кілометр - Маляр

Authors: Ukrinform (Person)

Publisher: Укринформ (Organization)

Published Time: 2023-07-07T20:23:00+03:00

Modified Time: 2023-07-07T20:23:00+03:00

Description: На Бахмутському напрямку на південному флангу є просування по декількох ділянках — понад кілометр. На північному флангу - бої без зміни положень. — Укрінформ.

Images: ['[630_360_16486...](https://static.ukrinform.com/photos/2022_03/thumb_files/630_360_1648629925-771.jpg)']

Tags: ['Міноборони', 'ЗСУ', 'Війна з Росією', 'Ганна Маляр']

Type: Article

<!--METADATA-->

![](../Images/yкринформ/2023-07-07T20-23-00-03-00/630_360_1648629925-771.jpg) НаБахмутському напрямку на південному флангу є просування по декількох ділянках— понад кілометр. На північному флангу - бої без зміни положень.

Як передає Укрінформ, про це заступниця міністра оборони Ганна Малярповідомила в [ Телеграмі ](https://t.me/annamaliar/917) .

"У самому Бахмуті ворог фактично в пастці. Наші війська максимально ускладнилипересування ворога та унеможливили вихід", — зауважила представниця [Міноборони ](https://www.ukrinform.ua/tag-minoboroni) .

Обстріли з обох боків тривають.

Крім того, Сили оборони продовжують наступальні дії на Мелітопольському таБердянському напрямках, скрізь тривають "гарячі бої".

**Читайте також:** [ На Бахмутському напрямку ЗСУ просунулися і повернулираніше захоплені території ](https://www.ukrinform.ua/rubric-ato/3732733-na-bahmutskomu-napramku-zsu-prosunulisa-i-povernuli-ranise-zahopleni-teritorii-sirskij.html)

Українські захисники закріплюються на досягнутих рубежах, здійснюють заходиконтрбатарейної боротьби.

"Крім того наші оборонці фактично перемолочують там зараз техніку та озброєнняворога, знищують склади зброї, вражають місця компактного знаходженняросійських військових — відчутно зменшуючи таким чином наступальні та оборонніспроможності ворога", — додала заступниця міністра.

За даними Маляр, на півдні через значні втрати у живій силі деякі російськіпідрозділи відмовляються від участі в боях.

"Співвідношення безповоротних втрат на півдні - 1 до 5,3. Тобто у ворога напівдні гине військовослужбовців у 5,3 рази більше ніж у нас", — зазначилавона.

**Читайте також:** [ **Сили** **оборони** просуваються на Таврійськомунапрямку, росіяни за добу втратили майже дві роти](https://www.ukrinform.ua/rubric-ato/3732844-sili-oboroni-prosuvautsa-na-tavrijskomu-napramku-rosiani-za-dobu-vtratili-majze-dvi-roti.html)

На сході, додала Маляр, загарбники продовжують наступати на Авдіівському,Мар‘їнському, Куп‘янському, Лиманському й Сватівському напрямках, безуспішнонамагаються прорвати оборону. Скрізь тривають "гарячі бої" без зміни положень.

Як повідомляв Укрінформ, російські загарбники [ зосередили зусилля](https://www.ukrinform.ua/rubric-ato/3732921-vorog-zoserediv-zusilla-na-pati-napramkah-jdut-vazki-boi.html) на п’яти напрямках, йдуть важкі бої.

Source: [https://www.ukrinform.ua/rubric-ato/3732948-na-bahmutskomu-napramku-sili-oboroni-prosunulisa-na-pivdni-se-bils-ak-na-kilometr-malar.html](https://www.ukrinform.ua/rubric-ato/3732948-na-bahmutskomu-napramku-sili-oboroni-prosunulisa-na-pivdni-se-bils-ak-na-kilometr-malar.html)