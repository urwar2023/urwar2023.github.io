# Уряд за кілька тижнів виділив регіонам понад ₴16 мільярдів субвенції на відновлення — Шмигаль

Authors: Ukrinform (Person)

Publisher: Укринформ (Organization)

Published Time: 2023-07-07T17:24:31+03:00

Modified Time: 2023-07-07T17:24:31+03:00

Description: Кабінет Міністрів за останні декілька тижнів виділив регіонам 16 млрд 369 млн грн субвенції на проєкти відновлення та трансформації. — Укрінформ.

Images: ['[630_360_16778...](https://static.ukrinform.com/photos/2023_03/thumb_files/630_360_1677851425-181.jpg)']

Tags: ['Гроші', 'Шмигаль', 'Відбудова']

Type: Article

<!--METADATA-->

![](../Images/yкринформ/2023-07-07T17-24-31-03-00/630_360_1677851425-181.jpg) КабінетМіністрів за останні декілька тижнів виділив регіонам 16 млрд 369 млн грнсубвенції на проєкти відновлення та трансформації.

Про це Прем'єр-міністр Денис Шмигаль [ сказав ](http://t.me/Denys_Smyhal/5573)на засіданні уряду, передає Укрінформ.

«За останні декілька тижнів ми виділили регіонам 16 млрд 369 млн грн субвенціїна проєкти відновлення та трансформації. Це дуже значна сума, яка дозволяє вжецього року показати дуже конкретні результати, які відчують всі українці», -наголосив [ Шмигаль ](https://www.ukrinform.ua/tag-smigal) .

За його даними, Київська область отримала 4,5 млрд грн, Харківська — 2,5 млрдгрн, Житомирська — 1,5 млрд грн, Запорізька та Одеська області — по 1 млрдгрн, Сумська — 837 млн грн, Миколаївська — 817 млн грн, Полтавська — 797 млнгрн, Дніпропетровська — 663 млн грн, Херсонська область — 563 млн грн.

На жаль, додав глава уряду, на місцях використання цих коштів відбуваєтьсязанадто повільно.

«Сьогодні провели нараду з керівниками ОВА, розглянули проблемні питання,з’ясували, що саме не дозволяє нам рухатися швидше. Вже на наступне засіданняуряду очікую від Міністерства інфраструктури та Агентства з відновленняпроєктів рішень, які дозволять пришвидшити процес відбудови», - додав Шмигаль.

**Читайте також:** [ П'ятнадцять українських **регіонів** відбудують 26населених пунктів правобережної Херсонщини ](https://www.ukrinform.ua/rubric-vidbudova/3732490-patnadcat-ukrainskih-regioniv-vidbuduut-26-naselenih-punktiv-pravobereznoi-hersonsini.html)

Як повідомляв Укрінформ, цього тижня Прем'єр-міністр заявив, що з Фондуліквідації наслідків збройної агресії Росії, в якому нині акумульовано майже62 млрд грн, 23,7 млрд грн вже розподілені на відбудову.

Source: [https://www.ukrinform.ua/rubric-vidbudova/3732865-urad-za-kilka-tizniv-vidiliv-regionam-ponad-16-milardiv-subvencii-na-vidnovlenna-smigal.html](https://www.ukrinform.ua/rubric-vidbudova/3732865-urad-za-kilka-tizniv-vidiliv-regionam-ponad-16-milardiv-subvencii-na-vidnovlenna-smigal.html)