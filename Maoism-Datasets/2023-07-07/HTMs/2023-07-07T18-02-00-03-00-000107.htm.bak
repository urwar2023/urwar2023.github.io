<html>
<head><style>img{height: auto; width: auto\9; width:100%;}</style></head>
<body>
<h1>Зеленський: Проросійські погляди - це протерористична позиція</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-07-07T18:02:00+03:00</p>
<p>Modified Time: 2023-07-07T18:02:00+03:00</p>
<p>Description: Президент Володимир Зеленський переконаний, що проукраїнські погляди – це погляди проєвропейські, а ті, хто має проросійські погляди, підтримують протерористичну позицію. — Укрінформ.</p>
<p>Images: ['<a href="https://static.ukrinform.com/photos/2023_07/thumb_files/630_360_1688740817-234.jpg">630_360_16887...</a>']</p>
<p>Tags: ['Україна', 'Росія', 'Війна з Росією']</p>
<p>Type: Article</p>
<!--METADATA-->

<p><img alt="" src="../Images/yкринформ/2023-07-07T18-02-00-03-00/630_360_1688740817-234.jpg" /> ПрезидентВолодимир Зеленський переконаний, що проукраїнські погляди – це поглядипроєвропейські, а ті, хто має проросійські погляди, підтримуютьпротерористичну позицію.</p>
<p>Про це він сказав під час спільної з Президентом Словаччини Зузаною Чапутовоюпресконференції у Братиславі, повідомляє кореспондент Укрінформу.</p>
<p>«Що значить бути проукраїнським? Проукраїнським – це бути проєвропейським… Щотаке проросійські погляди? Вони (росіяни - ред.) є агресором, вони прийшли начужу землю, вони нас атакували, вбивали, ґвалтували, катували людей. Як можнадотримуватись таких поглядів? Кожна людина має вибір, але якщо хтось хочеперевірити, якщо хтось хоче побачити Росію на кордонах своєї держави - скількикоштує така перевірка?!» - заявив <a href="https://www.ukrinform.ua/tag-zelenskij"> Зеленський.</a></p>
<p>За його словами, нині проросійська позиція – це позиція протерористична.</p>
<p><strong>Читайте також:</strong> <a href="https://www.ukrinform.ua/rubric-polytics/3732871-zelenskij-pro-samit-nato-rosia-duze-rozrahovue-na-slabkist-i-rozednanist-v-alansi.html"> <strong>Зеленський</strong> – про саміт НАТО: Росія дуже розраховує наслабкість і роз’єднаність в Альянсі </a></p>
<p>«Хто дійсно хоче це перевіряти? А для чого? Чи не достатньо того, що є вУкраїні, є ефект Росії і є результат їхньої присутності на нашій території?Невже комусь подобається ця «російська рулетка»?!» - підкреслив глава держави.</p>
<p>Зеленський зауважив, що досі не бачив, аби американці чи європейці прагнулижити у Росії.</p>
<p>«Ви бачили, щоб люди зі США переїжджали в Росію? Ви бачили, щоб люди з Європихотіли емігрувати в Росію? Ви це бачили, щоб вони виходили з російськихавтомобілів і сідали в автомобілі радянського зразка? Я просто такого не бачивжодного разу в житті!», - сказав Президент.</p>
<p>Як повідомлялося, Президент Володимир <a href="https://www.ukrinform.ua/rubric-polytics/3732743-zelenskij-vidvidue-slovaccinu.html"> Зеленський у п’ятницю прибув з візитомдо Словаччини </a> . Раніше, 6-7 липня, він відвідав Чехію і Болгарію.</p>
<p><em>Фото: ОП</em></p>
<p>Source: <a href="https://www.ukrinform.ua/rubric-polytics/3732882-zelenskij-prorosijski-pogladi-ce-proteroristicna-pozicia.html">https://www.ukrinform.ua/rubric-polytics/3732882-zelenskij-prorosijski-pogladi-ce-proteroristicna-pozicia.html</a></p>
</body>
</html>