<html>
<head><style>img{height: auto; width: auto\9; width:100%;}</style></head>
<body>
<h1>МВФ покращив економічні прогнози щодо України</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-07-07T-18:43:00+03:00</p>
<p>Modified Time: 2023-07-07T17:43:00+03:00</p>
<p>Description: Зростання реального ВВП в Україні станом на травень вже досягло «плюс» 2,4% порівняно з «мінус» 29,1% наприкінці минулого року, при цьому зменшилися показники інфляції та покращилися умови на валютному ринку. — Укрінформ.</p>
<p>Images: ['<a href="https://static.ukrinform.com/photos/2023_04/thumb_files/630_360_1680538218-164.jpg">630_360_16805...</a>']</p>
<p>Tags: ['Економіка', 'МВФ', 'Україна', 'ВВП']</p>
<p>Type: Article</p>
<!--METADATA-->

<p><img alt="" src="../Images/yкринформ/2023-07-07T-18-43-00-03-00/630_360_1680538218-164.jpg" /> Зростанняреального ВВП в Україні станом на травень вже досягло «плюс» 2,4% порівняно з«мінус» 29,1% наприкінці минулого року, при цьому зменшилися показникиінфляції та покращилися умови на валютному ринку.</p>
<p>Про це йдеться в оприлюдненому у п’ятницю <a href="https://www.imf.org/-/media/Files/Publications/CR/2023/English/1UKREA2023002.ashx"> документі</a>МВФ за підсумками першого перегляду програми розширеного фінансування (EFF)для України, передає Укрінформ.</p>
<p>«Останній аналіз даних свідчить про більш стійку економічну діяльність, ніж намомент затвердження програми EFF», - зазначається у документі.</p>
<p>Зокрема, переглянутий у бік покращення показник зростання реального ВВП в 2022році (з «мінус» 30,3% до «мінус» 29,1%). Це сталося завдяки більш потужнійдинаміці в IV кварталі минулого року, коли господарства та компанії в Українікраще адаптувалися до відключення електропостачання.</p>
<p><strong>Читайте також:</strong> <a href="https://www.ukrinform.ua/rubric-economy/3730975-ukraina-otrimala-se-890-miljoniv-vid-mvf-minfin.html"> Україна отримала ще $890 мільйонів від <strong>МВФ</strong> - Мінфін</a></p>
<p>Крім того, у І кварталі 2023 року зростання ВВП підвищилося до «плюс» 2,4%,«що свідчить про значне відновлення економічної активності», а також подальшуадаптацію бізнесу й домогосподарств під час війни. «Опитування підприємствпідтверджують поліпшення настроїв», - зазначається у документі.</p>
<p>Натомість як непередбачений ризик вказується руйнування Каховської греблі, що«може вплинути на зростання через втрату орних земель, міграцію та порушенняроботи промислових об’єктів, у тому числі через брак води та електроенергії».</p>
<p><strong>Читайте також:</strong> <a href="https://www.ukrinform.ua/rubric-economy/3731433-ukraina-cogoric-uze-otrimala-236-milarda-makrofinansovoi-dopomogi.html"> Україна цьогоріч уже отримала $23,6 мільярдамакрофінансової допомоги </a></p>
<p>Показник інфляції в Україні станом на травень 2023 року знизився до 15,3% урічному вимірі з 26,6% станом на кінець 2022 року. Базова інфляція (невраховує зміни цін на продовольство й електроенергію) також знизилася до 15,6%у травні з 22,6% наприкінці 2022 року. Як зазначили у Фонді, це відобразилозусилля щодо оптимізації поставок продуктів харчування й пального, швидкоговідновлення енергетичного сектору після атак, а також зміцнення готівковогокурсу гривні.</p>
<p>Зауважується, що тарифи на електроенергію для домогосподарств зростуть більшніж на 60% з червня, однак це незначною мірою вплине на інфляцію через низькубазу.</p>
<p>Водночас зазначається, що в Україні покращилися умови на валютному ринку черезпродовження зовнішніх надходжень та сезонні чинники, зокрема продажі валютисільськогосподарськими виробниками. Різниця між офіційним та готівковимкурсами стабілізувався на рівні близько 2 - 4% з березня, тоді як місячнийчистий продаж валюти НБУ стабілізувався на рівні $1,6 мільярда в березні-травні порівняно з $2,9 мільярда узимку.</p>
<p>При цьому у <a href="https://www.ukrinform.ua/tag-mvf"> МВФ </a> вказали на погіршенняпоказників бюджетного дефіциту порівняно з минулим роком, «оскільки вищіприбутки були більш ніж компенсовані більшими витратами впродовж першихчотирьох місяців 2023 року». У цьому зв’язку зазначається, що сукупнийзагальний бюджетний дефіцит сягнув близько 185 мільярдів грн протягом першихчотирьох місяців року порівняно зі 130 млрд грн у цей же період минулого року.</p>
<p>Як повідомляв Укрінформ, Міністерство фінансів України <a href="https://www.ukrinform.ua/rubric-economy/3732821-minfin-prognozue-cogoric-zrostanna-vvp-do-3.html"> розраховує</a> , що зростання економіки за результатами 2023 рокупідвищиться до 3%.</p>
<p>Source: <a href="https://www.ukrinform.ua/rubric-economy/3732879-mvf-pokrasiv-ekonomicni-prognozi-sodo-ukraini.html">https://www.ukrinform.ua/rubric-economy/3732879-mvf-pokrasiv-ekonomicni-prognozi-sodo-ukraini.html</a></p>
</body>
</html>