<html>
<head><style>img{height: auto; width: auto\9; width:100%;}</style></head>
<body>
<h1>ЦВК заявила про нелегітимність «виборів» на тимчасово захоплених Росією територіях</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-07-07T19:46:15+03:00</p>
<p>Modified Time: 2023-07-07T19:46:15+03:00</p>
<p>Description: Центральна виборча комісія під час засідання в п'ятницю, 7 липня, ухвалила постанову, якою підкреслила нелегітимність організації підготовки та проведення Російською Федерацією будь-яких "виборів" на тимчасово загарбаних територіях України. — Укрінформ.</p>
<p>Images: ['<a href="https://static.ukrinform.com/photos/2019_07/thumb_files/630_360_1562132340-242.jpg">630_360_15621...</a>']</p>
<p>Tags: ['ЦВК', 'Окупація', 'Вибори', 'Росія']</p>
<p>Type: Article</p>
<!--METADATA-->

<p><img alt="" src="../Images/yкринформ/2023-07-07T19-46-15-03-00/630_360_1562132340-242.jpg" /> Центральнавиборча комісія під час засідання в п'ятницю, 7 липня, ухвалила постанову,якою підкреслила нелегітимність організації підготовки та проведенняРосійською Федерацією будь-яких "виборів" на тимчасово загарбаних територіяхУкраїни.</p>
<p>Про це <a href="https://cvk.gov.ua/novini/tsvk-zayavlyaie-pro-nelegitimnist-organizatsii-pidgotovki-ta-provedennya-rf-bud-yakih-viboriv-na-timchasovo-okupovanih-teritoriyah-ukraini.html"> повідомила </a> пресслужба секретаріату ЦВК,передає Укрінформ.</p>
<p>Як головний орган адміністрування виборів в Україні Центральна виборча комісіянаголосила, що рішення російської ЦВК про проведення так званих виборів назахоплених територіях Донецької, Луганської, Херсонської та Запорізькоїобластей і в окупованому Сімферополі є не лише грубим порушенням норм якукраїнського, так і міжнародного права, а й "ще одним неспростовним доказомзлочинних дій РФ та її політичного керівництва".</p>
<p>"Спроба організації та проведення цих виборів на тимчасово окупованихтериторіях України є продовженням цинічного зазіхання росії на державнийсуверенітет і територіальну цілісність України, її державний устрій,закріплені в Конституції України", — заявили в <a href="https://www.ukrinform.ua/tag-cvk"> ЦВК</a> .</p>
<p>Наголошується, що, враховуючи відсутність у Росії суверенної влади надукраїнськими територіями, призначення та проведення там загарбникамилегітимних виборів є неможливим. Усі ж призначені країною-агресором за межамиїї юрисдикції, на порушення суверенітету, політичної незалежності татериторіальної цілісності України вибори апріорі є нелегітимними.</p>
<p>Комісія попереджає державні органи й органи місцевого самоврядування, їхніхпосадових і службових осіб, суб’єктів у сфері медіа, політичні партії тагромадські об’єднання, підприємства, установи й організації всіх формвласності, а також громадян України про кримінальну відповідальність за участьв організації та проведенні незаконних виборів, за публічні заклики до їхпроведення і пособництво країні-агресору.</p>
<p>Українців, які проживають на згаданих територіях, ЦВК закликає утриматися відучасті в будь-яких пов'язаних з "виборами" заходах.</p>
<p>Повідомляється, що Комісія вже звернулася до Служби безпеки України таДержавного бюро розслідувань щодо оперативного розслідування фактів здійсненнязаходів, спрямованих на організацію підготовки та проведення псевдовиборів,встановлення причетних осіб і забезпечення їх притягнення до відповідальностізгідно з Кримінальним кодексом України.</p>
<p>У ЦВК підкреслили, що фактично співучастю у злочинних діях держави-агресора єтакож спостереження за процесом псевдовиборів. У зв'язку із цим Комісіязакликає відповідні міжнародні місії не брати участі у спостереженні запризначеним загарбниками "голосуванням".</p>
<p>Засуджуючи протиправні дії та рішення Державної думи, Президента і ЦВК РФ, атакож загарбницької адміністрації щодо організації підготовки і проведення натериторіях України псевдовиборів, Комісія закликає зробити відповідний крок йіноземні держави, їхні органи адміністрування виборів і міжнародніорганізації.</p>
<p><strong>Читайте також:</strong> <a href="https://www.ukrinform.ua/rubric-polytics/3724226-es-zasudiv-namir-rosii-provesti-vibori-na-timcasovo-okupovanij-teritorii-ukraini.html"> ЄС <strong>засудив</strong> <strong>намір</strong> <strong>Росії</strong> <strong>провести</strong> «<strong>вибори</strong> » на <strong>тимчасово</strong> <strong>окупованій</strong> <strong>території</strong> <strong>України</strong></a></p>
<p>Як повідомлялося, Центральна виборча комісія РФ на 10 вересня призначила такзвані вибори на тимчасово загарбаних територіях Донецької, Луганської,Запорізької та Херсонської областей.</p>
<p>Планується, що жителі псевдореспублік "ДНР" і “ЛНР” "обиратимуть" депутатівтак званих народних рад. У Запорізькій області відбудуться "вибори"парламентаріїв Законодавчих зборів, а в Херсонській області — депутатів Думи.</p>
<p>Також жителі тимчасово захоплених росіянами територій України "обиратимуть"депутатів представницьких органів.</p>
<p>У тимчасово окупованому Сімферополі в одному з незаконно утворенихпсевдовладою виборчих округів на 10 вересня заплановані "додаткові вибори" вДерждуму РФ.</p>
<p>Source: <a href="https://www.ukrinform.ua/rubric-polytics/3732929-cvk-zaavila-pro-nelegitimnist-viboriv-na-timcasovo-zahoplenih-rosieu-teritoriah.html">https://www.ukrinform.ua/rubric-polytics/3732929-cvk-zaavila-pro-nelegitimnist-viboriv-na-timcasovo-zahoplenih-rosieu-teritoriah.html</a></p>
</body>
</html>