<html>
<head><style>img{height: auto; width: auto\9; width:100%;}</style></head>
<body>
<h1>На Житомирщині викрили фармкомпанію, яка продавала медикаменти російській армії</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-07-07T17:09:00+03:00</p>
<p>Modified Time: 2023-07-07T17:09:00+03:00</p>
<p>Description: Служба безпеки України викрила у співпраці з російськими загарбниками одне з фармацевтичних підприємств Житомирської області. — Укрінформ.</p>
<p>Images: ['<a href="https://static.ukrinform.com/photos/2023_07/thumb_files/630_360_1688738687-923.jpeg">630_360_16887...</a>']</p>
<p>Tags: ['Медики', 'СБУ', 'Російські військові', 'Колаборант', 'Фармацевтика']</p>
<p>Type: Article</p>
<!--METADATA-->

<p><img alt="" src="../Images/yкринформ/2023-07-07T17-09-00-03-00/630_360_1688738687-923.jpeg" /> Службабезпеки України викрила у співпраці з російськими загарбниками одне зфармацевтичних підприємств Житомирської області.</p>
<p>Як передає Укрінформ, про це повідомила <a href="https://ssu.gov.ua/novyny/sbu-vykryla-farmakolohichnu-kompaniiu-na-zhytomyrshchyni-yaka-prodavala-medykamenty-rosiiskii-armii"> СБУ.</a></p>
<p>Встановлено, що після повномасштабного вторгнення Російської Федерації вУкраїну підприємство налагодило приховану схему постачання українськихлікарських засобів до військових шпиталів РФ. Причетним до організаціїоборудки виявився директор компанії.</p>
<p>Серед основних товарів нелегального експорту були знеболювальні засоби, якіросіяни використовували на тимчасово захопленій території України длялікування своїх військових.</p>
<p>За даними СБУ, до лютого 2022 року компанія теж експортувала свою продукцію доРосії. Бізнес-партнером української фірми в країні-агресорці була установа, щовиконує державні замовлення російського Міністерства оборони.</p>
<p><img alt="" src="../Images/yкринформ/2023-07-07T17-09-00-03-00/630_360_1688737248-4705.jpeg" /></p>
<p><a href="https://static.ukrinform.com/photos/2023_07/1688737248-4705.jpeg"> <img alt="" src="../Images/yкринформ/2023-07-07T17-09-00-03-00/630_360_1688737248-4705.jpeg" /></a> <a href="https://static.ukrinform.com/photos/2023_07/1688737248-6026.jpeg"><img alt="" src="../Images/yкринформ/2023-07-07T17-09-00-03-00/630_360_1688737248-6026.jpeg" /></a> <a href="https://static.ukrinform.com/photos/2023_07/1688737248-5950.jpeg"><img alt="" src="../Images/yкринформ/2023-07-07T17-09-00-03-00/630_360_1688737248-5950.jpeg" /></a> <a href="https://static.ukrinform.com/photos/2023_07/1688737248-1264.jpeg"><img alt="" src="../Images/yкринформ/2023-07-07T17-09-00-03-00/630_360_1688737248-1264.jpeg" /></a> <a href="https://static.ukrinform.com/photos/2023_07/1688737248-4554.jpeg"><img alt="" src="../Images/yкринформ/2023-07-07T17-09-00-03-00/630_360_1688737248-4554.jpeg" /></a></p>
<p>Після початку повномасштабної війни та запровадження відповідних санкцій протиКремля менеджмент українського підприємства розробив механізм обходу введенихобмежень. Для цього організатор оборудки разом із російськими спільникамизадіяв низку підконтрольних комерційних структур на Близькому Сході та уЄвропейському Союзі.</p>
<p><strong>Читайте також:</strong> <a href="https://www.ukrinform.ua/rubric-regions/3731775-sbu-vikrila-shemu-rozkradan-na-harkivskij-zaliznici-so-mogla-zirvati-postavki-tehniki-na-front.html"> <strong>СБУ</strong> <strong>викрила</strong> схему розкрадань на Харківськійзалізниці, що могла зірвати поставки техніки на фронт</a></p>
<p>Спочатку ділки направляли українські медикаменти на адреси зарубіжних фірм,після чого змінювали товарно-транспортні накладні й переправляли продукціюфактичним замовникам з Росії.</p>
<p>Співробітники <a href="https://www.ukrinform.ua/tag-sbu"> СБУ </a> задокументували спробунезаконного переправлення до країни-агресорки майже 300 кілограмів медичнихзасобів.</p>
<p>Під час обшуків в офісах і виробничих приміщеннях української фармкомпаніївиявлені комп’ютери з доказами незаконної діяльності, контракт з фактичнимросійським покупцем медпрепаратів та російські сертифікати відповідності намедикаменти.</p>
<p>Директору українського підприємства оголошена підозра за ч. 1 ст. 111-2(пособництво державі-агресору) Кримінального кодексу України. Вирішуєтьсяпитання про обрання йому запобіжного заходу у вигляді тримання під вартою.</p>
<p>Слідство триває. Зловмиснику загрожує до 12 років позбавлення волі.</p>
<p>Як повідомляв Укрінформ, раніше правоохоронці викрили київську компанію, яка <a href="https://www.ukrinform.ua/rubric-kyiv/3722710-u-kievi-vikrili-kompaniu-aka-dopomagala-rosatomu-buduvati-aes-u-riznih-krainah.html">допомагала підсанкційному Росатому будувати п’ять атомних електростанцій</a> у різних країнахсвіту.</p>
<p>Source: <a href="https://www.ukrinform.ua/rubric-regions/3732835-na-zitomirsini-vikrili-farmkompaniu-aka-prodavala-medikamenti-rosijskij-armii.html">https://www.ukrinform.ua/rubric-regions/3732835-na-zitomirsini-vikrili-farmkompaniu-aka-prodavala-medikamenti-rosijskij-armii.html</a></p>
</body>
</html>