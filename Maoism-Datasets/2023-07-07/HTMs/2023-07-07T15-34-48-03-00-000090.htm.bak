<html>
<head><style>img{height: auto; width: auto\9; width:100%;}</style></head>
<body>
<h1>У Білому домі прокоментували переговори ексчиновників США з Росією про Україну</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-07-07T15:34:48+03:00</p>
<p>Modified Time: 2023-07-07T15:34:48+03:00</p>
<p>Description: У Білому домі знали про неофіційні переговори між колишніми працівниками нацбезпеки США та російськими посадовцями щодо припинення війни в Україні, але не заохочували і не підтримували їх. — Укрінформ.</p>
<p>Images: ['<a href="https://static.ukrinform.com/photos/2023_04/thumb_files/630_360_1682353687-875.jpg">630_360_16823...</a>']</p>
<p>Tags: ['США', 'Україна', 'Росія']</p>
<p>Type: Article</p>
<!--METADATA-->

<p><img alt="" src="../Images/yкринформ/2023-07-07T15-34-48-03-00/630_360_1682353687-875.jpg" /> У Біломудомі знали про неофіційні переговори між колишніми працівниками нацбезпеки СШАта російськими посадовцями щодо припинення війни в Україні, але не заохочувалиі не підтримували їх.</p>
<p>Про це координатор зі стратегічних комунікацій Ради національної безпеки СШАДжон Кірбі сказав у інтерв’ю американському телеканалу <a href="http://twitter.com/CBSNews/status/1677076264413286400"> CBS News</a> , передає Укрінформ.</p>
<p>«Ми знаємо, що певні приватні особи самостійно, без нашої активної участі чипідтримки, вели переговори з російськими посадовцями. Інколи нам повідомляютьпро такі зустрічі після того, як вони відбулися. Але я хочу чітко заявити, щоми не заохочували ці дискусії і не підтримували їх жодним активним чином», -заявив Кірбі.</p>
<p>Він підкреслив, що в Білому домі дотримуються чіткої позиції «нічого проУкраїну без України».</p>
<p>«Ми дали дуже чітко зрозуміти українцям як приватно, так і публічно, що небудемо вести переговори про припинення цієї війни без них і без їхньої думки,що має бути головною і визначальною», - зауважив Кірбі.</p>
<p>Раніше телеканал <a href="http://www.nbcnews.com/news/world/former-us-officials-secret-ukraine-talks-russians-war-ukraine-rcna92610"> NBC News </a> повідомив, щогрупа колишніх співробітників національної безпеки США проводила таємніпереговори з російськими високопосадовцями, зокрема міністром закордоннихсправ Росії Сергієм Лавровим, аби закласти основу для переговорів проприпинення війни в Україні.</p>
<p>В Офісі Президента України NBC News сказали, що не коментуватимутьповідомлення із джерел про переговори між <a href="https://www.ukrinform.ua/tag-ssa"> США</a> й Росією.</p>
<p>Водночас в ОП наголосили, що позиція Києва незмінна: доля України не можевирішуватися без України.</p>
<p><strong>Читайте також:</strong> <a href="https://www.ukrinform.ua/rubric-polytics/3730222-diplomaticnij-format-bude-mozlivij-lise-pisla-vihodu-na-kordoni-1991-roku-zelenskij.html"> Дипломатичний формат буде можливий лише після виходу накордони 1991 року - Зеленський </a></p>
<p>Як повідомлялося, раніше керівник Офісу Президента Андрій Єрмак заявив, щоУкраїна буде готова обговорювати довгострокове врегулювання конфлікту з РФпісля виведення російських військ з української території.</p>
<p>Source: <a href="https://www.ukrinform.ua/rubric-world/3732798-u-bilomu-domi-prokomentuvali-peregovori-ekscinovnikiv-ssa-z-rosieu-pro-ukrainu.html">https://www.ukrinform.ua/rubric-world/3732798-u-bilomu-domi-prokomentuvali-peregovori-ekscinovnikiv-ssa-z-rosieu-pro-ukrainu.html</a></p>
</body>
</html>