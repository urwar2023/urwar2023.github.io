# У Білому домі прокоментували переговори ексчиновників США з Росією про Україну

Authors: Ukrinform (Person)

Publisher: Укринформ (Organization)

Published Time: 2023-07-07T15:34:48+03:00

Modified Time: 2023-07-07T15:34:48+03:00

Description: У Білому домі знали про неофіційні переговори між колишніми працівниками нацбезпеки США та російськими посадовцями щодо припинення війни в Україні, але не заохочували і не підтримували їх. — Укрінформ.

Images: ['[630_360_16823...](https://static.ukrinform.com/photos/2023_04/thumb_files/630_360_1682353687-875.jpg)']

Tags: ['США', 'Україна', 'Росія']

Type: Article

<!--METADATA-->

![](../Images/2023-07-07T15-34-48-03-00/630_360_1682353687-875.jpg) У Біломудомі знали про неофіційні переговори між колишніми працівниками нацбезпеки СШАта російськими посадовцями щодо припинення війни в Україні, але не заохочувалиі не підтримували їх.

Про це координатор зі стратегічних комунікацій Ради національної безпеки СШАДжон Кірбі сказав у інтерв’ю американському телеканалу [ CBS News](http://twitter.com/CBSNews/status/1677076264413286400) , передає Укрінформ.

«Ми знаємо, що певні приватні особи самостійно, без нашої активної участі чипідтримки, вели переговори з російськими посадовцями. Інколи нам повідомляютьпро такі зустрічі після того, як вони відбулися. Але я хочу чітко заявити, щоми не заохочували ці дискусії і не підтримували їх жодним активним чином», -заявив Кірбі.

Він підкреслив, що в Білому домі дотримуються чіткої позиції «нічого проУкраїну без України».

«Ми дали дуже чітко зрозуміти українцям як приватно, так і публічно, що небудемо вести переговори про припинення цієї війни без них і без їхньої думки,що має бути головною і визначальною», - зауважив Кірбі.

Раніше телеканал [ NBC News ](http://www.nbcnews.com/news/world/former-us-officials-secret-ukraine-talks-russians-war-ukraine-rcna92610) повідомив, щогрупа колишніх співробітників національної безпеки США проводила таємніпереговори з російськими високопосадовцями, зокрема міністром закордоннихсправ Росії Сергієм Лавровим, аби закласти основу для переговорів проприпинення війни в Україні.

В Офісі Президента України NBC News сказали, що не коментуватимутьповідомлення із джерел про переговори між [ США](https://www.ukrinform.ua/tag-ssa) й Росією.

Водночас в ОП наголосили, що позиція Києва незмінна: доля України не можевирішуватися без України.

**Читайте також:** [ Дипломатичний формат буде можливий лише після виходу накордони 1991 року - Зеленський ](https://www.ukrinform.ua/rubric-polytics/3730222-diplomaticnij-format-bude-mozlivij-lise-pisla-vihodu-na-kordoni-1991-roku-zelenskij.html)

Як повідомлялося, раніше керівник Офісу Президента Андрій Єрмак заявив, щоУкраїна буде готова обговорювати довгострокове врегулювання конфлікту з РФпісля виведення російських військ з української території.

Source: [https://www.ukrinform.ua/rubric-world/3732798-u-bilomu-domi-prokomentuvali-peregovori-ekscinovnikiv-ssa-z-rosieu-pro-ukrainu.html](https://www.ukrinform.ua/rubric-world/3732798-u-bilomu-domi-prokomentuvali-peregovori-ekscinovnikiv-ssa-z-rosieu-pro-ukrainu.html)