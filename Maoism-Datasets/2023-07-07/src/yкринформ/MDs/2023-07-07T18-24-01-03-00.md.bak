# Чапутова поділилася очікуваннями від саміту НАТО для Словаччини і України

Authors: Ukrinform (Person)

Publisher: Укринформ (Organization)

Published Time: 2023-07-07T18:24:01+03:00

Modified Time: 2023-07-07T18:24:01+03:00

Description: Словаччина очікує від саміту НАТО у Вільнюсі рішень про зміцнення східних кордонів Альянсу і про перспективу вступу України до євроатлантичної спільноти. — Укрінформ.

Images: ['[630_360_16887...](https://static.ukrinform.com/photos/2023_07/thumb_files/630_360_1688739876-734.jpg)']

Tags: ['Україна', 'Словаччина', 'Чапутова']

Type: Article

<!--METADATA-->

![](../Images/2023-07-07T18-24-01-03-00/630_360_1688739876-734.jpg) Словаччинаочікує від саміту НАТО у Вільнюсі рішень про зміцнення східних кордонівАльянсу і про перспективу вступу України до євроатлантичної спільноти.

Про це заявила президентка Словаччини Зузана Чапутова під час спільної зглавою Української держави пресконференції у Братиславі, повідомляєкореспондент Укрінформу.

Чапутова зазначила, що очікування [ Словаччини ](https://www.ukrinform.ua/tag-slovaccina) від саміту НАТО у Вільнюсі лежать у двох площинах. Першастосується захисту власних національних інтересів, зокрема зміцнення східнихкордонів Альянсу, а друга – перспектив членства України в НАТО.

«Ми очікуємо, що буде наданий скоординований механізм протиповітряної оборони,щоб це не було питанням лише двосторонніх відносин. Основне, що ми хочемоузгодити і про що домовитися у Вільнюсі, – це регіональна безпека,застосування нових планів оборони включно зі Словацькою Республікою. Також миочікуємо перспективи для України щодо вступу в Північноатлантичний альянс», -сказала президентка Словаччини.

У цьому контексті вона нагадала, що у 2008 році у Бухаресті було сказано, щоУкраїна належатиме до НАТО.

**Читайте також:** [ Дуда: Членство України зміцнить військову могутність**НАТО** ](https://www.ukrinform.ua/rubric-world/3732845-duda-clenstvo-ukraini-zmicnit-vijskovu-mogutnist-nato.html)

«Ми підтримуємо ідею, що не Росія буде приймати рішення про чиюсь участь вАльянсі. Кожна країна має сама ухвалювати рішення про свій вступ… Коли Українаухвалить рішення, що вона може вступити, виконавши всі взяті на себезобов’язання і після завершення війни, вона обов’язково буде членомПівнічноатлантичного альянсу», - зазначила Чапутова.

Як повідомлялося, 11-12 липня у Вільнюсі відбудеться саміт НАТО, одним зголовних питань якого буде продовження допомоги Україні у її боротьбі протиросійської агресії, а також заходи із подальшого зміцнення системи стримуваннята оборони Альянсу.

_Фото: ОПУ_

Source: [https://www.ukrinform.ua/rubric-polytics/3732896-caputova-podililasa-ocikuvannami-vid-samitu-nato-dla-slovaccini-i-ukraini.html](https://www.ukrinform.ua/rubric-polytics/3732896-caputova-podililasa-ocikuvannami-vid-samitu-nato-dla-slovaccini-i-ukraini.html)