# Україна зацікавлена у купівлі та виробництві зі Словаччиною техніки для розмінування – Зеленський

Authors: Ukrinform (Person)

Publisher: Укринформ (Organization)

Published Time: 2023-07-07T16:53:00+03:00

Modified Time: 2023-07-07T16:53:00+03:00

Description: Президент Володимир Зеленський заявив про готовність України купувати словацьку техніку для розмінування та створювати спільні виробництва такої техніки, а також снарядів та гармат. — Укрінформ.

Images: ['[630_360_16887...](https://static.ukrinform.com/photos/2023_07/thumb_files/630_360_1688733850-5634.jpeg)']

Tags: ['Розмінування', 'Зброя', 'Словаччина', 'Зеленський']

Type: Article

<!--METADATA-->

![](../Images/2023-07-07T16-53-00-03-00/630_360_1688733850-5634.jpeg)Президент Володимир Зеленський заявив про готовність України купуватисловацьку техніку для розмінування та створювати спільні виробництва такоїтехніки, а також снарядів та гармат.

Про це він сказав під час спільної з Президенткою Словаччини Зузаною Чапутовою[ пресконференції](https://www.youtube.com/watch?v=Q4MkwAV7mDg&ab_channel=%D0%9E%D1%84%D1%96%D1%81%D0%9F%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B0%D0%A3%D0%BA%D1%80%D0%B0%D1%97%D0%BD%D0%B8)у Братиславі, повідомляє кореспондент Укрінформу.

«Вдячний за готовність допомагати і гуманітарним [ розмінуванням](https://www.ukrinform.ua/tag-rozminuvanna) . Ми готові купувати відповіднусловацьку техніку, ми в цьому зацікавлені, і створювати нові виробництва такоїтехніки для розмінування. Україна і Словаччина разом можуть стати донорамиглобальної захищеності людей від глобальної мінної загрози», - сказавЗеленський.

Крім того, він розповів, що напередодні зі Словаччиною було підписано контрактпро виробництво 16 самохідних гаубиць «Зузана-2».

**Читайте також:** [ Зеленський зустрівся з президенткою **Словаччини**](https://www.ukrinform.ua/rubric-polytics/3732767-zelenskij-zustrivsa-z-prezidentkou-slovaccini.html)

«Звичайно, ми працюємо і заради інших спільних виробництв – виробництваснарядів, виробництва гармат, тобто є кроки вперед, усе більше безпеки ібільше робочих місць», - сказав Президент.

Також він оголосив про готовність розвивати транспортне сполучення зіСловаччиною, робити більш активними наявні маршрути, створювати додатковіможливості для людей і країн. Зокрема, за його словами, це стосується напрямкуКошиці.

«Торкнулися і питання транзиту товарів через кордон – обидві наші країнизацікавлені, щоб усі питання, які є між нами, вирішувались в інтересах нашихнародів», - додав Зеленський.

Водночас він висловив вдячність Словаччині за солідарність з Україною, уженадану оборонну та іншу допомогу, прихисток українців.

Як повідомлялося, Президент Володимир [ Зеленський у п’ятницю прибув з візитомдо Словаччини ](https://www.ukrinform.ua/rubric-polytics/3732743-zelenskij-vidvidue-slovaccinu.html) , раніше протягом 6-7 липня відвідав Чехію таБолгарію.

_Фото: ОП_

Source: [https://www.ukrinform.ua/rubric-ato/3732851-ukraina-zacikavlena-u-kupivli-ta-virobnictvi-zi-slovaccinou-tehniki-dla-rozminuvanna-zelenskij.html](https://www.ukrinform.ua/rubric-ato/3732851-ukraina-zacikavlena-u-kupivli-ta-virobnictvi-zi-slovaccinou-tehniki-dla-rozminuvanna-zelenskij.html)