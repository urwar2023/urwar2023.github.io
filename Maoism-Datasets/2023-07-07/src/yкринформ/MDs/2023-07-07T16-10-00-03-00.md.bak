# У Києві затримали чоловіка, який влаштував стрілянину на Голосіївському проспекті

Authors: Ukrinform (Person)

Publisher: Укринформ (Organization)

Published Time: 2023-07-07T16:10:00+03:00

Modified Time: 2023-07-07T16:10:00+03:00

Description: У Києві правоохоронці затримали місцевого жителя, який влаштував стрілянину на Голосіївському проспекті, зловмиснику оголошена підозра. — Укрінформ.

Images: ['[630_360_15076...](https://static.ukrinform.com/photos/2017_10/thumb_files/630_360_1507654552-5163.jpeg)']

Tags: ['Поліція', 'Стрілянина', 'Злочин', 'Київ']

Type: Article

<!--METADATA-->

![](../Images/2023-07-07T16-10-00-03-00/630_360_1507654552-5163.jpeg) У Києвіправоохоронці затримали місцевого жителя, який влаштував стрілянину наГолосіївському проспекті, зловмиснику оголошена підозра.

Як передає Укрінформ, про це повідомило [ Головне управління Національноїполіції у місті Києві. ](https://kyiv.npu.gov.ua/)

Застосував зброю фігурант проти перехожого. Так, за повідомленням громадян, щонадійшло на лінію "102", між чоловіками відбувся словесний конфлікт. У ходісуперечки зловмисник дістав зброю та здійснив кілька пострілів у бікпотерпілого.

Стрілком виявився 42-річний киянин. Прибувши на місце події, поліцейськівиявили в нього зброю.

![](../Images/2023-07-07T16-10-00-03-00/1688735246-202.jpeg)

Чоловік був затриманий у порядку ст. 208 Кримінального процесуального кодексуУкраїни. Речовий доказ правоохоронці вилучили та направили на проведенняекспертизи.

Згідно з висновком експерта, вилучений у фігуранта пістолет був виготовленийшляхом переробки саморобним способом. Належить він до короткоствольноївогнепальної зброї.

![](../Images/2023-07-07T16-10-00-03-00/1688735247-918.jpeg)

![](../Images/2023-07-07T16-10-00-03-00/1688735244-775.jpeg)

**Читайте також:** [ Вибух у суді Києва: правопорушник загинув на місці](https://www.ukrinform.ua/rubric-kyiv/3731961-vibuh-u-sudi-kieva-pravoporusnik-zaginuv-na-misci.html)

Підозрюваному інкримінується вчинення [ злочину](https://www.ukrinform.ua/tag-zlocin) , передбаченого двома статтямиКримінального кодексу України:

ч. 1 ст. 263 – придбання й носіння вогнепальної зброї без передбаченогозаконом дозволу;

ч. 4 ст. 296 – хуліганство, вчинене із застосуванням вогнепальної або холодноїзброї чи іншого предмета, спеціально пристосованого або заздалегідьзаготовленого для заподіяння тілесних ушкоджень.

Суд обрав чоловіку запобіжний захід у вигляді цілодобового домашнього арешту.Зловмиснику загрожує до семи років ув’язнення. Слідство триває.

Як повідомляв Укрінформ, у червні в Одеській області працівник територіальногоцентру комплектування та соціальної підтримки [ влаштував стрілянину](https://www.ukrinform.ua/rubric-ato/3724690-na-odesini-pracivnik-vijskkomatu-vlastuvav-strilaninu-pid-cas-vrucenna-povistki.html) під часвручення повістки.

_Фото: Національна поліція_

Source: [https://www.ukrinform.ua/rubric-kyiv/3732813-u-kievi-zatrimali-colovika-akij-vlastuvav-strilaninu-na-golosiivskomu-prospekti.html](https://www.ukrinform.ua/rubric-kyiv/3732813-u-kievi-zatrimali-colovika-akij-vlastuvav-strilaninu-na-golosiivskomu-prospekti.html)