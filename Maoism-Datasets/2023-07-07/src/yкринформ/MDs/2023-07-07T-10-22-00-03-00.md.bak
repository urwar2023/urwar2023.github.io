# США підтримають реформи в Україні на шляху до НАТО - Білий дім

Authors: Ukrinform (Person)

Publisher: Укринформ (Organization)

Published Time: 2023-07-07T-10:22:00+03:00

Modified Time: 2023-07-07T20:22:00+03:00

Description: Сполучені Штати дотримуються позиції, що Україна має відповідати всім стандартам НАТО перед набуттям членства, та націлені на продовження взаємодії з українською стороною, щоби вона могла виконати всі необхідні для цього реформи. — Укрінформ.

Images: ['[630_360_15192...](https://static.ukrinform.com/photos/2018_02/thumb_files/630_360_1519207950-5134.jpg)']

Tags: ['НАТО', 'США', 'Україна']

Type: Article

<!--METADATA-->

![](../Images/2023-07-07T-10-22-00-03-00/630_360_1519207950-5134.jpg)Сполучені Штати дотримуються позиції, що Україна має відповідати всімстандартам НАТО перед набуттям членства, та націлені на продовження взаємодіїз українською стороною, щоби вона могла виконати всі необхідні для цьогореформи.

Про це заявила під час онлайн-брифінгу старший директор Ради нацбезпеки Білогодому з питань Європи Аманда Слоат, передає кореспондент Укрінформу.

«Президент (Байден – ред.) висловився про це доволі прямо й сказав, що Українідоведеться провести реформи, щоби відповідати тим самим стандартам, що й будь-яка інша країна НАТО, перш ніж приєднатися», - зауважила Слоат.

За її словами, існують стандарти, які [ Альянс ](https://www.ukrinform.ua/tag-nato) встановлює для всіх членів, і Україна має їх досягти.

«І звісно ж, те, що ми продовжуємо робити зараз і робитимемо надалі, цепрацюватимемо з Україною, щоби бути певними, що вони здатні це зробити», -підкреслила Слоат.

**Читайте також:** [ ЄС не має «знижувати планку» щодо членства для України -МЗС Данії ](https://www.ukrinform.ua/rubric-polytics/3729165-es-ne-mae-znizuvati-planku-sodo-clenstva-dla-ukraini-mzs-danii.html)

Крім того, представниця адміністрації США повідомила, що тривають активніпереговори з Києвом, а також союзниками й партнерами щодо визначення гарантійбезпеки для України після завершення війни. У цьому зв’язку вона підкреслила,що Сполучені Штати віддані продовженню підтримки, якої потребують українці.

**Читайте також:** [ У Білому домі прокоментували переговори ексчиновників**США** з Росією про Україну ](https://www.ukrinform.ua/rubric-world/3732798-u-bilomu-domi-prokomentuvali-peregovori-ekscinovnikiv-ssa-z-rosieu-pro-ukrainu.html)

«Тому ми обговорюємо з ними структури та формати, щоби мати можливість робитице ефективно», - зазначила представниця Білого дому.

Як повідомляв Укрінформ, за словами постійної представниці США при НАТО послаДжуліанн Смітт, [ Україна на саміті в Вільнюсі може розраховувати на більшпотужний сигнал з боку Альянсу ](https://www.ukrinform.ua/rubric-polytics/3732938-ukraina-na-samiti-u-vilnusi-moze-rozrahovuvati-na-potuznisij-signal-niz-u-buharesti-posol-ssa.html) , ніж у 2008 році на зустрічі вБухаресті.

Source: [https://www.ukrinform.ua/rubric-polytics/3732947-ssa-pidtrimaut-reformi-v-ukraini-na-slahu-do-nato-bilij-dim.html](https://www.ukrinform.ua/rubric-polytics/3732947-ssa-pidtrimaut-reformi-v-ukraini-na-slahu-do-nato-bilij-dim.html)