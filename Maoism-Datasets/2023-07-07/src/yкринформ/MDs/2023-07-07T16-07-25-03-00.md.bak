# Ціни на пальне та автогаз у мережах АЗС продовжують зростати

Authors: Ukrinform (Person)

Publisher: Укринформ (Organization)

Published Time: 2023-07-07T16:07:25+03:00

Modified Time: 2023-07-07T16:07:25+03:00

Description: За останній тиждень середня ціна по Україні на бензин А-95 зросла на 3 грн/л і становила 47,89 грн/л, середня ціна на автогаз за тиждень зросла на 1,43 грн/л — Укрінформ.

Images: ['[630_360_15640...](https://static.ukrinform.com/photos/2019_07/thumb_files/630_360_1564048825-919.jpg)']

Tags: ['Акциз', 'АЗС', 'Автогаз', 'Ціна газу', 'Пальне']

Type: Article

<!--METADATA-->

![](../Images/2023-07-07T16-07-25-03-00/630_360_1564048825-919.jpg) Заостанній тиждень середня ціна по Україні на бензин А-95 зросла на 3 грн/л істановила 47,89 грн/л, середня ціна на автогаз за тиждень зросла на 1,43 грн/л

Як передає Укрінформ, про це повідомляє [ enkorr](https://enkorr.ua/uk/news/dovonn_podatki_palne_za_tizhden_zdorozhchalo_na_2-5_grnl/255355).

Зазначається, що на заправках ОККО і WOG бензини марки А-95 й А-95-преміумздорожчали на 3 і 2 грн/л, до 49,99 і 51,99 грн/л відповідно. Дизельне пальнеу цих мережах додало 5 грн/л - до 49,99 грн/л.

На станціях «Укрнафти» бензини й ДП здорожчали на 4,91 грн/л: бензин А-95 – до45,90 грн/л, бензин А-95+ – до 47,90 грн/л, дизпальне – до 44,90 грн/л.

SOCAR підняв вартість звичайної «п’ятірки» і дизпального на 4 грн/л, А-95+ -на 5 грн/л.

UPG підняла ціни на всі види пального на 4,1-5 грн/л, KLO — на 2,8-4,9 грн/л.

Відкоригували ціни на пальне у бік збільшення майже всі роздрібні мережі, завинятком станцій групи «Приват».

Окрім цього, почали діяти колишні ставки акцизів: на бензин - 213,5 євро/1000літрів, на ДП - 139,5 євро/1000 літрів, на автогаз - 52 євро/1000 літрів.

**Читайте також:** [ **Скасування** **податкових** **пільг** **для****пального** : що **буде** з **ринком** та **цінами**](https://www.ukrinform.ua/rubric-economy/3729317-skasuvanna-podatkovih-pilg-dla-palnogo-so-bude-z-rinkom-ta-cinami.html)

Також упродовж тижня [ автогаз ](https://www.ukrinform.ua/tag-avtogaz) усередньому по країні здорожчав на 1,43 грн/л – до 23,36 грн/л.

[ Зазначається](https://enkorr.ua/uk/news/za_tizhden_serednya_cna_na_avtogaz_zrosla_na_143_grnl/255357), що цього тижня автогаз здорожчав в усіх без винятку мережах АЗС. Найбільшеціна піднялася – на 2,50 грн/л – на автозаправних станціях мережі Neftek, деавтогаз тепер коштує 24,99 грн/л. Найменше – 60 копійок на літрі –автомобільний газ додав на АЗС Prime, де літр цього виду пального наразіпродається за 21,50 грн/л.

На станціях SOCAR, ОККО й WOG автогаз додав 2,12 грн/л, 1,80 грн/л і 1,84грн/л – до 24,61 грн/л, 24,49 грн/л і 24,46 грн/л відповідно.

На АЗК KLO автогаз здорожчав на 1,50 грн/л – до 23,44 грн/л, у мережах U.GO іUPG – на 1,19 грн/л і 1,54 грн/л, до 22,79 грн/л і 23,70 грн/л відповідно.

Решта мереж підняли ціни на автогаз на 0,70-2,24 грн/л, до 21,55-23,99 грн/л.

Як повідомляв Укрінформ, із 1 липня в Україні відновили податок на доданувартість (ПДВ) на пальне за ставкою 20%, який діяв до повномасштабноговторгнення, а з березня 2022 року сплачувався на рівні 7%.

Source: [https://www.ukrinform.ua/rubric-economy/3732811-cini-na-palne-ta-avtogaz-u-merezah-azs-prodovzuut-zrostati.html](https://www.ukrinform.ua/rubric-economy/3732811-cini-na-palne-ta-avtogaz-u-merezah-azs-prodovzuut-zrostati.html)