# Зеленський – про саміт НАТО: Росія дуже розраховує на слабкість і роз’єднаність в Альянсі

Authors: Ukrinform (Person)

Publisher: Укринформ (Organization)

Published Time: 2023-07-07T17:29:34+03:00

Modified Time: 2023-07-07T17:29:34+03:00

Description: Президент Володимир Зеленський очікує від Вільнюського саміту НАТО єдності і закликає не допустити реалізації розрахунків Російської Федерації на слабкість Альянсу. — Укрінформ.

Images: ['[630_360_16887...](https://static.ukrinform.com/photos/2023_07/thumb_files/630_360_1688739875-564.jpg)']

Tags: ['Саміт НАТО', 'Росія', 'Зеленський']

Type: Article

<!--METADATA-->

![](../Images/2023-07-07T17-29-34-03-00/630_360_1688739875-564.jpg) ПрезидентВолодимир Зеленський очікує від Вільнюського саміту НАТО єдності і закликає недопустити реалізації розрахунків Російської Федерації на слабкість Альянсу.

Про це він сказав під час спільної з Президенткою Словаччини Зузаною Чапутовою[ пресконференції](http://www.youtube.com/watch?v=Q4MkwAV7mDg&ab_channel=%D0%9E%D1%84%D1%96%D1%81%D0%9F%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B0%D0%A3%D0%BA%D1%80%D0%B0%D1%97%D0%BD%D0%B8)у Братиславі, повідомляє кореспондент Укрінформу.

«Я вважаю, що поки не вирішене питання щодо Швеції і не вирішене питання щодосигналу Україні щодо запрошення, я вважаю, у цьому мало єдності і це є загрозаміцності Альянсу. Тому ми очікуємо саме позитивних результатів або хоч якихоськроків до наближення цього позитиву. Це дуже важливо для безпеки всього світу.Також від цього залежить ситуація з агресором, з РФ, тому що Росія дужерозраховує, щоб світ показав слабкість і роз’єднаність в Альянсі, цього неможна допустити», - підкреслив [ Зеленський ](https://www.ukrinform.ua/tag-zelenskij) .

Крім того, він зауважив, що від саміту НАТО Україна очікує нових обороннихпакетів, наголосивши, що вони повинні передбачати зрозумілі терміни, а не бутилише обіцянками.

Також Президент нагадав, що на полях саміту обговорюватиме гарантії безпекиУкраїни на час до набуття членства в НАТО.

Глава держави зауважив, що наразі немає остаточних рішень, які будуть ухваленіу Вільнюсі.

«Ми працюємо над результатом саміту НАТО. Це дуже непроста, складна робота.Незважаючи, що б там не було, ми точно будемо боротися», - додав Зеленський.

**Читайте також:** [ Генсек НАТО: Україна на момент завершення війни маєотримати запобіжники від повторення атаки РФ](https://www.ukrinform.ua/rubric-polytics/3732853-gensek-nato-ukraina-na-moment-zaversenna-vijni-mae-otrimati-zapobizniki-vid-povtorenna-ataki-rf.html)

Як повідомлялося, 11-12 липня у Вільнюсі відбудеться саміт НАТО, одним зголовних питань якого буде продовження допомоги Україні у її боротьбі протиросійської агресії, а також заходи зміцнення системи стримування та оборониАльянсу.

_Фото: ОП_

Source: [https://www.ukrinform.ua/rubric-polytics/3732871-zelenskij-pro-samit-nato-rosia-duze-rozrahovue-na-slabkist-i-rozednanist-v-alansi.html](https://www.ukrinform.ua/rubric-polytics/3732871-zelenskij-pro-samit-nato-rosia-duze-rozrahovue-na-slabkist-i-rozednanist-v-alansi.html)