# Спецтрибунал щодо агресії РФ проти України має бути в Гаазі - посол 

Authors: Ukrinform (Person)

Publisher: Укринформ (Organization)

Published Time: 2023-07-07T-4:46:36+03:00

Modified Time: 2023-07-07T20:46:36+03:00

Description: Спеціальний трибунал щодо злочину агресії Росії проти України має бути в Гаазі. — Укрінформ.

Images: ['[630_360_16887...](https://static.ukrinform.com/photos/2023_07/thumb_files/630_360_1688742781-334.jpg)']

Tags: ['Гаага', 'Трибунал', 'Україна', 'Агресія РФ', 'Воєнні злочини']

Type: Article

<!--METADATA-->

![](../Images/2023-07-07T-4-46-36-03-00/630_360_1688742781-334.jpg)Спеціальний трибунал щодо злочину агресії Росії проти України має бути вГаазі.

Про це посол України в Нідерландах Олександр Карасевич сказав в ексклюзивномукоментарі кореспондентові Укрінформу в Гаазі.

«Ми розраховуємо, що [ спецтрибунал ](https://www.ukrinform.ua/tag-tribunal)буде розміщено в Гаазі. Від уряду Нідерландів ми отримали чіткий сигналпідтримки щодо цього. І це не є випадковістю, оскільки саме Нідерланди єлідером на треку притягнення РФ до відповідальності, треку Формули мируПрезидента Володимира Зеленського. Нідерланди вже багато зробили на цьомунапрямку і, я впевнений, що ще багато що зроблять», - сказав Карасевич.

Він також зауважив, що у Гаазі вже створили нову міжнародну організацію —Міжнародний реєстр збитків, завданих Україні російською агресією.

«Нідерланди вже прийняли в себе Реєстр збитків, який зараз розпочинає своюроботу. Цей механізм був створений на майданчику Ради Європи і є однією ізключових складових треку відповідальності. Коли ми говоримо про Реєстр, то миговоримо про механізм відшкодування збитків, який наразі вибудовується. Ідруга складова - це саме притягнення до відповідальності всіх винних узлочинах, починаючи від найвищого політичного керівництва РФ - державиагресора. Тут ми якраз говоримо про трибунал. Як про фінальний результат трекувідповідальності РФ. Наразі ми разом із партнерами впевнено просуваємось цимшляхом», - підкреслив Карасевич.

**Читайте також:** [ Міжнародний центр у Гаазі є першим дієвим кроком до**трибунал** у над Путіним - правозахисники ](https://www.ukrinform.ua/rubric-polytics/3731031-miznarodnij-centr-u-gaazi-e-persim-dievim-krokom-do-tribunalu-nad-putinim-pravozahisniki.html)

Карасевич також зазначив, що 3 липня 2023 року в Гаазі офіційно розпочав своюроботу Міжнародний центр із переслідування за злочин агресії проти України(ICPA).

«У понеділок вже була запущена робота Міжнародного центру із переслідування зазлочин агресії проти України - ICPA. Це механізм, який працює за підтримкиЄвроюсту. І у рамках якого прокурори разом збирають конкретні докази, щобудуть далі використовуватися в будь-якому майбутньому судовому переслідуванніза злочин агресії, незалежно від юрисдикції, до якої будуть подані на розглядсправи», - сказав він.

Карасевич повідомив, що наразі до Коаліції (Core Group) щодо створенняСпецтрибуналу вже входять більше 30 держав.

**Читайте також:** [ Хан про запуск Міжнародного центру в Гаазі: Закон набуваєвсе більшої актуальності щодо України ](https://www.ukrinform.ua/rubric-world/3730843-han-pro-zapusk-miznarodnogo-centru-v-gaazi-zakon-nabuvae-vse-bilsoi-aktualnosti-sodo-ukraini.html)

«Представники цих держав, експерти регулярно збираються та напрацьовуютьмодальності, майбутні рамки, в яких буде створено цей трибунал. Засіданняпроходять регулярно в різних країнах. Тож, робота ведеться дуже активно.Позиція України, і безпосередньо керівництва держави, чітка – це має бутиміжнародний трибунал, який буде мати всі необхідні механізми для притягненнядо відповідальності за злочин агресії проти України найвищого політичногокерівництва рф», - підкреслив Карасевич.

Посол також наголосив, що безкарність злочинів росії у минулому призвела довідтворення жорстокого сценарію в Україні.

«Безкарність за попередні злочини породжує нові злочини. Це якраз і є метоюнашої роботи - зробити так, щоб росія - держава-агресор, понесла нарештівідповідальність. І щоб потенційні агресори у майбутньому також розуміли, щоза кожен злочин буде невідворотна відповідальність. Необхідно показати, щоміжнародне право працює. І що є ефективні механізми притягнення довідповідальності, зокрема, за злочин агресії», - сказав посол.

**Читайте також:** [ Костін та прокурори ICPA визначили пріоритети дляпритягнення Путіна до відповідальності ](https://www.ukrinform.ua/rubric-ato/3731206-kostin-ta-prokurori-icpa-viznacili-prioriteti-dla-pritagnenna-putina-do-vidpovidalnosti.html)

Як повідомляв Укрінформ, Міжнародний центр із переслідування за злочин агресіїпроти України (ICPA) 3 липня [ офіційно розпочав роботу](https://www.ukrinform.ua/rubric-polytics/3730789-u-gaazi-vidkrili-miznarodnij-centr-iz-peresliduvanna-za-zlocin-agresii-proti-ukraini.html) ідіятиме на базі Євроюсту. ICPA підтримуватиме та координуватиме підготовкусправ про злочини агресії, зберігаючи ключові докази та сприяючи процесустворення справ на ранній стадії. Це перший випадок створення ініціативи зрозслідування злочину агресії за міжнародної підтримки після Другої світовоївійни.

Source: [https://www.ukrinform.ua/rubric-polytics/3732954-spectribunal-sodo-agresii-rf-proti-ukraini-mae-buti-v-gaazi-posol.html](https://www.ukrinform.ua/rubric-polytics/3732954-spectribunal-sodo-agresii-rf-proti-ukraini-mae-buti-v-gaazi-posol.html)