# На Святі пісні в Ризі вперше у 150-річній історії виконали нелатиський твір – Гімн України

Authors: Ukrinform (Person)

Publisher: Укринформ (Organization)

Published Time: 2023-07-07T16:26:00+03:00

Modified Time: 2023-07-07T16:26:00+03:00

Description: На головній сцені XXVII Вселатвійського свята пісні, Великій естраді в ризькому Межа-парку, вперше в історії виконали не латиську пісню. Нею став Гімн України. — Укрінформ.

Images: ['[630_360_16887...](https://static.ukrinform.com/photos/2023_07/thumb_files/630_360_1688736247-663.jpg)', '[1688736706-12...](https://static.ukrinform.com/photos/2023_07/1688736706-126.jpg)', '[1688736671-98...](https://static.ukrinform.com/photos/2023_07/1688736671-981.jpg)', '[1688736798-42...](https://static.ukrinform.com/photos/2023_07/1688736798-420.jpg)']

Tags: ['Діаспора', 'Гімн', 'Концерт', 'Культура', 'Латвія']

Type: Article

<!--METADATA-->

![](../Images/2023-07-07T16-26-00-03-00/630_360_1688736247-663.jpg) Наголовній сцені XXVII Вселатвійського свята пісні, Великій естраді в ризькомуМежа-парку, вперше в історії виконали не латиську пісню. Нею став ГімнУкраїни.

Про це повідомляє кореспондент Укрінформу.

Цій історичній події передували жваві обговорення. Після того, як булоприйнято рішення про виконання української пісні, обговорювалося яку самевибрати. Була пропозиція взяти неофіційний гімн українського спротиву «Ой, улузі червона калина». Але в підсумку все-таки обрали український Гімн.

![](../Images/2023-07-07T16-26-00-03-00/1688736706-126.jpg)

На знак пошани до України та її народу його було включено в програму великого3,5 годинного хорового концерту «Tīrums. Dziesmas ceļš / Нива. Шлях пісні».Виконання відбулося двічі – ввечері в середу (генеральна репетиція) та вчетвер (концерт з теле- та радіотрансляцією). У виконанні Гімну Львівськійнаціональній академічній хоровій капелі «Дударик», яка стояла на авансцені,допомагали латиські хори, близько 14 тис. співаків. Акомпанував оркестрЗемессардзе (добровольча Національна гвардія Латвії). Паралельно відбувавсясурдопереклад тексту.

Хорова капела «Дударик» стала єдиним нелатиським колективом запрошеним наВселатвійські XXVII Свято пісні та XVII Свято танцю. «Дударик» також береучасть у програмах на різних концертних майданчиках, зведених до Свята в Ризі.

Раніше, 4 липня, на сцені Ризького драматичного театру ім. М.Чехова пройшов2,5-годинний концерт національних меншин Латвії «Saules dziesmu audeklā / Вполотні сонячної пісні». На ньому серед інших була представлена й українськадіаспора. Вокальний ансамбль «Водограй» з Резекне виконав пісню «Несе Галяводу», а співачка Лієне Пустова сольно заспівала «Ой, Василю, Василечку» танародний псалом-пісню «Помишляйте, человєці».

![](../Images/2023-07-07T16-26-00-03-00/1688736671-981.jpg)

Вселатвійське XXVII Свято пісні та XVII Свято танцю триватиме до неділі.Попереду головні з кількох десятків фестивальних подій вистави – танцювальнешоу «Вічний двигун» (8 липня, стадіон «Даугава») та заключний концерт Свята зучастю оркестрів, хористів, танцюристів «Разом вгору» (9 липня, Велика естрадаМежа-парку).

Вселатвійське свято пісні та танцю проводиться раз на п’ять років. ВпершеСвято пісні відбулося 150 років тому, в 1873-му. З 1948 року сполучено з нимпочали також проводити Свято танцю.

Зауважимо, що напередодні під час багатогодинного параду учасниківВселатвійського свята Латвійський хор дипломатів ніс прапор України, як символ«невпинної та твердої підтримки Латвією України у боротьбі з агресоромРосією». Також український прапор був на чолі колони колективів Риги під часцього ж параду.

![](../Images/2023-07-07T16-26-00-03-00/1688736798-420.jpg)

Як повідомляв Укрінформ, у латвійській столиці [ відбувся](https://www.ukrinform.ua/rubric-diaspora/3721798-na-osokinskomu-festivali-svobodi-u-rizi-dla-ukraini-zibrali-10-tis-evro-dopomogi.html) IV Осокінськийфестиваль Свободи, на якому зібрали приблизно 10 тис. євро допомоги дляУкраїни.

_Фото: Олег Кудрін_

Source: [https://www.ukrinform.ua/rubric-diaspora/3732824-na-svati-pisni-v-rizi-vperse-v-150ricnij-istorii-vikonali-nelatiskij-tvir-gimn-ukraini.html](https://www.ukrinform.ua/rubric-diaspora/3732824-na-svati-pisni-v-rizi-vperse-v-150ricnij-istorii-vikonali-nelatiskij-tvir-gimn-ukraini.html)