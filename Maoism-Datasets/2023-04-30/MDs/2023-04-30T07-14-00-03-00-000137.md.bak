# КНДР активно розбудовує ядерний науковий комплекс, де може вироблятися збройовий уран

Authors: Ukrinform (Person)

Publisher: Укринформ (Organization)

Published Time: 2023-04-30T07:14:00+03:00

Modified Time: 2023-04-30T07:14:00+03:00

Description: Північна Корея, як свідчать комерційні супутникові знімки, активно розширює і реконструює об’єкти Центру ядерних наукових досліджень у Йонбені, де може вироблятися високозбагачений уран для створення ядерної зброї. — Укрінформ.

Images: ["[630_360_15444...](https://static.ukrinform.com/photos/2018_12/thumb_files/630_360_1544470492-627.jpeg)"]

Tags: ['КНДР', 'Ядерна зброя', 'Уран']

Type: Article

<!--METADATA-->

![](../Images/yкринформ/2023-04-30T07-14-00-03-00/630_360_1544470492-627.jpeg) ПівнічнаКорея, як свідчать комерційні супутникові знімки, активно розширює іреконструює об’єкти Центру ядерних наукових досліджень у Йонбені, де можевироблятися високозбагачений уран для створення ядерної зброї.

Як передає Укрінформ, про це [ ](https://www.38north.org/2023/04/yongbyon-nuclear-scientific-research-center-expansion-work-continues/) американськийаналітичний центр 38 North, який здійснює моніторинг ракетно-ядерної програмиКНДР.

На супутникових знімках, зроблених 20 квітня, видно, що активні будівельно-монтажні роботи відбуваються на всьому майданчику Центру, особливо навколоекспериментального легководневого реактора (ELWR), реактора потужністю 5 МВт ів зоні конверсії урану.

**Читайте також:** **[ ](https://www.ukrinform.ua/rubric-world/3702309-kndr-zaavila-so-strimuvanna-ii-adernih-ambicij-zagrozue-globalnij-bezpeci.html) **

Також відзначено вдосконалення дамби каналу річки Курьонг та інших новихбудівельних проєктів комплексу, що вказує на значні інвестиції у покращенняможливостей Північної Кореї з виробництва розщеплюваних радіоактивнихматеріалів.

Дослідники також помітили скидання води на південь від насосної станції ELWR,які вказують на проведення випробувань або операцій з охолодження реактора,які виконуються під час його роботи.

**Читайте також:** **[ ](https://www.ukrinform.ua/rubric-world/3699270-aponski-vijskovi-otrimali-nakaz-pidgotuvatis-do-zapusku-balisticnoi-raketi-kndr.html) **

Наприкінці березня лідер Північної Кореї Кім Чен Ин наказав розширитивиробництво збройових ядерних матеріалів для швидкого збільшення арсеналуядерної зброї та закликав «бездоганно» підготуватись до її використання «вбудь-який час і в будь-якому місці».

Ядерний науково-дослідний центр Йонбен є найбільшим ядерним об’єктом КНДР,збудованим у 1964 році за сприяння срср. На території Центру знаходитьсяперший північнокорейський ядерний реактор радянського виробництва ІРТ-2000потужністю 2 мегавати, введений в експлуатацію в 1965 році.

**Читайте також:** **[ ](https://www.ukrinform.ua/rubric-world/3701256-rezim-kndr-znikne-akso-sprobue-atakuvati-stati-ci-ihnih-souznikiv-adernou-zbroeu-bajden.html) **

Центр Йонбен вважається ключовим елементом ядерної програми КНДР, оскільки тутможуть вироблятися ядерні матеріали, зокрема, високозбагачений уран, необхіднідля створення ядерної зброї.

Як повідомляв Укрінформ, у Північній Кореї заявили, що домовленість міжСполученими Штатами та Республікою Корея про розширення стримування ядернихзагроз з боку **[ ](https://www.ukrinform.ua/tag-kndr) ** матиме наслідкомзростання ризиків дестабілізації у регіоні та світі.

Source: [https://www.ukrinform.ua/rubric-world/3702648-kndr-aktivno-rozbudovue-adernij-naukovij-kompleks-de-moze-viroblatisa-zbrojovij-uran.html](https://www.ukrinform.ua/rubric-world/3702648-kndr-aktivno-rozbudovue-adernij-naukovij-kompleks-de-moze-viroblatisa-zbrojovij-uran.html)