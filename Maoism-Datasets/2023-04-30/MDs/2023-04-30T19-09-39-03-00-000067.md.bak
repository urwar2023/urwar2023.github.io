# Чехія має розглянути питання щодо визнання депортації кримських татар геноцидом – президент

Authors: Ukrinform (Person)

Publisher: Укринформ (Organization)

Published Time: 2023-04-30T19:09:39+03:00

Modified Time: 2023-04-30T19:09:39+03:00

Description: Президент Чехії Петр Павел має намір обговорити з членами парламенту питання щодо визнання депортації кримськотатарського народу 1944 року актом геноциду. — Укрінформ.

Images: ["[630_360_16774...](https://static.ukrinform.com/photos/2023_02/thumb_files/630_360_1677401125-903.jpg)"]

Tags: ['Геноцид', 'Кримські татари', 'Війна з росією', 'Петр Павел']

Type: Article

<!--METADATA-->

![](../Images/yкринформ/2023-04-30T19-09-39-03-00/630_360_1677401125-903.jpg) ПрезидентЧехії Петр Павел має намір обговорити з членами парламенту питання щодовизнання депортації кримськотатарського народу 1944 року актом геноциду.

Про це він заявив на брифінгу у Празі після візиту в Україну, повідомляєкореспондент Укрінформу.

За словами Павела, кримські татари дуже тривалий час, з часів правлінняСталіна у СРСР, зазнають утисків з боку [ ](https://www.ukrinform.ua/tag-rosia) . Представники цього народу звернулися до президента Чехії під час йоговізиту в Україну, щоби Чехія приєдналася до низки країн, які засудилидепортацію кримських татар 1944 року як акт геноциду.

«У минулому відбулося те, що можна з чистою совістю назвати геноцидом, хоча вРадянському Союзі це називали переселенням... Це переселення мало всі ознакигеноциду», - зауважив президент і додав, що обговорить це питання з членамипарламенту.

Він також нагадав, що кримські татари підтримували Чехословаччину в 1968 році,після її окупації СРСР, і чехи не мають про це забувати.

**Читайте також:** [ **Павел** ](https://www.ukrinform.ua/rubric-ato/3702832-cehia-sukatime-slahi-zbilsenna-postavok-ukraini-boepripasiv-pavel.html)

Як повідомлялося, президент Чехії Петр Павел разом із президентом СловаччиниЗузаною Чапутовою відвідав Україну 28-29 квітня.

Депортація кримських татар розпочалася 18 травня 1944 року й тривала допочатку червня (перша і найбільша хвиля закінчилася 20 травня). Офіційноюпідставою для неї стала таємна постанова Державного комітету оборони № 5859«Про кримських татар» від 11 травня 1944 року, в якій кримським татарамвисувалися претензії у начебто масовій зраді та масовому колабораціонізмі зачасів окупації Криму нацистськими військами.

Починаючи з 1994 року Україна 18 травня відзначає День скорботи й пам’ятіжертв депортації кримськотатарського народу, з 2016 року – День пам’яті жертвгеноциду кримськотатарського народу, згідно з постановою Верховної Ради «Провизнання геноциду кримськотатарського народу» від 12 листопада 2015 року.

_Фото: Shutterstock/Fotodom_

Source: [https://www.ukrinform.ua/rubric-crimea/3702843-cehia-mae-rozglanuti-pitanna-sodo-viznanna-deportacii-krimskih-tatar-genocidom-prezident.html](https://www.ukrinform.ua/rubric-crimea/3702843-cehia-mae-rozglanuti-pitanna-sodo-viznanna-deportacii-krimskih-tatar-genocidom-prezident.html)