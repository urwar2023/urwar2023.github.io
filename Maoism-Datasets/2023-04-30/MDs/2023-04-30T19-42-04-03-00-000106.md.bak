# Президент Чехії не виключає схвалення на саміті НАТО у Вільнюсі безпекових гарантій для України

Authors: Ukrinform (Person)

Publisher: Укринформ (Organization)

Published Time: 2023-04-30T19:42:04+03:00

Modified Time: 2023-04-30T19:42:04+03:00

Description: Президент Чехії Петр Павел вважає за можливе схвалення безпекових гарантій для України під час липневого саміту НАТО у Вільнюсі. — Укрінформ.

Images: ["[630_360_16772...](https://static.ukrinform.com/photos/2023_02/thumb_files/630_360_1677231665-289.jpeg)"]

Tags: ['Чехія', 'Литва', 'Саміт НАТО', 'Україна']

Type: Article

<!--METADATA-->

![](../Images/yкринформ/2023-04-30T19-42-04-03-00/630_360_1677231665-289.jpeg) ПрезидентЧехії Петр Павел вважає за можливе схвалення безпекових гарантій для Українипід час липневого саміту НАТО у Вільнюсі.

Про це він заявив на брифінгу у Празі після візиту в Україну, повідомляєкореспондент Укрінформу.

На думку Павела, українська влада не очікує схвалення на саміті у Вільнюсірішення про членство України в Альянсі.

«Чого в Україні чекають, так це висловлення однозначної підтримки союзників ітого, що вони називають безпековими гарантіями», - сказав чеський лідер.

Він зазначив, що над такими гарантіями Київ інтенсивно працює разом ізколишнім генеральним секретарем [ ](https://www.ukrinform.ua/tag-nato)Андерсом Фогом Расмуссеном. Проєкт документа, за даними Павела, уже існує табуде обговорений із союзниками.

«Ці гарантії, зрозуміло, не матимуть характеристик повноцінної 5-ї статті(договору Північноатлантичного Союзу, яка передбачає, що напад на одногоучасника НАТО є нападом на усіх його членів і спричинить відповідь усіх державАльянсу - ред.). Але ми можемо подивитися на гарантії в різних формах, якібуло надано Фінляндії після оголошення нею планів вступити в Альянс, … або намодель Ізраїлю», - сказав президент.

Він додав, що Чехія розгляне документ і визначить, якою мірою зможе долучитисядо гарантій.

**Читайте також:** [ **НАТО** ](https://www.ukrinform.ua/rubric-polytics/3702489-se-dvi-kraini-gotovi-pidtrimati-vstup-ukraini-do-nato-dmitro-kuleba.html)

Як повідомлялося, зустріч глав держав і урядів НАТО відбудеться у Вільнюсі11–12 липня 2023 року.

Президент Володимир Зеленський раніше заявляв, що Україна готується до самітуНАТО у Вільнюсі та очікує на політичне запрошення до Альянсу.

Він також наголошував, що Україна має отримати дієві гарантії безпеки ще довступу до НАТО

Міністр закордонних справ Дмитро Кулеба вважає, що НАТО має ухвалити політичнерішення, яке або визначить графік вступу України безпосередньо на саміті уВільнюсі, або зобов’яже представити його до кінця 2023 року.

_Фото: Twitter_

Source: [https://www.ukrinform.ua/rubric-polytics/3702853-prezident-cehii-ne-viklucae-shvalenna-na-samiti-nato-u-vilnusi-bezpekovih-garantij-dla-ukraini.html](https://www.ukrinform.ua/rubric-polytics/3702853-prezident-cehii-ne-viklucae-shvalenna-na-samiti-nato-u-vilnusi-bezpekovih-garantij-dla-ukraini.html)