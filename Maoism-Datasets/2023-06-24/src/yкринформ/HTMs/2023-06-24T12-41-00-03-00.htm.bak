<h1>У МОЗ розповіли, що має бути в аптечках жителів 50-кілометрової зони навколо ЗАЕС</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-06-24T12:41:00+03:00</p>
<p>Modified Time: 2023-06-24T12:41:00+03:00</p>
<p>Description: Міністерство охорони здоров’я продовжує інформувати про те, як підготуватися до можливих надзвичайних подій на Запорізькій АЕС, яка тимчасово захоплена росіянами. — Укрінформ.</p>
<p>Images: ['<a href="https://static.ukrinform.com/photos/2020_03/thumb_files/630_360_1584996574-182.jpg">630_360_15849...</a>']</p>
<p>Tags: ['МОЗ', 'Радіація', 'Аптечка', 'Запорізька АЕС']</p>
<p>Type: Article</p>
<!--METADATA-->

<p><img alt="" src="../Images/2023-06-24T12-41-00-03-00/630_360_1584996574-182.jpg" />Міністерство охорони здоров’я продовжує інформувати про те, як підготуватисядо можливих надзвичайних подій на Запорізькій АЕС, яка тимчасово захопленаросіянами.</p>
<p>Як передає Укрінформ, МОЗ оприлюднило в <a href="https://t.me/mozofficial/3541?fbclid=IwAR1wOfRTwuhYGrRPg5nTdSrQ1MXX5TE5eFl_9IQmJC_rN-QcVVv76BDhx5E"> Телеграмі</a> поради щодо вмісту домашніх аптечок жителів 50-кілометровоїзони навколо ЗАЕС.</p>
<p>У повідомленні наголошується, що дана інформація стосується лише жителів50-кілометрової зони навколо <a href="https://www.ukrinform.ua/tag-zaporizka-aes"> ЗАЕС </a> і не є релевантною для людей, які проживають поза цим радіусом.</p>
<p>У МОЗ радять подбати, щоб в домашній аптечці був калій йодид, якийвикористовується, щоб у разі аварії на ядерних об’єктах зменшити негативнийвплив радіоактивного йоду на щитоподібну залозу.</p>
<p>Приймати потрібну дозу калію йодиду слід тільки після офіційного оповіщення!Таке оповіщення проводиться місцевими органами виконавчої влади та Державноюслужбою з надзвичайних ситуацій через засоби масової інформації.</p>
<p><strong>Читайте також:</strong> <a href="https://www.ukrinform.ua/rubric-ato/3727008-veresuk-pro-riziki-na-zaes-boatis-treba-ne-rosian-a-ihnogo-golovotapstva.html"> Верещук про ризики на <strong>ЗАЕС</strong> : Боятись треба не росіян,а їхнього головотяпства </a></p>
<p>Оптимально прийняти препарат після оповіщення за 6 і менше годин донадходження радіоактивної хмари, проте калій йодид залишається ефективнимодночасно з надходженням “хмари” та через 6 годин після нього.</p>
<p>Не рекомендований прийом препарату через 24 години після надходження хмари.</p>
<p>Також в аптечці мають бути алюмінієво-антацидні сорбенти. Така група засобівмістить активну речовину гідроксид алюмінію і використовуються для прискореннянейтралізації, зв’язування та виведення радіонуклідів з організму і, такимчином, зниження ризику для здоров'я внаслідок їх надходження.</p>
<p>Крім того, слід подбати про наявність альгінатів, активна речовина – натріюальгінат. Він cтворює захисний бар’єру на поверхні рідкого вмісту шлунку. Цейбар'єр запобігає всотуванню небезпечних речовин організмом.</p>
<p>Також в аптечку слід покласти натрію бікарбонат, засіб для відновлення лужногостану крові та корекції метаболічного ацидозу (стану, що характеризуєтьсяпорушенням хімічного балансу кислот та лугів у крові).</p>
<p><strong>Читайте також:</strong> <a href="https://www.ukrinform.ua/rubric-economy/3727137-riven-vodi-u-stavkuoholodzuvaci-zaes-stabilnij-energoatom.html"> Рівень води у ставку-охолоджувачі <strong>ЗАЕС</strong> стабільний -Енергоатом </a></p>
<p>У домашній аптечці обовʼязково має бути маска, яка є засобом фізичного захистудля зменшення потрапляння в організм небезпечних речовин.</p>
<p>Як повідомляв Укрінформ, ризик того, що росіяни вчинять черговий теракт наЗапорізькій АЕС, залишається високим. <a href="https://www.ukrinform.ua/rubric-society/3726454-moz-dalo-poradi-ukraincam-so-robiti-v-razi-radiacijnoi-avarii.html"> У разі радіаційної небезпеки</a> необхідно якнайшвидше потрапити доприміщення і дотримуватися вказівок ДСНС та органів місцевої влади.</p>
<p>Source: <a href="https://www.ukrinform.ua/rubric-society/3727180-u-moz-rozpovili-so-mae-buti-v-apteckah-ziteliv-50kilometrovoi-zoni-navkolo-zaes.html">https://www.ukrinform.ua/rubric-society/3727180-u-moz-rozpovili-so-mae-buti-v-apteckah-ziteliv-50kilometrovoi-zoni-navkolo-zaes.html</a></p>