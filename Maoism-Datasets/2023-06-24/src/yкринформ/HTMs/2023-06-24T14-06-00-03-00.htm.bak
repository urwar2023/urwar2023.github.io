<h1>Міноборони Чехії про ситуацію в РФ: Нарешті знаємо, що там називають «спецоперацією»</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-06-24T14:06:00+03:00</p>
<p>Modified Time: 2023-06-24T14:06:00+03:00</p>
<p>Description: У Росії невдалі війни завжди завершувалися внутрішнім хаосом. — Укрінформ.</p>
<p>Images: ['<a href="https://static.ukrinform.com/photos/2015_10/thumb_files/630_360_1445418066-9509.jpg">630_360_14454...</a>']</p>
<p>Tags: ['Чехія', 'Росія', 'Пригожин']</p>
<p>Type: Article</p>
<!--METADATA-->

<p><img alt="" src="../Images/2023-06-24T14-06-00-03-00/630_360_1445418066-9509.jpg" /> У Росіїневдалі війни завжди завершувалися внутрішнім хаосом.</p>
<p>Про це написала міністерка оборони Чехії Яна Чернохова у своєму <a href="https://twitter.com/jana_cernochova/status/1672379449726193664"> Твіттері,</a> передаєУкрінформ.</p>
<p>«Ось ми нарешті знаємо, що в Росії називають спецоперацією. Після шістнадцятимісяців війни в Україні Росія воює з Росією. Нічого дивного. Це їхня традиція.Невдалі війни там закінчуються стратою царя, хаосом і громадянською війною підпильним оком нечисті. Вітаємо», - написала політик.</p>
<p>За її словами, на даний момент абсолютно неважливо, чи вдасться <a href="https://www.ukrinform.ua/tag-prigozin"> Пригожину</a> переворот чи ні. «Після цієї ночібуквально всі в Росії і за її межами дізнаються, що війна в Україні програна.Бойовий дух російської армії, який і так був низький, впаде на дно, і настрійу Росії загалом стане армагедонським», - переконана Чернохова.</p>
<p>Те, що почалося як спроба повалити український уряд і анексувати всю Україну,зрештою вдарило назад у неймовірних масштабах, зазначила глава чеськогоМіноборони.</p>
<p><strong>Читайте також:</strong> <a href="https://www.ukrinform.ua/rubric-world/3727179-bunt-prigozina-e-oznakou-krahu-putinskogo-rezimu-gur.html"> Бунт <strong>Пригожин</strong> а є ознакою краху путінського режиму -ГУР </a></p>
<p>«Відкрилася остання глава цієї російської трагедії, і я сумніваюся, що це будедовга глава», - додала вона.</p>
<p>Своєю чергою міністр закордонних справ Чехії Ян Ліпавський вважає, що останніподії в Росії дають надію на швидке звільнення українських територій, тасподівається провести одну зі своїх ближчих відпусток в українському Криму.</p>
<p>«Я бачу, що наближається моя літня відпустка в Криму», - зауважив він <a href="https://twitter.com/JanLipavsky/status/1672501993762435072"> уТвіттері. </a></p>
<p>У переписку з ним вступив експосол України в ЧР, замміністра закордонних справЄвген Перебийніс, який зазначив, що «знає пару чудових місць» на півострові.На що Ліпавський відповів, що з радістю скористається порадами.</p>
<p>Як повідомлялося, <a href="https://www.ukrinform.ua/rubric-other_news/3727120-zakolot-prigozina-vse-so-vidomo-na-cej-moment.html"> ватажок ПВК «Вагнер» Євген Пригожин 23 червня оголосивдемарш проти російського військового керівництва</a> , зокрема і проти міністра оборони РФ Сергія Шойгу.</p>
<p>За його словами, Шойгу прилітав у Ростов, де особисто провів операцію познищенню «вагнерівців», тому 25 тисяч найманців Пригожина нібито йдуть«відновлювати справедливість».</p>
<p>Source: <a href="https://www.ukrinform.ua/rubric-world/3727203-mzs-cehii-pro-situaciu-v-rf-naresti-znaemo-so-tam-nazivaut-specoperacieu.html">https://www.ukrinform.ua/rubric-world/3727203-mzs-cehii-pro-situaciu-v-rf-naresti-znaemo-so-tam-nazivaut-specoperacieu.html</a></p>