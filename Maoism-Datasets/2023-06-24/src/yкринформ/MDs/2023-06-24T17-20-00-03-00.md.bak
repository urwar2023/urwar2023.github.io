# Колона «Вагнера» дісталася Липецької області - до Москви залишилося 420 кілометрів

Authors: Ukrinform (Person)

Publisher: Укринформ (Organization)

Published Time: 2023-06-24T17:20:00+03:00

Modified Time: 2023-06-24T17:20:00+03:00

Description: У РФ колона ПВК "Вагнер" дісталася Липецької області. — Укрінформ.

Images: ['[630_360_16876...](https://static.ukrinform.com/photos/2023_06/thumb_files/630_360_1687616055-443.jpg)']

Tags: ['Москва', 'Путін', 'Росія', 'Пригожин']

Type: Article

<!--METADATA-->

![](../Images/2023-06-24T17-20-00-03-00/630_360_1687616055-443.jpg) У РФколона ПВК "Вагнер" дісталася Липецької області.

Це підтвердив губернатор Ігор Артамонов у [ Телеграмі,](https://t.me/igor_artamonov48/980) передає Укрінформ.

"По території Липецької області рухається техніка ВВК « [ Вагнер](https://www.ukrinform.ua/tag-pvk-vagnera) », - написав Артамонов.

За інформацією видання [ "Верстка" ](https://t.me/svobodnieslova/2238) ,колона проїжджає повз місто Єлець, розташоване біля федеральної траси «Дон». Усамому місті силовики перекрили в'їзди та виїзди. За даними видання, колонаперебуває приблизно за 420 км від Москви.

Зазначається, що «вагнерівські» колони оминають Єлець місцевими тарегіональними дорогами і намагаються не їхати трасою "Дон".

За останніми даними, «вагнерівці» взяли під контроль військові об'єкти вРостові-на-Дону, включаючи штаб Південного військового округу, та Воронежі.

За наявними даними, перед в'їздом у Москву російські військові риють окопи таоблаштовують кулеметні точки.

У районі Серпухова у Підмосков'ї десятки військових висадилися біля мостачерез Оку.

За інформацією військових аналітиків, російська армія вже [](https://www.svoboda.org/a/kolonna-chvk-vagner-doshla-do-lipetskoy-oblasti/32473885.html) [ втратила ](https://www.svoboda.org/a/kolonna-chvk-vagner-doshla-do-lipetskoy-oblasti/32473885.html) три вертольоти та літак.

**Читайте також:** [ У **Москв** і перекрили рух річкового транспорту](https://www.ukrinform.ua/rubric-world/3727256-u-moskvi-perekrili-ruh-rickovogo-transportu.html)

Як повідомляв Укрінформ, ватажок ПВК «Вагнер» Євген Пригожин 23 червня [оголосив демарш проти російського військового керівництва](https://www.ukrinform.ua/rubric-other_news/3727120-zakolot-prigozina-vse-so-vidomo-na-cej-moment.html) , зокрема проти міністра оборони РФ Сергія Шойгу.

За його словами, Шойгу прилітав у Ростов-на-Дону, де особисто провів операціюзі знищення «вагнерівців».

«Вагнер» встановив контроль над військовими об’єктами у Ростові-на-Дону.

Пригожин заявив про намір дійти до Москви.

_Фото: ЕРА, ілюстративне_

Source: [https://www.ukrinform.ua/rubric-world/3727283-kolona-vagnera-distalasa-lipeckoi-oblasti-do-moskvi-zalisilosa-420-kilometriv.html](https://www.ukrinform.ua/rubric-world/3727283-kolona-vagnera-distalasa-lipeckoi-oblasti-do-moskvi-zalisilosa-420-kilometriv.html)