# ЗСУ звільнили території під Красногорівкою, рух сил триває - Тарнавський

Authors: Ukrinform (Person)

Publisher: Укринформ (Organization)

Published Time: 2023-06-24T16:35:00+03:00

Modified Time: 2023-06-24T16:35:00+03:00

Description: На Таврійському напрямку Сили оборони звільнили території під Красногорівкою на Донеччині, які були окуповані з 2014 року. — Укрінформ.

Images: ['[630_360_16864...](https://static.ukrinform.com/photos/2023_06/thumb_files/630_360_1686488514-765.jpg)']

Tags: ['Донеччина', 'ЗСУ', 'Війна з Росією']

Type: Article

<!--METADATA-->

![](../Images/2023-06-24T16-35-00-03-00/630_360_1686488514-765.jpg) НаТаврійському напрямку Сили оборони звільнили території під Красногорівкою наДонеччині, які були окуповані з 2014 року.

Як передає Укрінформ, про це в [ Телеграмі](https://t.me/otarnavskiy/132?fbclid=IwAR02tVGgFmKG4z4UAEj6QaaOaWlEoVfNMKSy9bFZipMGAJUMYLo9jRj1QME)повідомив командувач оперативно-стратегічного угруповання військ «Таврія»генерал Олександр Тарнавський.

"На Таврійському напрямку Сили оборони звільнили території під Красногорівкоюна [ Донеччині ](https://www.ukrinform.ua/tag-doneccina) , які були окупованіз 2014 року. Рух наших сил продовжується", - наголосив він.

Водночас речник об’єднаного пресцентру Сил оборони Таврійського напрямкуВалерій Шершень в ефірі загальнонаціонального телемарафону "Єдині новини"повідомив, що українські військові вибили звідти росіян близько тижня тому,але інформацію не розповсюджували з тактичних причин.

"Новина запізнилась на тиждень. Тут зрозумілі певні тактичні міркування.Дійсно, під Красногорівкою заволоділи кількома позиціями внаслідок добрепідготовленого штурму. Були й імітації дій, і підтримка артилерії, і важкоїтехніки. Здійснили розмінування певних ділянок", — сказав Шершень.

**Читайте також:** [ Українські воїни **звільнили** П'ятихатки — Маляр](https://www.ukrinform.ua/rubric-ato/3724633-ukrainski-voini-zvilnili-patihatki-malar.html)

Як повідомляв Укрінформ, на початку червня українські воїни [ звільнили відросіян село Благодатне ](https://www.ukrinform.ua/rubric-ato/3721286-zsu-zvilnili-blagodatne.html) на Донеччині.

Як повідомляв Укрінформ, станом на вечір 23 червня [ на Таврійському напрямкуросійські війська ](https://www.ukrinform.ua/rubric-ato/3726956-na-tavrijskomu-napramku-sil-oboroni-za-dobu-vikonali-ponad-13-tisaci-vognevih-zavdan.html) за добу втратили вбитими і пораненими більше трьох рот, знищено51 одиницю військової техніки.

_Фото: libkos_

Source: [https://www.ukrinform.ua/rubric-ato/3727270-zsu-zvilnili-teritorii-pid-krasnogorivkou-aki-buli-okupovani-z-2014-roku.html](https://www.ukrinform.ua/rubric-ato/3727270-zsu-zvilnili-teritorii-pid-krasnogorivkou-aki-buli-okupovani-z-2014-roku.html)