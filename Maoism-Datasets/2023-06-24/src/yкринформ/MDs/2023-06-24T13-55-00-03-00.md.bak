# ЗСУ зайняли кілька позицій під Красногорівкою, які РФ утримувала з 2014 року

Authors: Ukrinform (Person)

Publisher: Укринформ (Organization)

Published Time: 2023-06-24T13:55:00+03:00

Modified Time: 2023-06-24T13:55:00+03:00

Description: На Таврійському напрямку за добу Сили оборони знищили 104 окупантів, 202 завдали поранень, двох узяли в полон. — Укрінформ.

Images: ['[630_360_16863...](https://static.ukrinform.com/photos/2023_06/thumb_files/630_360_1686368009-659.jpg)']

Tags: ['ЗСУ', 'Війна з Росією', 'Єдині новини']

Type: Article

<!--METADATA-->

![](../Images/2023-06-24T13-55-00-03-00/630_360_1686368009-659.jpg) НаТаврійському напрямку за добу Сили оборони знищили 104 окупантів, 202 завдалипоранень, двох узяли в полон.

Як передає Укрінформ, про це в ефірі телемарафону «Єдині новини» розповівречник об'єднаного пресцентру сил оборони Таврійського напрямку ВалерійШершень.

«На Таврійському напрямку наші війська та ударні підрозділи продовжуютьведення наступальних дій на визначених напрямках. Є просування вперед,закріплюємось, розміновуємо, успіхи відчутні, утім про результати розповідатище не будемо. Відповідно характер дій російських окупаційних військ тут незмінився, вони сконцентровані на тому, щоб не допустити наше подальшепросування. За минулу добу втрати ворога в особовому складі істотні:безповоротні – 104, санітарні – 202, полон – двоє осіб. 34 одиниці озброєннята військової техніки знищено», - повідомив речник.

**Читайте також:** [ ЗСУ **знищили** логістичний транспорт росіян](https://www.ukrinform.ua/rubric-ato/3727164-zsu-znisili-logisticnij-transport-rosian.html)

За його інформацією, підрозділи ракетних військ та артилерії Таврійськогонапрямку протягом доби виконали понад 1230 вогневих завдань.

Ворог намагався безуспішно провести наступальні операції в районі Авдіївки таМар'їнки, отримав відсіч.

Водночас із ворожої артилерії були обстріляні населені пункти Красногорівка,Мар'їнка та Георгіївка. Також окупанти провели невдалий наступ у бік н.п.Вугледара та Золотої Ниви.

Під Красногорівкою штурмові підрозділи Сил оборони внаслідок добреспланованого контрвипаду заволоділи кількома позиціями, які утримувалисяворогом з 2014 року.

**Читайте також:** [ Авіація ЗСУ за добу завдала 13 ударів по районахскупчення ворога ](https://www.ukrinform.ua/rubric-ato/3727055-aviacia-zsu-za-dobu-zavdala-13-udariv-po-rajonah-skupcenna-voroga.html)

Щодо Запорізького напрямку речник повідомив, що ворог концентрується наобороні, зосереджуючи основні зусилля на запобіганні наступу Сил оборони.Російські окупанти намагалися повернути втрачені позиції поблизу Макарівки,завдали авіаударів по н.п. Новоданилівці, Оріхову, Степногірську.

Водночас Шершень зазначив, що перекидання ворога з Херсонщини на Запоріжжя вжене спостерігається.

«Усе що міг ворог вже перемістив з лівобережної Херсонщини, зробивши деякепідсилення своїх позицій, застосувавши ротацію. Зараз активного переміщення зрайонів підтоплення ми не спостерігаємо», - повідомив речник.

Як повідомляв Укрінформ, напередодні на Таврійському напрямку російськівійська за добу втратили вбитими і пораненими більше трьох рот, знищено 51одиницю військової техніки.

Source: [https://www.ukrinform.ua/rubric-ato/3727213-pid-krasnogorivkou-zsu-zavolodili-kilkoma-poziciami-aki-rf-utrimuvala-z-2014-roku.html](https://www.ukrinform.ua/rubric-ato/3727213-pid-krasnogorivkou-zsu-zavolodili-kilkoma-poziciami-aki-rf-utrimuvala-z-2014-roku.html)