# Російські олігархи та урядовці залишають Москву - ЗМІ

Authors: Ukrinform (Person)

Publisher: Укринформ (Organization)

Published Time: 2023-06-24T-1:27:00+03:00

Modified Time: 2023-06-24T20:27:00+03:00

Description: Ряд російських олігархів та урядовців могли залишити Москву на тлі протистояння ПВК "Вагнер" із Міністерством оборони РФ. — Укрінформ.

Images: ['[630_360_16876...](https://static.ukrinform.com/photos/2023_06/thumb_files/630_360_1687624852-386.jpg)']

Tags: ['Москва', 'Росія', 'ПВК "Вагнера"', 'Пригожин']

Type: Article

<!--METADATA-->

![](../Images/2023-06-24T-1-27-00-03-00/630_360_1687624852-386.jpg) Рядросійських олігархів та урядовців могли залишити Москву на тлі протистоянняПВК "Вагнер" із Міністерством оборони РФ.

Про це повідомляють російські ЗМІ, передає Укрінформ.

За інформацією видання " [ Важные истории](https://istories.media/news/2023/06/24/potanin-manturov-rotenberg-i-predpolozhitelno-mladshii-kovalchuk-mogli-uletet-iz-moskvi-na-fone-myatezha-naemnikov-chto-izvestno-o-poletakh-elit/) ", 24 червня з Москви нібитовилетіли два літаки, які використовує президент РФ Володимир Путін. Зокрема,Іл-96-300ПУ вилетів із столиці РФ і зник з радарів біля Твері, що можесвідчити про відліт у резиденцію на Валдаї. Другий президентський літакТу-214ПУ вилетів із Москви до Санкт-Петербурга. Він зник з радарів надГатчиною.

Водночас прессекретар Кремля Дмитро Пєсков [ запевняє](https://www.ukrinform.ua/rubric-world/3727261-peskov-zaaviv-so-putin-pracue-u-kremli.html) , що «Путін працює у Кремлі».

Крім того, за інформацією журналістів, бізнес-джет олігарха та друга ПутінаАркадія Ротенберга Bombardier BD-700 зранку вилетів у Баку. Утім, пресслужбаРотенберга стверджує, що він нібито у Москві.

**Читайте також:** [ У Москві оголосили 26 червня неробочим днем](https://www.ukrinform.ua/rubric-world/3727304-u-moskvi-ogolosili-26-cervna-nerobocim-dnem.html)

ЗМІ також повідомляють, що бізнес-джет Gulfstream G650 олігарха ВолодимираПотаніна очікує на виліт до Стамбула.

За інформацією журналістів, Sukhoi Superjet віцепрем'єр-міністра ДенисаМантурова вилетів з Москви вранці і приземлився у турецькому Даламані.

NEXTA [ інформувала ](https://t.me/nexta_live/55352) про виліт у Санкт-Петербург літака прем’єр-міністра РФ Михайла Мішустіна. Натомість [ Інтерфаксу](https://www.interfax.ru/russia/908823) в російському уряді заявили, щоМішустін "на робочому місці, проводить наради".

**Читайте також:** [ ПВК «Вагнер» закликає військових РФ з окупованихтериторій приєднатися до маршу на Москву ](https://www.ukrinform.ua/rubric-world/3727288-pvk-vagner-zaklikae-vijskovih-rf-z-okupovanih-teritorij-priednatisa-do-marsu-na-moskvu.html)

Водночас видання [ "Фонтанка" ](https://t.me/fontankaspb/41329) повідомляє, щолітак і вертоліт засновника ПВК "Вагнер" Євгена Пригожина опечатані силовикамив аеропорту «Пулково» у Санкт-Петербурзі.

Як повідомляв Укрінформ, 23 червня ватажок ПВК «Вагнер» Євген Пригожин [оголосив демарш проти російського військового керівництва](https://www.ukrinform.ua/rubric-sports/3727120-zakolot-prigozina-vse-so-vidomo-na-cej-moment.html) , зокрема проти міністра оборони РФ Сергія Шойгу.

За його словами, Шойгу прилітав у Ростов-на-Дону, де особисто провів операціюзі знищення «вагнерівців».

«Вагнер» встановив контроль над військовими об’єктами у Ростові-на-Дону.

Пригожин заявив про намір дійти до Москви.

Source: [https://www.ukrinform.ua/rubric-world/3727319-rosijski-oligarhi-ta-uradovci-zalisaut-moskvu-zmi.html](https://www.ukrinform.ua/rubric-world/3727319-rosijski-oligarhi-ta-uradovci-zalisaut-moskvu-zmi.html)