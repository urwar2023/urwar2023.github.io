# Путін підписав закон про арешт до 30 діб за порушення режиму воєнного стану

Authors: Ukrinform (Person)

Publisher: Укринформ (Organization)

Published Time: 2023-06-24T16:26:00+03:00

Modified Time: 2023-06-24T16:26:00+03:00

Description: Президент Росії Володимир Путін у суботу підписав закон про адміністративну відповідальність за порушення режиму воєнного стану. — Укрінформ.

Images: ['[630_360_16866...](https://static.ukrinform.com/photos/2023_06/thumb_files/630_360_1686674529-812.jpg)']

Tags: ['Путін', 'Закон', 'Росія']

Type: Article

<!--METADATA-->

![](../Images/2023-06-24T16-26-00-03-00/630_360_1686674529-812.jpg) ПрезидентРосії Володимир Путін у суботу підписав закон про адміністративнувідповідальність за порушення режиму воєнного стану.

Як передає Укрінформ, про це повідомляє російське інформагентство [ Інтерфакс](https://www.interfax.ru/russia/908828) з посиланням на текст закону.

Зокрема, Кодекс [ РФ ](https://www.ukrinform.ua/tag-rosia) про адміністративніправопорушення (КоАП) доповнюється статтею 20.51, відповідно до якої порушеннярежиму воєнного стану каратиметься стягненням адміністративного штрафу згромадян у розмірі від 500 до 1000 рублів або ж адміністративним арештом натермін до 30 діб.

Для посадових осіб сума штрафу становитиме від однієї до двох тисяч рублів абож буде застосований арешт на термін до 30 діб.

У разі порушення зазначеного режиму з використанням транспортного засобу разоміз грошовим стягненням у громадян РФ можуть конфіскувати автомобіль.

**Читайте також:** [ Пєсков заявив, що Путін «працює у Кремлі»](https://www.ukrinform.ua/rubric-world/3727261-peskov-zaaviv-so-putin-pracue-u-kremli.html)

Як повідомляв Укрінформ, ватажок ПВК «Вагнер» Євген Пригожин 23 червня [оголосив демарш проти російського військового керівництва](https://www.ukrinform.ua/rubric-other_news/3727120-zakolot-prigozina-vse-so-vidomo-na-cej-moment.html) , зокрема проти міністра оборони РФ Сергія Шойгу.

За його словами, Шойгу прилітав у Ростов-на-Дону, де особисто провів операціюзі знищення «вагнерівців».

"Вагнер" встановив контроль над військовими об’єктами у Ростові-на-Дону.

Пригожин заявив про намір дійти до Москви.

Генпрокуратура РФ повідомила, що проти Пригожина порушили справу проорганізацію збройного заколоту.

Source: [https://www.ukrinform.ua/rubric-world/3727268-putin-pidpisav-zakon-pro-arest-do-30-dib-za-porusenna-rezimu-voennogo-stanu.html](https://www.ukrinform.ua/rubric-world/3727268-putin-pidpisav-zakon-pro-arest-do-30-dib-za-porusenna-rezimu-voennogo-stanu.html)