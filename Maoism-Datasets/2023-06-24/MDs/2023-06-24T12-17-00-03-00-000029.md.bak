# Підрив росіянами Каховської ГЕС призвів до екологічної катастрофи і на Хортиці – експерт

Authors: Ukrinform (Person)

Publisher: Укринформ (Organization)

Published Time: 2023-06-24T12:17:00+03:00

Modified Time: 2023-06-24T12:17:00+03:00

Description: Підрив росіянами Каховської ГЕС призвів до екологічної катастрофи і на Хортиці, внаслідок чого зникають понад 10 озер плавневої частини острова та гинуть унікальні види. — Укрінформ.

Images: ['[630_360_16216...](https://static.ukrinform.com/photos/2021_05/thumb_files/630_360_1621606607-916.jpg)']

Tags: ['Екологія', 'Хортиця', 'Катастрофа', 'Каховська ГЕС']

Type: Article

<!--METADATA-->

![](../Images/yкринформ/2023-06-24T12-17-00-03-00/630_360_1621606607-916.jpg) Підривросіянами Каховської ГЕС призвів до екологічної катастрофи і на Хортиці,внаслідок чого зникають понад 10 озер плавневої частини острова та гинутьунікальні види.

Про це в ефірі [ Українського радіо](https://ukr.radio/news.html?newsID=101716) повідомив виконувач обов'язківгенерального директора Національного заповідника "Києво-Печерська лавра" (відквітня 2023 року), колишній генеральний директор Національного заповідника«Хортиця» (2007—2022) Максим Остапенко.

За його словами, це не перша катастрофа для заповідника — все почалося збудівництва Каховського водосховища. Остапенко заявив, що будівництво новоїКаховської ГЕС на цій території стане для неї третьою катастрофою.

Він переконаний, що "необхідно запускати світового масштабу екологічний проєкт- на зразок Чорнобильського - з відновлення цієї унікальної території".

За словами Остапенка, " [ Хортиця ](https://www.ukrinform.ua/tag-hortica)зараз проживає дуже важкі часи, тому що від південної частини острова 22-25 кмдо лінії фронту. Сюди прилітають російські ракети, а обстріли триваютьпостійно. Понад 23 ракети вже вдарили по острову, і є величезна загрозапошкодження. Але те, що зроблено різким спуском Каховського водосховища — цеекологічна катастрофа. Тому що зараз на Хортиці знищуються і зникають більш як10 озер плавневої частини острова, гинуть унікальні види. Це невиправданавтрата, і її виправити неможливо".

**Читайте також:** [ Заступниця генсека ООН розповіла на Радбезі про наслідкипідриву Каховської греблі ](https://www.ukrinform.ua/rubric-ato/3726907-zastupnica-genseka-oon-rozpovila-na-radbezi-pro-naslidki-pidrivu-kahovskoi-grebli.html)

За словами археолога, "свого часу Хортиця була початком Великого лугуЗапорозького. Це перший острів, від якого починається територія, яку заразганебно називають Каховським морем. Насправді ця територія називалася ВеликийЛуг Запорозький. Вперше вона згадується в історії Геродота у п'ятому століттідо нашої ери. Це величезна унікальна природна ніша, унікальний природнийресурс, який був знищений Каховським водосховищем".

"Перша катастрофа була зроблена під час будівництва Каховської ГЕС, колизатопили Великий Луг. Все, що там було, було знищено. Це той самий ВеликийЛуг, де частина українського повноцінного етносу, який був на кордоні зістепом, виживав і дав поштовх на всю Україну. Тому що саме Запорозькекозацтво, яке там жило, фактично створило Українську козацьку державу. Саме цютериторію вже вдруге піддали шаленій екологічній катастрофі — тільки зараззнищенням цього унікального регіону, знищенням Каховки, яка була більш-меншстабілізована", — пояснює Остапенко.

**Читайте також:** [ Підрив **Каховської** **ГЕС** : економічні наслідки таможливі дії ](https://www.ukrinform.ua/rubric-polytics/3726758-pidriv-kahovskoi-ges-ekonomicni-naslidki-ta-mozlivi-dii.html)

Він переконаний: будівництво нової Каховської ГЕС на цій території стане длянеї третьою катастрофою. "Треба терміново розпочинати суспільний діалог нарівні фахівців, що робити з територією після її відновлення. Тому що вжелунають заклики відбудувати Каховську ГЕС. Але це буде третя катастрофа. Требазапускати світового масштабу екологічний проєкт - на зразок Чорнобильського -з відновлення цієї унікальної території, зі створення нової системиводокористування та землекористування. Тому що ця територія дозволяла бутиУкраїні не просто житницею. Ця територія була найбільшим нерестилищемчорноморських риб і дозволяла утримувати колосальну кількість тварин, а томуЗапорізька область була номером один в Україні щодо м'ясо-молочної продукції.Зараз це знищила Каховка, і треба звертатися до всіх екологічних організацій,до всіх світових товариств, які цим опікуються. Це унікальна катастрофа, але йунікальний виклик відновити те, що було втрачено і знищено. І Хортиця в цьомумає бути на чолі", — каже Остапенко.

Як повідомляв Укрінформ, [ у ніч проти 6 червня російська армія підірвалагреблю Каховської ГЕС ](https://www.ukrinform.ua/rubric-other_news/3723441-pidriv-rosianami-kahovskoi-ges-usi-novini.html) ,спричинивши затоплення частини Херсонської та Миколаївської областей іводночас - критичне обміління Каховського водосховища.

Source: [https://www.ukrinform.ua/rubric-regions/3727169-pidriv-rosianami-kahovskoi-ges-prizviv-do-ekologicnoi-katastrofi-i-na-hortici-ekspert.html](https://www.ukrinform.ua/rubric-regions/3727169-pidriv-rosianami-kahovskoi-ges-prizviv-do-ekologicnoi-katastrofi-i-na-hortici-ekspert.html)