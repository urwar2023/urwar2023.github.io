# У Білому домі відбулася нарада стосовно ситуації в Росії

Authors: Ukrinform (Person)

Publisher: Укринформ (Organization)

Published Time: 2023-06-24T21:38:00+03:00

Modified Time: 2023-06-24T21:38:00+03:00

Description: В адміністрації президента США Джо Байдена відбулася нарада, на якій розглянули останні події в Росії. — Укрінформ.

Images: ['[630_360_15192...](https://static.ukrinform.com/photos/2018_02/thumb_files/630_360_1519207950-5134.jpg)']

Tags: ['США', 'Росія', 'ПВК "Вагнера"', 'Пригожин', 'Білий дім']

Type: Article

<!--METADATA-->

![](../Images/yкринформ/2023-06-24T21-38-00-03-00/630_360_1519207950-5134.jpg) Вадміністрації президента США Джо Байдена відбулася нарада, на якій розглянулиостанні події в Росії.

Про це Укрінформу повідомили у пресслужбі Білого дому.

«Команда з питань національної безпеки поінформувала сьогодні президентаБайдена і віцепрезидента Гарріс про останні події в Росії», - зазначили вадміністрації.

До наради долучилися радник з питань нацбезпеки Джейк Салліван, держсекретарЕнтоні Блінкен, міністр оборони Ллойд Остін, голова Об’єднаного комітетуначальників штабів генерал Марк Міллі. Крім того, були присутні директорНаціональної розвідки Евріл Гейнс, директор [ ЦРУ](https://www.ukrinform.ua/tag-cru) Вільям Бернс, а також постпред США при ООНЛінда Томас-Грінфілд.

**Читайте також:** [ **Кулеба** обговорив із Блінкеном ситуацію в Росії](https://www.ukrinform.ua/rubric-polytics/3727349-kuleba-obgovoriv-iz-blinkenom-situaciu-v-rosii.html)

«Президента та віцепрезидента продовжуватимуть інформувати впродовж дня», -вказали в Білому домі.

Як повідомляв Укрінформ, президент США [ провів телефонні розмови](http://www.ukrinform.ua/rubric-world/3727329-bajden-obgovoriv-z-makronom-solcom-i-sunakom-situaciu-v-rf.html) з лідерами Франції, Німеччини й ВеликоїБританії щодо розвитку ситуації в Росії. Крім того, держсекретар ЕнтоніБлінкен [ поспілкувався ](https://www.ukrinform.ua/rubric-world/3727296-blinken-obgovoriv-situaciu-v-rosii-z-predstavnikami-krain-g7-ta-evrosouzu.html) з цього питання з колегами із G7 та Євросоюзу.

Очільник ПВК «Вагнера» Євген Пригожин 23 червня оголосив демарш протиросійського військового керівництва, зокрема проти міністра оборони СергіяШойгу.

За його словами, Шойгу прилітав у Ростов-на-Дону, де особисто провів операціюзі знищення «вагнерівців».

**Читайте також:** [ Заколот Пригожина. Все, що відомо на цей момент](https://www.ukrinform.ua/rubric-other_news/3727120-zakolot-prigozina-vse-so-vidomo-na-cej-moment.html)

«Вагнер» установив контроль над військовими об’єктами у Ростові-на-Дону.Пригожин заявив про намір дійти до Москви.

24 червня Олександр Лукашенко за погодженням з президентом РФ ВолодимиромПутіним провів переговори з Євгеном Пригожиним.

За результатами перемовин очільник ПВК «Вагнер» заявив, що розвертає бійцівугруповання до польових таборів.

Source: [https://www.ukrinform.ua/rubric-world/3727359-u-bilomu-domi-vidbulasa-narada-stosovno-situacii-v-rosii.html](https://www.ukrinform.ua/rubric-world/3727359-u-bilomu-domi-vidbulasa-narada-stosovno-situacii-v-rosii.html)