# У Дніпрі СБУ затримала росіянина, який керував вивезенням з України титану для «Калібрів»

Authors: Ukrinform (Person)

Publisher: Укринформ (Organization)

Published Time: 2023-06-24T12:35:26+03:00

Modified Time: 2023-06-24T12:35:26+03:00

Description: Служба безпеки України затримала у Дніпрі росіянина Олександра Федосеєва, який є “правою рукою” підсанкційного мільярдера Михайла Шелкова і керував вивезенням з України титану для виробництва “Калібрів”. — Укрінформ.

Images: ['[630_360_16875...](https://static.ukrinform.com/photos/2023_06/thumb_files/630_360_1687501635-303.jpg)']

Tags: ['Ракета', 'СБУ', 'Росія', 'Затримання', 'Сировина']

Type: Article

<!--METADATA-->

![](../Images/yкринформ/2023-06-24T12-35-26-03-00/630_360_1687501635-303.jpg) Службабезпеки України затримала у Дніпрі росіянина Олександра Федосеєва, який є“правою рукою” підсанкційного мільярдера Михайла Шелкова і керував вивезеннямз України титану для виробництва “Калібрів”.

Як передає Укрінформ, про це СБУ повідомляє в  [ Телеграмі](https://t.me/SBUkr/8753?fbclid=IwAR2TunAVUmZJ3anBDypOP5o1-omv1QmYqxYA9wNI9adgKP9R1u-jl5kVhj8).

За матеріалами СБУ, ці особи організували схему прихованого вивезення зУкраїни до РФ титанової сировини. Там її використовували у військово-промисловому комплексі, зокрема для виробництва [ ракет](https://www.ukrinform.ua/tag-raketa) типу “Калібр”, бойових літаків МіГ-35та Су-35, вертольотів Ка-52.

Офіційна посада затриманого – радник гендиректора металургійної корпорації“ВСМПО-АВІСМА”, яка належить російському мільярдеру.

Саме через неї Шелков налагодив постачання до РФ корисних копалин із родовищпідконтрольного йому Демурінського гірничо-збагачувального комбінату наДніпропетровщині.

**Читайте також:** [ **СБУ** затримала російського агента у лавах ЗСУ, якийшпигував за літаками і бронемашинами ](https://www.ukrinform.ua/rubric-ato/3726740-sbu-zatrimala-rosijskogo-agenta-u-lavah-zsu-akij-spiguvav-za-litakami-i-bronemasinami.html)

За його дорученням Федосеєв ще до 24 лютого 2022 року прибув в Україну дляконтролю за цим нелегальним бізнесом.

За наявними даними, організатори “схеми” переправили до Росії майже 11 тоннмінералів загальною вартістю майже 2 млн дол.

Співробітники СБУ задокументували оборудку і проводили комплексні заходи дляпритягнення її організаторів до відповідальності.

Федосеєв переховувався від правосуддя, але в результаті оперативних дій СБУвстановила його місцезнаходження і затримала.

**Читайте також:** [ **СБУ** склала «чорний список» російських партій таорганізацій, які підтримують війну проти України](https://www.ukrinform.ua/rubric-ato/3725796-sbu-sklala-cornij-spisok-rosijskih-partij-ta-organizacij-aki-pidtrimuut-vijnu-proti-ukraini.html)

Під час обшуку в нього виявили російський паспорт і документи з доказаминезаконної діяльності.

Наразі суд обрав Федосеєву запобіжний захід у вигляді тримання під вартою,йому загрожує до 8 років позбавлення волі.

Тривають комплексні заходи для притягнення до відповідальності всіх осіб,причетних до “схеми”.

Як повідомляв Укрінформ,  [ СБУ повідомила про підозру російському олігархуМихайлу Шелкову ](https://www.ukrinform.ua/rubric-ato/3725753-sbu-povidomilo-pro-pidozru-rosijskomu-oligarhu-akij-postacav-sirovinu-dla-kalibriv.html) ,який постачав до Російської Федерації українську титанову сировину длявиробництва ракет “Калібр”.

_Фото: СБУ_

Source: [https://www.ukrinform.ua/rubric-regions/3727177-u-dnipri-sbu-zatrimala-rosianina-akij-keruvav-vivezennam-z-ukraini-titanu-dla-kalibriv.html](https://www.ukrinform.ua/rubric-regions/3727177-u-dnipri-sbu-zatrimala-rosianina-akij-keruvav-vivezennam-z-ukraini-titanu-dla-kalibriv.html)