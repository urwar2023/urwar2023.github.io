# У МОЗ розповіли, що має бути в аптечках жителів 50-кілометрової зони навколо ЗАЕС

Authors: Ukrinform (Person)

Publisher: Укринформ (Organization)

Published Time: 2023-06-24T12:41:00+03:00

Modified Time: 2023-06-24T12:41:00+03:00

Description: Міністерство охорони здоров’я продовжує інформувати про те, як підготуватися до можливих надзвичайних подій на Запорізькій АЕС, яка тимчасово захоплена росіянами. — Укрінформ.

Images: ['[630_360_15849...](https://static.ukrinform.com/photos/2020_03/thumb_files/630_360_1584996574-182.jpg)']

Tags: ['МОЗ', 'Радіація', 'Аптечка', 'Запорізька АЕС']

Type: Article

<!--METADATA-->

![](../Images/yкринформ/2023-06-24T12-41-00-03-00/630_360_1584996574-182.jpg)Міністерство охорони здоров’я продовжує інформувати про те, як підготуватисядо можливих надзвичайних подій на Запорізькій АЕС, яка тимчасово захопленаросіянами.

Як передає Укрінформ, МОЗ оприлюднило в [ Телеграмі](https://t.me/mozofficial/3541?fbclid=IwAR1wOfRTwuhYGrRPg5nTdSrQ1MXX5TE5eFl_9IQmJC_rN-QcVVv76BDhx5E) поради щодо вмісту домашніх аптечок жителів 50-кілометровоїзони навколо ЗАЕС.

У повідомленні наголошується, що дана інформація стосується лише жителів50-кілометрової зони навколо [ ЗАЕС ](https://www.ukrinform.ua/tag-zaporizka-aes) і не є релевантною для людей, які проживають поза цим радіусом.

У МОЗ радять подбати, щоб в домашній аптечці був калій йодид, якийвикористовується, щоб у разі аварії на ядерних об’єктах зменшити негативнийвплив радіоактивного йоду на щитоподібну залозу.

Приймати потрібну дозу калію йодиду слід тільки після офіційного оповіщення!Таке оповіщення проводиться місцевими органами виконавчої влади та Державноюслужбою з надзвичайних ситуацій через засоби масової інформації.

**Читайте також:** [ Верещук про ризики на **ЗАЕС** : Боятись треба не росіян,а їхнього головотяпства ](https://www.ukrinform.ua/rubric-ato/3727008-veresuk-pro-riziki-na-zaes-boatis-treba-ne-rosian-a-ihnogo-golovotapstva.html)

Оптимально прийняти препарат після оповіщення за 6 і менше годин донадходження радіоактивної хмари, проте калій йодид залишається ефективнимодночасно з надходженням “хмари” та через 6 годин після нього.

Не рекомендований прийом препарату через 24 години після надходження хмари.

Також в аптечці мають бути алюмінієво-антацидні сорбенти. Така група засобівмістить активну речовину гідроксид алюмінію і використовуються для прискореннянейтралізації, зв’язування та виведення радіонуклідів з організму і, такимчином, зниження ризику для здоров'я внаслідок їх надходження.

Крім того, слід подбати про наявність альгінатів, активна речовина – натріюальгінат. Він cтворює захисний бар’єру на поверхні рідкого вмісту шлунку. Цейбар'єр запобігає всотуванню небезпечних речовин організмом.

Також в аптечку слід покласти натрію бікарбонат, засіб для відновлення лужногостану крові та корекції метаболічного ацидозу (стану, що характеризуєтьсяпорушенням хімічного балансу кислот та лугів у крові).

**Читайте також:** [ Рівень води у ставку-охолоджувачі **ЗАЕС** стабільний -Енергоатом ](https://www.ukrinform.ua/rubric-economy/3727137-riven-vodi-u-stavkuoholodzuvaci-zaes-stabilnij-energoatom.html)

У домашній аптечці обовʼязково має бути маска, яка є засобом фізичного захистудля зменшення потрапляння в організм небезпечних речовин.

Як повідомляв Укрінформ, ризик того, що росіяни вчинять черговий теракт наЗапорізькій АЕС, залишається високим. [ У разі радіаційної небезпеки](https://www.ukrinform.ua/rubric-society/3726454-moz-dalo-poradi-ukraincam-so-robiti-v-razi-radiacijnoi-avarii.html) необхідно якнайшвидше потрапити доприміщення і дотримуватися вказівок ДСНС та органів місцевої влади.

Source: [https://www.ukrinform.ua/rubric-society/3727180-u-moz-rozpovili-so-mae-buti-v-apteckah-ziteliv-50kilometrovoi-zoni-navkolo-zaes.html](https://www.ukrinform.ua/rubric-society/3727180-u-moz-rozpovili-so-mae-buti-v-apteckah-ziteliv-50kilometrovoi-zoni-navkolo-zaes.html)