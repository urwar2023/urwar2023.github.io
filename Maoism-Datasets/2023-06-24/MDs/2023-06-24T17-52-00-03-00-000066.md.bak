# Канцлер Австрії про події в РФ: Ядерна зброя не повинна потрапити до чужих рук

Authors: Ukrinform (Person)

Publisher: Укринформ (Organization)

Published Time: 2023-06-24T17:52:00+03:00

Modified Time: 2023-06-24T17:52:00+03:00

Description: Федеральний канцлер Австрії Карл Негаммер висловив занепокоєння щодо долі ядерної зброї в Росії у зв’язку із заколотом збройного формування "ПВК Вагнер". — Укрінформ.

Images: ['[630_360_16438...](https://static.ukrinform.com/photos/2022_02/thumb_files/630_360_1643898447-288.jpg)']

Tags: ['Австрія', 'Росія', 'Негаммер ', 'Війна з Росією']

Type: Article

<!--METADATA-->

![](../Images/yкринформ/2023-06-24T17-52-00-03-00/630_360_1643898447-288.jpg)Федеральний канцлер Австрії Карл Негаммер висловив занепокоєння щодо доліядерної зброї в Росії у зв’язку із заколотом збройного формування "ПВКВагнер".

Як передає Укрінформ із посиланням на [ АРА ](https://apa.at/) , про цеНегаммер заявив під час виступу на "Європейському форумі" у суботу вГеттвайгу.

"Події в Російській Федерації завжди мають надзвичайно важливе стратегічнезначення, оскільки Росія має біологічну, хімічну та ядерну зброю", - сказавканцлер.

За його словами, він перебуває в контакті з колегами з ЄС, а західніспецслужби постійно аналізують ситуацію в [ Росії.](https://www.ukrinform.ua/tag-rosia)

"Ядерна зброя не повинна потрапити до чужих рук", - заявив Негаммер.

**Читайте також:** [ У **НАТО** лаконічно прокоментували події в Росії](https://www.ukrinform.ua/rubric-world/3727245-u-nato-lakonicno-prokomentuvali-podii-v-rosii.html)

Водночас у своєму виступі глава австрійського уряду засудив напад Росії наУкраїну.

"Наддержава з ядерною зброєю розтоптала міжнародне право", - сказав він.

На форумі у Геттвейгу виступив і президент Болгарії Румен Радев, який такожвказав на необхідність вжити швидкі заходи для захисту країн-членів ЄС черезподії в Росії.

"Якщо ситуація з безпекою в Росії продовжить погіршуватися, що станеться зтисячами ядерних боєголовок і хімічної зброї в Росії?", - заявив він.

Як повідомляв Укрінформ, ватажок ПВК «Вагнер» Євген Пригожин 23 червня [оголосив демарш проти російського військового керівництва](https://www.ukrinform.ua/rubric-other_news/3727120-zakolot-prigozina-vse-so-vidomo-na-cej-moment.html) , зокрема проти міністра оборони РФ Сергія Шойгу,та встановив контроль над військовими об’єктами у місті Ростов-на-Дону.

Президент Путін звернувся до народу та назвав ці дії «військовим заколотом» та«зрадою».

Пригожин заявив про намір дійти до Москви, щоб «покласти край цьому безладу».

За даними української розвідки, у низці регіонів РФ оголошено режимконтртерористичної операції, Москва готується до облоги.

_Фото: ÖVP_

Source: [https://www.ukrinform.ua/rubric-world/3727289-kancler-avstrii-pro-podii-v-rf-aderna-zbroa-ne-povinna-potrapiti-do-cuzih-ruk.html](https://www.ukrinform.ua/rubric-world/3727289-kancler-avstrii-pro-podii-v-rf-aderna-zbroa-ne-povinna-potrapiti-do-cuzih-ruk.html)