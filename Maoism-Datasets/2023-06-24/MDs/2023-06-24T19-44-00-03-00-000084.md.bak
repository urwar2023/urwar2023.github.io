# Росіяни зосереджують основні зусилля на трьох напрямках

Authors: Ukrinform (Person)

Publisher: Укринформ (Organization)

Published Time: 2023-06-24T19:44:00+03:00

Modified Time: 2023-06-24T19:44:00+03:00

Description: Армія Російської Федерації зосереджує основні зусилля на Лиманському, Авдіївському та Мар’їнському напрямках – протягом доби відбулось понад 10 бойових зіткнень. — Укрінформ.

Images: ['[630_360_16582...](https://static.ukrinform.com/photos/2022_07/thumb_files/630_360_1658236449-460.jpg)']

Tags: ['Генштаб', 'Війна з Росією']

Type: Article

<!--METADATA-->

![](../Images/yкринформ/2023-06-24T19-44-00-03-00/630_360_1658236449-460.jpg) АрміяРосійської Федерації зосереджує основні зусилля на Лиманському, Авдіївськомута Мар’їнському напрямках – протягом доби відбулось понад 10 бойових зіткнень.

Як передає Укрінформ, про це Генеральний штаб Збройних сил України повідомляєу [ Фейсбуці](https://www.facebook.com/GeneralStaff.ua/posts/pfbid0szFpQdXxY3hkVoCGmJCFWJNGcQhK5pacQgKfmF3622kxSkhFeTaG3hz4NK8BUqnAl)в оперативній інформації щодо російського вторгнення станом на 18.00 суботи,24 червня.

Так, за уточненою інформацією, протягом доби російські війська завдалиракетного удару по території України, застосувавши 40 крилатих ракетХ-101/Х-555, 9 ракет Х-22, дві ракети морського базування “Калібр”, двізенітні керовані ракети С-300 та три дрони типу Shahed. Силами та засобамипротиповітряної оборони збито 40 крилатих ракет Х-101/Х-555, одну крилатуракету “Калібр” та три ударні дрони “Shahed”.

Ракети Х-22 російські терористи спрямували по містах Дніпро та Кривий Ріг.

"Унаслідок російської терористичної атаки, на жаль, є загиблі та пораненіцивільні люди, серед яких є діти із тілесними ушкодженнями середнього ступенятяжкості, вщент зруйновано та пошкоджено десятки приватних житлових будинків,цивільні господарські споруди, інші об'єкти інфраструктури та понад 50приватних цивільних автомобілів", - зазначили у Генштабі.

**Читайте також:** [ ЗСУ звільнили території під Красногорівкою, рух силтриває - Тарнавський ](https://www.ukrinform.ua/rubric-ato/3727270-zsu-zvilnili-teritorii-pid-krasnogorivkou-aki-buli-okupovani-z-2014-roku.html)

Загалом протягом доби ворог завдав 53 ракетних та 11 авіаційних ударів. Такожздійснив понад 30 обстрілів з реактивних систем залпового вогню.

Ймовірність завдання ракетних та авіаційних ударів по всій території Українизалишається високою.

Ворог і надалі зосереджує основні зусилля на Лиманському, Авдіївському таМар’їнському напрямках - протягом доби відбулось понад 10 бойових зіткнень.

**На Волинському та Поліському напрямках** оперативна обстановка без суттєвихзмін.

**На Сіверському та Слобожанському напрямках** агресор здійснив мінометні таартилерійські обстріли населених пунктів Галаганівка Чернігівської області;Нововасилівка, Чуйківка, Фотовиж Сумської області, а також Окіп, Червона Зоря,Ветеринарне, Пильна, Козача Лопань, Огірцеве, Гатище, Бочкове, Бударки,Чугунівка Харківської області.

**Читайте також:** [ Сирський: ЗСУ рухаються на Бахмутському напрямку та**знищуют** ь техніку ворога на Луганському ](https://www.ukrinform.ua/rubric-ato/3727291-zsu-ruhautsa-na-bahmutskomu-napramku-ta-znisuut-tehniku-voroga-na-luganskomu-sirskij.html)

**На Куп’янському напрямку** ворог проводив наступальні дії у напрямкуБерестового, успіху не мав. Артилерійських і мінометних обстрілів зазналиКрасне Перше, Фиголівка, Дворічна, Масютівка, Кислівка, Берестове Харківськоїобласті.

**На Лиманському напрямку** росіяни здійснювали безуспішні наступальні дії внапрямку Веселого. Завдали авіаційних ударів в районі Білогорівки Луганськоїобласті. Артилерійських обстрілів зазнали Невське і Білогорівка Луганськоїобласті та Торське, Серебрянка, Верхньокам’янське, Спірне і РоздолівкаДонецької області.

**На Бахмутському напрямку** ворог вів безуспішні наступальні дії в районіІванівського. Від ворожих артилерійських обстрілів постраждали районинаселених пунктів Васюківка, Міньківка, Оріхово-Василівка, Богданівка, ЧасівЯр, Іванівське, Озарянівка, Нью-Йорк Донецької області.

**Читайте також:** [ ЗСУ ліквідували вже 223 910 російських загарбників](https://www.ukrinform.ua/rubric-ato/3727067-zsu-likviduvali-vze-223-910-rosijskih-zagarbnikiv.html)

**На Авдіївському напрямку** агресор завдав авіаційних ударів в районахАвдіївки та Сєверного. Здійснив артилерійські обстріли населених пунктівНовоолександрівка, Керамік, Новокалинове, Авдіївка, Сєверне, Водяне, Уманське,Веселе, Карлівка, Первомайське, Невельське Донецької області.

**На Мар’їнському напрямку** росіяни проводили безуспішні наступальні дії врайоні Мар’їнки. Водночас здійснили артилерійські обстріли населених пунктівКрасногорівка, Мар’їнка, Побєда, Георгіївка, Курахове та Олексіївка Донецькоїобласті.

**На Шахтарському напрямку** ворог завдав авіаційних ударів в районахПречистівки, Золотої Ниви та Макарівки Донецької області. Здійснив обстрілинаселених пунктів Катеринівка, Богоявленка, Новомихайлівка, Благодатне,Вугледар, Пречистівка, Золота Нива, Новоукраїнка Донецької області.

**Читайте також:** [ ЗСУ **знищили** логістичний транспорт росіян](https://www.ukrinform.ua/rubric-ato/3727164-zsu-znisili-logisticnij-transport-rosian.html)

**На Запорізькому та Херсонському напрямках** росіяни продовжують вестиоборонні дії, зосереджують основні зусилля на недопущенні просування ЗСУ.Ворог завдав авіаційних ударів в районах Оріхів, Новоданилівка, РоботинеЗапорізької області. Здійснив артилерійські обстріли близько 40 населенихпунктів. Серед них: Новодарівка, Левадне, Полтавка, Залізничне, Гуляйполе,Гуляйпільське, Чарівне, Білогір’я, Оріхів, Приморське Запорізької області;Нікополь Дніпропетровської області; Дудчани, Берислав, Веселе, Козацьке,Інженерне, Антонівка, Зеленівка, Білозерка, Дніпровське, Кізомис Херсонськоїобласті.

“Армія Російської Федерації продовжує обкрадати цивільне населення натимчасово захоплених територіях України. Так, у дачному кооперативі міжнаселеними пунктами Лугівка та Фабричне російські військовослужбовці масововикрадають майно та особисті речі з будинків місцевих жителів”, - зазначили уГенштабі.

Авіація сил оборони за добу завдала 18 ударів по районах зосередженняособового складу ворога та знищила зенітно-ракетний комплекс.

**Читайте також:** [ ППО збила на Миколаївщині дві російські ракети Х-101/555](https://www.ukrinform.ua/rubric-ato/3727075-ppo-zbila-na-mikolaivsini-dvi-rosijski-raketi-h101555.html)

Підрозділи ракетних військ і артилерії протягом доби уразили зенітний ракетнийкомплекс “Стріла”, три райони зосередження особового складу та військовоїтехніки, 12 гармат на вогневих позиціях та дві станції РЕБ.

Як повідомляв Укрінформ, головнокомандувач Збройних сил України ВалерійЗалужний під час телефонної розмови з головою Об’єднаного комітету начальниківштабів США генералом Марком Міллі заявив, що [ наступальна операція триваєзгідно з планом. ](https://www.ukrinform.ua/rubric-ato/3727309-nastup-jde-za-planom-zaluznij-obgovoriv-iz-milli-situaciu-na-fronti.html)

Source: [https://www.ukrinform.ua/rubric-ato/3727322-rosiani-zoseredzuut-osnovni-zusilla-na-troh-napramkah.html](https://www.ukrinform.ua/rubric-ato/3727322-rosiani-zoseredzuut-osnovni-zusilla-na-troh-napramkah.html)