<html>
<head><style>img{height: auto; width: auto\9; width:100%;}</style></head>
<body>
<h1>Колона «Вагнера» дісталася Липецької області - до Москви залишилося 420 кілометрів</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-06-24T17:20:00+03:00</p>
<p>Modified Time: 2023-06-24T17:20:00+03:00</p>
<p>Description: У РФ колона ПВК "Вагнер" дісталася Липецької області. — Укрінформ.</p>
<p>Images: ['<a href="https://static.ukrinform.com/photos/2023_06/thumb_files/630_360_1687616055-443.jpg">630_360_16876...</a>']</p>
<p>Tags: ['Москва', 'Путін', 'Росія', 'Пригожин']</p>
<p>Type: Article</p>
<!--METADATA-->

<p><img alt="" src="../Images/yкринформ/2023-06-24T17-20-00-03-00/630_360_1687616055-443.jpg" /> У РФколона ПВК "Вагнер" дісталася Липецької області.</p>
<p>Це підтвердив губернатор Ігор Артамонов у <a href="https://t.me/igor_artamonov48/980"> Телеграмі,</a> передає Укрінформ.</p>
<p>"По території Липецької області рухається техніка ВВК « <a href="https://www.ukrinform.ua/tag-pvk-vagnera"> Вагнер</a> », - написав Артамонов.</p>
<p>За інформацією видання <a href="https://t.me/svobodnieslova/2238"> "Верстка" </a> ,колона проїжджає повз місто Єлець, розташоване біля федеральної траси «Дон». Усамому місті силовики перекрили в'їзди та виїзди. За даними видання, колонаперебуває приблизно за 420 км від Москви.</p>
<p>Зазначається, що «вагнерівські» колони оминають Єлець місцевими тарегіональними дорогами і намагаються не їхати трасою "Дон".</p>
<p>За останніми даними, «вагнерівці» взяли під контроль військові об'єкти вРостові-на-Дону, включаючи штаб Південного військового округу, та Воронежі.</p>
<p>За наявними даними, перед в'їздом у Москву російські військові риють окопи таоблаштовують кулеметні точки.</p>
<p>У районі Серпухова у Підмосков'ї десятки військових висадилися біля мостачерез Оку.</p>
<p>За інформацією військових аналітиків, російська армія вже <a href="https://www.svoboda.org/a/kolonna-chvk-vagner-doshla-do-lipetskoy-oblasti/32473885.html"></a> <a href="https://www.svoboda.org/a/kolonna-chvk-vagner-doshla-do-lipetskoy-oblasti/32473885.html"> втратила </a> три вертольоти та літак.</p>
<p><strong>Читайте також:</strong> <a href="https://www.ukrinform.ua/rubric-world/3727256-u-moskvi-perekrili-ruh-rickovogo-transportu.html"> У <strong>Москв</strong> і перекрили рух річкового транспорту</a></p>
<p>Як повідомляв Укрінформ, ватажок ПВК «Вагнер» Євген Пригожин 23 червня <a href="https://www.ukrinform.ua/rubric-other_news/3727120-zakolot-prigozina-vse-so-vidomo-na-cej-moment.html">оголосив демарш проти російського військового керівництва</a> , зокрема проти міністра оборони РФ Сергія Шойгу.</p>
<p>За його словами, Шойгу прилітав у Ростов-на-Дону, де особисто провів операціюзі знищення «вагнерівців».</p>
<p>«Вагнер» встановив контроль над військовими об’єктами у Ростові-на-Дону.</p>
<p>Пригожин заявив про намір дійти до Москви.</p>
<p><em>Фото: ЕРА, ілюстративне</em></p>
<p>Source: <a href="https://www.ukrinform.ua/rubric-world/3727283-kolona-vagnera-distalasa-lipeckoi-oblasti-do-moskvi-zalisilosa-420-kilometriv.html">https://www.ukrinform.ua/rubric-world/3727283-kolona-vagnera-distalasa-lipeckoi-oblasti-do-moskvi-zalisilosa-420-kilometriv.html</a></p>
</body>
</html>