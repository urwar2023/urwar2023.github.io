<html>
<head><style>img{height: auto; width: auto\9; width:100%;}</style></head>
<body>
<h1>Російські олігархи та урядовці залишають Москву - ЗМІ</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-06-24T-1:27:00+03:00</p>
<p>Modified Time: 2023-06-24T20:27:00+03:00</p>
<p>Description: Ряд російських олігархів та урядовців могли залишити Москву на тлі протистояння ПВК "Вагнер" із Міністерством оборони РФ. — Укрінформ.</p>
<p>Images: ['<a href="https://static.ukrinform.com/photos/2023_06/thumb_files/630_360_1687624852-386.jpg">630_360_16876...</a>']</p>
<p>Tags: ['Москва', 'Росія', 'ПВК "Вагнера"', 'Пригожин']</p>
<p>Type: Article</p>
<!--METADATA-->

<p><img alt="" src="../Images/yкринформ/2023-06-24T-1-27-00-03-00/630_360_1687624852-386.jpg" /> Рядросійських олігархів та урядовців могли залишити Москву на тлі протистоянняПВК "Вагнер" із Міністерством оборони РФ.</p>
<p>Про це повідомляють російські ЗМІ, передає Укрінформ.</p>
<p>За інформацією видання " <a href="https://istories.media/news/2023/06/24/potanin-manturov-rotenberg-i-predpolozhitelno-mladshii-kovalchuk-mogli-uletet-iz-moskvi-na-fone-myatezha-naemnikov-chto-izvestno-o-poletakh-elit/"> Важные истории</a> ", 24 червня з Москви нібитовилетіли два літаки, які використовує президент РФ Володимир Путін. Зокрема,Іл-96-300ПУ вилетів із столиці РФ і зник з радарів біля Твері, що можесвідчити про відліт у резиденцію на Валдаї. Другий президентський літакТу-214ПУ вилетів із Москви до Санкт-Петербурга. Він зник з радарів надГатчиною.</p>
<p>Водночас прессекретар Кремля Дмитро Пєсков <a href="https://www.ukrinform.ua/rubric-world/3727261-peskov-zaaviv-so-putin-pracue-u-kremli.html"> запевняє</a> , що «Путін працює у Кремлі».</p>
<p>Крім того, за інформацією журналістів, бізнес-джет олігарха та друга ПутінаАркадія Ротенберга Bombardier BD-700 зранку вилетів у Баку. Утім, пресслужбаРотенберга стверджує, що він нібито у Москві.</p>
<p><strong>Читайте також:</strong> <a href="https://www.ukrinform.ua/rubric-world/3727304-u-moskvi-ogolosili-26-cervna-nerobocim-dnem.html"> У Москві оголосили 26 червня неробочим днем</a></p>
<p>ЗМІ також повідомляють, що бізнес-джет Gulfstream G650 олігарха ВолодимираПотаніна очікує на виліт до Стамбула.</p>
<p>За інформацією журналістів, Sukhoi Superjet віцепрем'єр-міністра ДенисаМантурова вилетів з Москви вранці і приземлився у турецькому Даламані.</p>
<p>NEXTA <a href="https://t.me/nexta_live/55352"> інформувала </a> про виліт у Санкт-Петербург літака прем’єр-міністра РФ Михайла Мішустіна. Натомість <a href="https://www.interfax.ru/russia/908823"> Інтерфаксу</a> в російському уряді заявили, щоМішустін "на робочому місці, проводить наради".</p>
<p><strong>Читайте також:</strong> <a href="https://www.ukrinform.ua/rubric-world/3727288-pvk-vagner-zaklikae-vijskovih-rf-z-okupovanih-teritorij-priednatisa-do-marsu-na-moskvu.html"> ПВК «Вагнер» закликає військових РФ з окупованихтериторій приєднатися до маршу на Москву </a></p>
<p>Водночас видання <a href="https://t.me/fontankaspb/41329"> "Фонтанка" </a> повідомляє, щолітак і вертоліт засновника ПВК "Вагнер" Євгена Пригожина опечатані силовикамив аеропорту «Пулково» у Санкт-Петербурзі.</p>
<p>Як повідомляв Укрінформ, 23 червня ватажок ПВК «Вагнер» Євген Пригожин <a href="https://www.ukrinform.ua/rubric-sports/3727120-zakolot-prigozina-vse-so-vidomo-na-cej-moment.html">оголосив демарш проти російського військового керівництва</a> , зокрема проти міністра оборони РФ Сергія Шойгу.</p>
<p>За його словами, Шойгу прилітав у Ростов-на-Дону, де особисто провів операціюзі знищення «вагнерівців».</p>
<p>«Вагнер» встановив контроль над військовими об’єктами у Ростові-на-Дону.</p>
<p>Пригожин заявив про намір дійти до Москви.</p>
<p>Source: <a href="https://www.ukrinform.ua/rubric-world/3727319-rosijski-oligarhi-ta-uradovci-zalisaut-moskvu-zmi.html">https://www.ukrinform.ua/rubric-world/3727319-rosijski-oligarhi-ta-uradovci-zalisaut-moskvu-zmi.html</a></p>
</body>
</html>