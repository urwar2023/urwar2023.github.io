<html>
<head><style>img{height: auto; width: auto\9; width:100%;}</style></head>
<body>
<h1>Бунт Пригожина в Росії: у Липецькій області закликають не виходити з дому</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-06-24T17:06:00+03:00</p>
<p>Modified Time: 2023-06-24T17:06:00+03:00</p>
<p>Description: Оперативний штаб Липецької області РФ закликав мешканців не виходити з дому й утриматися від будь-яких поїздок у регіоні. — Укрінформ.</p>
<p>Images: ['<a href="https://static.ukrinform.com/photos/2023_06/thumb_files/630_360_1687610152-579.jpeg">630_360_16876...</a>']</p>
<p>Tags: ['Росія', 'ПВК "Вагнера"', 'Пригожин']</p>
<p>Type: Article</p>
<!--METADATA-->

<p><img alt="" src="../Images/yкринформ/2023-06-24T17-06-00-03-00/630_360_1687610152-579.jpeg" />Оперативний штаб Липецької області РФ закликав мешканців не виходити з дому йутриматися від будь-яких поїздок у регіоні.</p>
<p>Про це повідомляється на  <a href="https://t.me/lipobl/6282"> Телеграм-каналі </a> урядуобласті, передає Укрінформ.</p>
<p>«Для забезпечення правопорядку та безпеки громадян Липецької областіоперативний штаб регіону просить мешканців без нагальної потреби не залишатисвої будинки та утриматися від будь-яких поїздок на особистому чи громадському<a href="https://www.ukrinform.ua/tag-transport"> транспорті </a> », - йдеться уповідомленні.</p>
<p>При цьому заявляється, що «органи влади та сили правопорядку працюють упосиленому режимі».</p>
<p>Липецька область розташована на північ від Воронезької, на шляху до Москви(траса М-4).</p>
<p><strong>Читайте також:</strong> <a href="https://www.ukrinform.ua/rubric-world/3727165-vagnerivci-zahopili-vijskovi-obekti-u-voronezi-zmi.html"> «Вагнерівці» захопили військові об'єкти у <strong>Воронеж</strong> і -ЗМІ </a></p>
<p>Раніше стало відомо, що департамент транспорту Москви  <a href="https://www.ukrinform.ua/rubric-world/3727256-u-moskvi-perekrili-ruh-rickovogo-transportu.html"> «тимчасово припинив»</a> рух Москвою-рікою, а міністерство транспортуМосковської області перекрило мости через Оку на південь та схід від Москви.</p>
<p>Як повідомляв Укрінформ, ватажок ПВК «Вагнер» <a href="https://www.ukrinform.ua/rubric-other_news/3727120-zakolot-prigozina-vse-so-vidomo-na-cej-moment.html"> Євген Пригожин 23 червняоголосив демарш </a> проти російського військовогокерівництва, зокрема проти міністра оборони РФ Сергія Шойгу.</p>
<p>За його словами, Шойгу прилітав у Ростов-на-Дону, де особисто провів операціюзі знищення «вагнерівців».</p>
<p>Зараз "Вагнер" встановив контроль над військовими об’єктами у Ростові-на-Дону.</p>
<p>Пригожин заявив про намір дійти до Москви, щоб «покласти край цьому безладу».</p>
<p>Source: <a href="https://www.ukrinform.ua/rubric-world/3727280-bunt-prigozina-v-rosii-u-lipeckij-oblasti-zaklikaut-ne-vihoditi-z-domu.html">https://www.ukrinform.ua/rubric-world/3727280-bunt-prigozina-v-rosii-u-lipeckij-oblasti-zaklikaut-ne-vihoditi-z-domu.html</a></p>
</body>
</html>