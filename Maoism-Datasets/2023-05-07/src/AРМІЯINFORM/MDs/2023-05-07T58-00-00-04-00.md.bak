# Дмитро Кулеба у Гарварді закликав країни Азії відмовитися від нейтральності та підтримати Україну

Author: ['АРМІЯINFORM']

Time: 2023-05-07T58:00:00-04:00

Description: Російська агресія проти України має негативні наслідки для Азії та всього світу, тому... Война с Украиной 2022, Война с Украиной последние новости сегодня, Новости война с Украиной 2022 последние на сегодня, Будет ли война между Украиной и Россией и когда, Война с Украиной в 2022 году будет или нет,  Будет ли война с Украиной в ближайшее время что говорят,  Война с Украиной новости,  Новости Украины сегодня,  Украинские новости в украинских СМИ на русском

Images: ['[307600a9-7e22-4af6-8f41-d38fbecf3663.jpg](https://armyinform.com.ua/wp-content/uploads/2023/05/307600a9-7e22-4af6-8f41-d38fbecf3663.jpg)']

Tags: ['STOPRUSSIA', 'АЗІЯ', 'ДМИТРО КУЛЕБА', 'МЗС']

Category: News

<!--METADATA-->

![](../Images/2023-05-07T58-00-00-04-00/307600a9-7e22-4af6-8f41-d38fbecf3663.jpg)

Російська агресія проти України має негативні наслідки для Азії та всьогосвіту, тому в інтересах держав регіону зайняти чітку позицію на підтримкунашої держави та статуту ООН.

Про це міністр закордонних справ України Дмитро Кулеба заявив в онлайн-виступіна заході Азійського Центру Гарвардського університету (США).

«Азія знаходиться в епіцентрі тектонічних зсувів у системі міжнароднихвідносин, які відбуваються через російську агресію проти України», — заявиввін.

Міністр підкреслив, що азійський регіон протягом десятиріч виступав глобальнимагентом змін: його держави вибороли незалежність, перемогли імперіалізм,віднайшли власний голос і втілили економічне диво, подолавши бідність.

«Два слова, які я чую від азійських колег дещо частіше, ніж хотілося би, це„солідарність“ та „нейтральність“. Вони висловлюють солідарність з Україною,за що ми вдячні, але декларують нейтральність щодо нас та Росії. Водночас прожодну нейтральність не може бути мови, коли йдеться про агресію, вбивства,терор, зґвалтування, мародерство і масові звірства. Країни Азії мають зайнятичітку позицію на підтримку України та Статуту ООН», — наголосив Дмитро Кулеба.

Голова МЗС переконаний, що розділення світу на Глобальний південь та північштучне. Натомість універсальними для всіх цінностями є принципи Статуту ООН,які необхідно захистити від імперіалізму.

«Новий імперіалізм вже не просто стукає в двері, а вибиває їх. Все через те,що протягом десятиліть світ мав сліпу пляму розміром з Росію. На щастя, це вминулому. Росія програє війну — не лише проти України, але і проти сучасності,розуму та здорового глузду», — заявив він.

Дмитро Кулеба порівняв керівництво Росії з диктаторами минулого, якінапередодні краху своїх режимів намагалися військовою силою втілюватиімперські амбіції, але вже невдовзі втрачали все.

«Російська війна проти України несе лише погані новини для всіх у світі.Українці страждають найбільше, але російська агресія також руйнує життя,економіки та надії людей у багатьох регіонах. Саму тому Росію необхіднозупинити», — зауважив міністр.

Дипломат нагадав, що на початку повномасштабного вторгнення ніхто не вірив вУкраїну, але нині ситуація докорінно змінилася завдяки тому, що українці малисміливість, а світ — гідність.

«Росія виявилася потьомкінською імперією — корумпованою, схильною досамозвеличення, надто самовпевненою, ззовні життєрадісною, але мертвоювсередині. Сьогодні Росія нічого не дає світові з ідеологічної точки зору,крім ненависті до Заходу і США. Якийсь час комусь це ще може бути до вподоби,але зрештою ця машина ненависті вичерпає паливо… та нафту», — зазначив ДмитроКулеба.

Міністр наголосив, що Україна переможе, а Росії знадобляться «покоління, щобвибратися з ями, в яку вона себе загнала». Головним уроком буде те, що«агресія не дає жодних результатів», і він буде однаково актуальним длязаходу, сходу, півдня та півночі світу.

«Уникнути зіткнення цивілізацій все ще можливо. Світ, в якому країнипідтримують одна одну, все ще актуальний. Якщо ми зможемо разом захиститисвободу, то так зможемо протистояти й іншим викликам: змінам клімату,продовольчій кризі, глобальній нерівності», — підсумував він.

_Відео онлайн-заходу Азійського Центру Гарвардського університету[тут](https://youtu.be/MeBuqP-77DU)._

Source: [https://armyinform.com.ua/2023/05/07/dmytro-kuleba-u-garvardi-zaklykav-krayiny-aziyi-vidmovytysya-vid-nejtralnosti-ta-pidtrymaty-ukrayinu/](https://armyinform.com.ua/2023/05/07/dmytro-kuleba-u-garvardi-zaklykav-krayiny-aziyi-vidmovytysya-vid-nejtralnosti-ta-pidtrymaty-ukrayinu/)