<h1>На виставці у Кракові представлять картини і військові трофеї з України</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-05-07T19:11:05+03:00</p>
<p>Modified Time: 2023-05-07T19:11:05+03:00</p>
<p>Description: У Кракові 10-11 травня в палаці Потоцьких відбудеться благодійна виставка та аукціон під назвою “На межі життя”. — Укрінформ.</p>
<p>Images: ["<a href="https://static.ukrinform.com/photos/2023_05/thumb_files/630_360_1683475414-946.jpg">630_360_16834...</a>"]</p>
<p>Tags: ['Польща', 'Україна', 'Виставка', 'Картина', 'Краків']</p>
<p>Type: Article</p>
<!--METADATA-->

<p><img alt="" src="../Images/2023-05-07T19-11-05-03-00/630_360_1683475414-946.jpg" /> У Кракові10-11 травня в палаці Потоцьких відбудеться благодійна виставка та аукціон підназвою “На межі життя”.</p>
<p>На виставці будуть представлені картини української художниці Юлії Ангелюк івійськові трофеї з різних куточків України, передає Укрінформ з посиланням на<a href="https://www.facebook.com/events/907391523890030/?acontext=%7B%22ref%22%3A%2252%22%2C%22action_history%22%3A%22[%7B%5C%22surface%5C%22%3A%5C%22share_link%5C%22%2C%5C%22mechanism%5C%22%3A%5C%22share_link%5C%22%2C%5C%22extra_data%5C%22%3A%7B%5C%22invite_link_id%5C%22%3A3456667591327261%7D%7D]%22%7D"></a>.</p>
<p>“Ми хочемо показати українське сьогодення, а також зібрати кошти на підтримкувійськових, які перебувають на передовій”, - повідомляють організатори.</p>
<p>Як зазначається, виставка у нетиповий спосіб демонструє реальність в якійживуть українці, співставляючи картини і військові трофеї, мистецтво володінняпензлями і мистецтво володіння зброєю.</p>
<p>На виставці можна буде придбати не лише <a href="https://www.ukrinform.ua/tag-kartina"> </a> , але також майже всі військові трофеї, окрім великих експонатів підсклом. Деякі з цих предметів організатори отримали від благодійного фонду “Домрії”, який провів вже декілька виставок в Києві, зокрема в міністерствіоборони України. Серед представлених предметів на виставці будуть: гільзи,одяг, шоломи, шеврони, зброя, аптечки, бронежилети, пропагандистськалітература. Трофеї матимуть QR-коди. З їх допомогою кожен бажаючий зможепрочитати історію цього експонату трьома мовами (польською, англійською таукраїнською).</p>
<p><strong>Читайте також:</strong> <a href="https://www.ukrinform.ua/rubric-diaspora/3703610-u-aponii-vidkrilasa-vistavka-prisvacena-ukraini.html"> <strong>виставк</strong> </a></p>
<p>Виставка триватиме упродовж двох днів. Першого дня, 10 травня, запланованийзакритий захід за участі представників влади міста, дипкорпусу, фірм,організацій, преси, діячів культури та лідерів думок. Тоді гості матимутьзмогу ознайомитись з виставкою, послухати виступи артистів, зокрема живумузику та взяти участь у благодійному аукціоні.</p>
<p>Наступного дня, 11 травня, експозиція буде відкрита з 10:00 по 20:00 для всіхохочих. Цього дня буде вхід за довільний донат. Окрім безпосередньо виставкитакож Юлія Ангелюк планує зробити перфоманс – малювання картини “Оберіг”наживо.</p>
<p>Організаторами виставки “На межі життя” є організація Sun for Ukraine іхудожниця Юлія Ангелюк. Захід пройде під патронатом генерального консульстваУкраїни в Кракові, краківського відділу фестивалів (KBF), галереї сучасногомистецтва Bunkier Sztuki, комунікаційного медіацентру при Посольстві України,благодійного фонду “Вдячні”.</p>
<p>Source: <a href="https://www.ukrinform.ua/rubric-culture/3706020-na-vistavci-u-krakovi-predstavlat-kartini-i-vijskovi-trofei-z-ukraini.html">https://www.ukrinform.ua/rubric-culture/3706020-na-vistavci-u-krakovi-predstavlat-kartini-i-vijskovi-trofei-z-ukraini.html</a></p>