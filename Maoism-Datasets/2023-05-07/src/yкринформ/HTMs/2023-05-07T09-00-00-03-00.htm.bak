<h1>Пам'яті поліцейського Олександра Бойка</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-05-07T09:00:00+03:00</p>
<p>Modified Time: 2023-05-07T09:00:00+03:00</p>
<p>Description: Чоловік поклав своє життя за Україну</p>
<p>— Укрінформ.</p>
<p>Images: ["<a href="https://static.ukrinform.com/photos/2023_05/thumb_files/630_360_1683369533-156.jpg">630_360_16833...</a>", "<a href="https://static.ukrinform.com/photos/2023_05/1683371958-381.jpg">1683371958-38...</a>", "<a href="https://static.ukrinform.com/photos/2023_05/1683370932-887.jpg">1683370932-88...</a>", "<a href="https://static.ukrinform.com/photos/2023_05/1683370220-925.jpg">1683370220-92...</a>", "<a href="https://static.ukrinform.com/photos/2023_05/1683369262-437.jpg">1683369262-43...</a>", "<a href="https://static.ukrinform.com/photos/2023_05/1683369241-794.jpg">1683369241-79...</a>", "<a href="https://static.ukrinform.com/photos/2023_05/1683370182-705.jpg">1683370182-70...</a>"]</p>
<p>Tags: ["Пам'ять", 'Війна з росією', '#stoprussia']</p>
<p>Type: Article</p>
<!--METADATA-->

<p><img alt="" src="../Images/2023-05-07T09-00-00-03-00/630_360_1683369533-156.jpg" /> Чоловікпоклав своє життя за Україну</p>
<p>Черкаський спецпризначенець, старший лейтенант поліції Олександр Бойко загинув22 травня 2022 року на Запоріжжі унаслідок ракетного обстрілу російськихвійськ. Йому було 33 роки.</p>
<p>Він народився у Черкасах 29 серпня 1988 року. Після закінчення школи вступивдо Київського національного університету Міністерства внутрішніх справ, дездобув вищу освіту за спеціальністю «Правознавство».</p>
<p><img alt="" src="../Images/2023-05-07T09-00-00-03-00/1683371958-381.jpg" /></p>
<p><em>Фото: Черкаський спорт</em></p>
<p>Олександр проходив службу у Збройних Силах України і на відмінно опануваввійськову справу. Амбіційний та цілеспрямований хлопець вирішив, що маєзахищати людей, тож обрав для себе службу у правоохоронних органах. У червні2012 року він почав працювати інспектором патрульної служби.</p>
<p>Після успішного проходження переатестації у 2015 році Олександра призначили напост інспектора батальйону поліції особливого призначення ГУНП у Черкаськійобласті.</p>
<p>Коли виникла необхідність захищати територіальну цілісність України,спецпризначенець без роздумів взяв участь у антитерористичній операції натериторії Донеччини та Луганщини. А коли почався набір до елітногоспецпідрозділу поліції КОРД, Олександр поставив собі за мету стати одним ізйого бійців - і отримав відповідні шеврони.</p>
<p><img alt="" src="../Images/2023-05-07T09-00-00-03-00/1683370932-887.jpg" /></p>
<p>У перші дні повномасштабної війни чоловік записався до зведеного полкуспецпризначення Нацполіції «Сафарі» і вирушив на схід - захищати Україну.</p>
<p>Він розмовляв із дружиною напередодні своєї загибелі і вони домовилисязідзвонитися у неділю, 22 травня. Але того дня чоловік вже не відповідав надзвінки Ганни. Колеги чоловіка розповіли їй, що Олександра більше немає.</p>
<p><img alt="" src="../Images/2023-05-07T09-00-00-03-00/1683370220-925.jpg" /></p>
<p>У Черкасах 26 травня 2022 року пройшла церемонія прощання із загиблимполіцейським. А похоронили героя згодом у селі Вергуни Черкаської області.Останній шлях спецпризначенця до місця вічного спочинку був встелений квітами…</p>
<p><img alt="" src="../Images/2023-05-07T09-00-00-03-00/1683369262-437.jpg" /></p>
<p><img alt="" src="../Images/2023-05-07T09-00-00-03-00/1683369241-794.jpg" /></p>
<p><em>Фото: Фейсбук-сторінка Поліція Черкаської області</em></p>
<p><a href="https://www.president.gov.ua/documents/8912022-45465"> </a> старшого лейтенантаполіції було нагороджено посмертно - орденом «За мужність» ІІІ ступеня. Цюнагороду родині Олександра – дружині, дітям і батьку - вручили 13 квітня цьогороку у Черкаській обласній військовій адміністрації.</p>
<p>Він здобув повагу та авторитет серед друзів, колег по роботі та рідних завдякинаполегливості, працелюбності та ініціативності. І колеги, і друзі заявили, щочоловік був дуже компанійським та веселим. Здавалося, що позитивний настрій таусмішка ніколи не полишали правоохоронця.</p>
<p>«Він ніколи не здавався, не опускав руки, завжди казав, що все вийде. Навітьякщо і були якісь проблеми - ніколи цього не показував», - згадує друг родиниВіктор Шост.</p>
<p>У поліції заявили, що Олександр хотів усіх захистити і нікому не відмовляв удопомозі.</p>
<p>А дружина каже, що у них була дуже дружня спортивна сім’я. Чоловік ще з юноговіку займався бойовими єдиноборствами і брав активну участь в обласних тамісцевих змаганнях із кікбоксингу та боксу, на яких здобував нагороди. Такожполіцейський професійно грав у футбол.</p>
<p><img alt="" src="../Images/2023-05-07T09-00-00-03-00/1683370182-705.jpg" /></p>
<p>«Для Олександра тренування, заняття спортом – це було щось святе. Їх не можнабуло пропустити чи скасувати у жодному разі – причому й у свята. Навіть колидітки були ще маленькі, ми на тренування батька їхали всі разом. Сильний інепохитний, він плакав від радості за перші успіхи доньки у спорті», -уточнила дружина.</p>
<p>Ганна зазначила, що Олександр був дуже рішучим і впевненим у собі, надійнимчоловіком, людиною, яка завжди підтримає.</p>
<p>«Він був найкращим. Завжди був чесним - і з дітьми, і зі мною. Я ніколи незустрічала людей, які так раділи життю, як Олександр. Він радів успіхам нашихдітей і кожній хвилиночці. Ми завжди старалися підтримати одне одного», -сказала вона.</p>
<p>_Відео:<a href="https://www.youtube.com/watch?v=2H6ef7_YSZ4"> </a> _</p>
<p>За словами подруги родини Янни Пилипенко, Олександр був щирим, відвертимчоловіком, який завжди міг вислухати іншого.</p>
<p>«Він дуже любив свою родину, завжди переживав за неї, жив для своєї сім’ї ісвоєю сім’єю», - запевнила Янна.</p>
<p>Світла пам'ять Герою!</p>
<p><em>Фото із сайту Національної поліції України</em></p>
<p>Source: <a href="https://www.ukrinform.ua/rubric-ato/3703531-pamati-policejskogo-oleksandra-bojka.html">https://www.ukrinform.ua/rubric-ato/3703531-pamati-policejskogo-oleksandra-bojka.html</a></p>