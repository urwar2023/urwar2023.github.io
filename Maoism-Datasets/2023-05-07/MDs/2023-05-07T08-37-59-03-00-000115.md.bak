# Жадан презентував у Львові артбук, що «співає»

Authors: Ukrinform (Person)

Publisher: Укринформ (Organization)

Published Time: 2023-05-07T08:37:59+03:00

Modified Time: 2023-05-07T08:37:59+03:00

Description: У Львові відбулася презентація унікального видання творів Сергія Жадана - артбуку «Птах: вірші, що стали піснями» з QR-кодами, за якими можна прослухати композиції. — Укрінформ.

Images: ["[630_360_16834...](https://static.ukrinform.com/photos/2023_05/thumb_files/630_360_1683437663-518.jpg)", "[1683437662-47...](https://static.ukrinform.com/photos/2023_05/1683437662-470.jpg)", "[1683437663-20...](https://static.ukrinform.com/photos/2023_05/1683437663-206.jpg)", "[1683437662-19...](https://static.ukrinform.com/photos/2023_05/1683437662-192.jpg)"]

Tags: ['Книги', 'Львів', 'Жадан']

Type: Article

<!--METADATA-->

![](../Images/yкринформ/2023-05-07T08-37-59-03-00/630_360_1683437663-518.jpg) У Львовівідбулася презентація унікального видання творів Сергія Жадана - артбуку«Птах: вірші, що стали піснями» з QR-кодами, за якими можна прослухатикомпозиції.

Про це повідомляє кореспондент Укрінформу.

За словами Жадана, проєкт «Ковчег» запропонував йому видати збірку з віршами,які співаються.

«Я подумав, що це хороша ідея і добра нагода зібрати хороших людей разом. І мидва роки це робили, бо війна, ясна річ, все відтермінувала. Але сьогодні цеактуально і ми маємо видавати книги, проводити концерти, щоб українськакультура працювала, а не ставилася на паузу», - сказав Жадан.

![](../Images/yкринформ/2023-05-07T08-37-59-03-00/1683437662-470.jpg)

Книга «Птах: вірші, що стали піснями» вийшла у видавництві «Ковчег Україна»накладом 3000 примірників. За вміщеними у ній QR-кодами можна прослухатимузичні композиції, створені на вірші Жадана.

![](../Images/yкринформ/2023-05-07T08-37-59-03-00/1683437663-206.jpg)

Матеріали, які використали для видання, теж створюватимуть асоціативні звуки:декілька шарів рисового паперу нагадуватимуть шарудіння снігу у пісні «Сніг»,у пісні «Середні віки» через синю копірку можна буде залишити «стигми»людських гріхів на дерев’яній бароковій скульптурі Христа, у пісні «Вона»відірвати перфорований папір, аби побачити цитату, а також прочитати пальцямишрифтом Брайля назву пісні «Торкатись». У дзеркальній фользі, що проходитьнаскрізним декоративним елементом через усю книгу, кожен зможе розгледітисебе.

![](../Images/yкринформ/2023-05-07T08-37-59-03-00/1683437662-192.jpg)

«Ми використали дуже вишукані дорогі поліграфічні матеріали і вважаємо, що цена часі. ...Зараз всі захоплюються ілюстраціями Боттічеллі до «Божественноїкомедії» Данте ... у бібліотеці Ватикану. А що б лишила нам епоха Ренесансу,якби в часи постійних епідемій і воєн не вклали гроші в мистецтво, мозаїки,музику і т.д.?» - зазначила засновниця культурної платформи «Ковчег «Україна»Ярина Винницька.

А 22 травня у Львівській опері відбудеться концерт за участю музикантів, яківиконують пісні на вірші Сергія Жадана. У проєкті візьмуть участі Мар’янаСадовська - співачка, яка працює у стилі world music, яку називаютьукраїнською Бйорк, а також співачки Христина Соловій, Соломія Чубай, УлянаГорбачевська, відомий джазовий музикант Марк Токар. Справжньою сенсацією станеповернення на сцену легендарного гурту «Мертвий півень» після багаторічноїперерви. Звісно ж, не обійдеться без виступів гуртів «Жадан і Собаки» та«Лінія Маннергейма». Спеціальним гостем концерту будуть «Брати Гадюкіни».

**Читайте також:** [ **Жадан** ](https://www.ukrinform.ua/rubric-uarazom/3670892-zbir-zaluznogo-i-zadana-na-avto-dla-zsu-zadonatili-22-miljona.html)

Кошти від концерту будуть спрямовані на потреби військових, якими опікуєтьсяфонд Сергія Жадана. Улітку такий концерт відбудеться й у Києві.

Як повідомляв Укрінформ, український поет Сергій Жадан для потреб військовихпродав у Нью-Йорку на інсценованому аукціоні бойові прапори добровольчогоформування «Хартія» з підписами бійців за 2100 доларів за кожен та дві книжкиз власними віршами та підписом Головнокомандувача ЗСУ Валерія Залужного за1100 і 1150 доларів.

Source: [https://www.ukrinform.ua/rubric-culture/3705829-zadan-prezentuvav-u-lvovi-artbuk-so-spivae.html](https://www.ukrinform.ua/rubric-culture/3705829-zadan-prezentuvav-u-lvovi-artbuk-so-spivae.html)