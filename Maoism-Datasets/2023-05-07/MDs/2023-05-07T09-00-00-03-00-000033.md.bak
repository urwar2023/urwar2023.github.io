# Пам'яті поліцейського Олександра Бойка

Authors: Ukrinform (Person)

Publisher: Укринформ (Organization)

Published Time: 2023-05-07T09:00:00+03:00

Modified Time: 2023-05-07T09:00:00+03:00

Description: Чоловік поклав своє життя за Україну

 — Укрінформ.

Images: ["[630_360_16833...](https://static.ukrinform.com/photos/2023_05/thumb_files/630_360_1683369533-156.jpg)", "[1683371958-38...](https://static.ukrinform.com/photos/2023_05/1683371958-381.jpg)", "[1683370932-88...](https://static.ukrinform.com/photos/2023_05/1683370932-887.jpg)", "[1683370220-92...](https://static.ukrinform.com/photos/2023_05/1683370220-925.jpg)", "[1683369262-43...](https://static.ukrinform.com/photos/2023_05/1683369262-437.jpg)", "[1683369241-79...](https://static.ukrinform.com/photos/2023_05/1683369241-794.jpg)", "[1683370182-70...](https://static.ukrinform.com/photos/2023_05/1683370182-705.jpg)"]

Tags: ["Пам'ять", 'Війна з росією', '#stoprussia']

Type: Article

<!--METADATA-->

![](../Images/yкринформ/2023-05-07T09-00-00-03-00/630_360_1683369533-156.jpg) Чоловікпоклав своє життя за Україну

Черкаський спецпризначенець, старший лейтенант поліції Олександр Бойко загинув22 травня 2022 року на Запоріжжі унаслідок ракетного обстрілу російськихвійськ. Йому було 33 роки.

Він народився у Черкасах 29 серпня 1988 року. Після закінчення школи вступивдо Київського національного університету Міністерства внутрішніх справ, дездобув вищу освіту за спеціальністю «Правознавство».

![](../Images/yкринформ/2023-05-07T09-00-00-03-00/1683371958-381.jpg)

_Фото: Черкаський спорт_

Олександр проходив службу у Збройних Силах України і на відмінно опануваввійськову справу. Амбіційний та цілеспрямований хлопець вирішив, що маєзахищати людей, тож обрав для себе службу у правоохоронних органах. У червні2012 року він почав працювати інспектором патрульної служби.

Після успішного проходження переатестації у 2015 році Олександра призначили напост інспектора батальйону поліції особливого призначення ГУНП у Черкаськійобласті.

Коли виникла необхідність захищати територіальну цілісність України,спецпризначенець без роздумів взяв участь у антитерористичній операції натериторії Донеччини та Луганщини. А коли почався набір до елітногоспецпідрозділу поліції КОРД, Олександр поставив собі за мету стати одним ізйого бійців - і отримав відповідні шеврони.

![](../Images/yкринформ/2023-05-07T09-00-00-03-00/1683370932-887.jpg)

У перші дні повномасштабної війни чоловік записався до зведеного полкуспецпризначення Нацполіції «Сафарі» і вирушив на схід - захищати Україну.

Він розмовляв із дружиною напередодні своєї загибелі і вони домовилисязідзвонитися у неділю, 22 травня. Але того дня чоловік вже не відповідав надзвінки Ганни. Колеги чоловіка розповіли їй, що Олександра більше немає.

![](../Images/yкринформ/2023-05-07T09-00-00-03-00/1683370220-925.jpg)

У Черкасах 26 травня 2022 року пройшла церемонія прощання із загиблимполіцейським. А похоронили героя згодом у селі Вергуни Черкаської області.Останній шлях спецпризначенця до місця вічного спочинку був встелений квітами…

![](../Images/yкринформ/2023-05-07T09-00-00-03-00/1683369262-437.jpg)

![](../Images/yкринформ/2023-05-07T09-00-00-03-00/1683369241-794.jpg)

_Фото: Фейсбук-сторінка Поліція Черкаської області_

[ ](https://www.president.gov.ua/documents/8912022-45465) старшого лейтенантаполіції було нагороджено посмертно - орденом «За мужність» ІІІ ступеня. Цюнагороду родині Олександра – дружині, дітям і батьку - вручили 13 квітня цьогороку у Черкаській обласній військовій адміністрації.

Він здобув повагу та авторитет серед друзів, колег по роботі та рідних завдякинаполегливості, працелюбності та ініціативності. І колеги, і друзі заявили, щочоловік був дуже компанійським та веселим. Здавалося, що позитивний настрій таусмішка ніколи не полишали правоохоронця.

«Він ніколи не здавався, не опускав руки, завжди казав, що все вийде. Навітьякщо і були якісь проблеми - ніколи цього не показував», - згадує друг родиниВіктор Шост.

У поліції заявили, що Олександр хотів усіх захистити і нікому не відмовляв удопомозі.

А дружина каже, що у них була дуже дружня спортивна сім’я. Чоловік ще з юноговіку займався бойовими єдиноборствами і брав активну участь в обласних тамісцевих змаганнях із кікбоксингу та боксу, на яких здобував нагороди. Такожполіцейський професійно грав у футбол.

![](../Images/yкринформ/2023-05-07T09-00-00-03-00/1683370182-705.jpg)

«Для Олександра тренування, заняття спортом – це було щось святе. Їх не можнабуло пропустити чи скасувати у жодному разі – причому й у свята. Навіть колидітки були ще маленькі, ми на тренування батька їхали всі разом. Сильний інепохитний, він плакав від радості за перші успіхи доньки у спорті», -уточнила дружина.

Ганна зазначила, що Олександр був дуже рішучим і впевненим у собі, надійнимчоловіком, людиною, яка завжди підтримає.

«Він був найкращим. Завжди був чесним - і з дітьми, і зі мною. Я ніколи незустрічала людей, які так раділи життю, як Олександр. Він радів успіхам нашихдітей і кожній хвилиночці. Ми завжди старалися підтримати одне одного», -сказала вона.

_Відео:[ ](https://www.youtube.com/watch?v=2H6ef7_YSZ4) _

За словами подруги родини Янни Пилипенко, Олександр був щирим, відвертимчоловіком, який завжди міг вислухати іншого.

«Він дуже любив свою родину, завжди переживав за неї, жив для своєї сім’ї ісвоєю сім’єю», - запевнила Янна.

Світла пам'ять Герою!

_Фото із сайту Національної поліції України_

Source: [https://www.ukrinform.ua/rubric-ato/3703531-pamati-policejskogo-oleksandra-bojka.html](https://www.ukrinform.ua/rubric-ato/3703531-pamati-policejskogo-oleksandra-bojka.html)