<h1>Зеленський: Потрібно ще більше консолідації світу для тиску на Росію</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-05-17T22:37:00+03:00</p>
<p>Modified Time: 2023-05-17T22:37:00+03:00</p>
<p>Description: Чергові обстріли Сумщини, Чернігівської області, Дніпропетровщини, Запорізької області, Донбасу – усе це знову й знову доводить, що потрібно ще більше консолідації світу для тиску на Росію. — Укрінформ.</p>
<p>Images: ["<a href="https://static.ukrinform.com/photos/2023_04/thumb_files/630_360_1682862659-378.jpeg">630_360_16828...</a>"]</p>
<p>Tags: ['Обстріл', 'Зеленський', 'Війна з Росією', '#stoprussia']</p>
<p>Type: Article</p>
<!--METADATA-->

<p><img alt="" src="../Images/2023-05-17T22-37-00-03-00/630_360_1682862659-378.jpeg" /> Черговіобстріли Сумщини, Чернігівської області, Дніпропетровщини, Запорізькоїобласті, Донбасу – усе це знову й знову доводить, що потрібно ще більшеконсолідації світу для тиску на Росію.</p>
<p>На цьому наголосив у вечірньому <a href="https://www.youtube.com/watch?v=jvirYMXFCck"></a> Президент Володимир Зеленський,передає Укрінформ.</p>
<p>_Відео:<a href="https://t.me/OP_UA/9518"> </a> _</p>
<p><strong><em>Дорогі українці!</em> </strong></p>
<p>Сьогодні російський обстріл нашої Херсонщини забрав життя ще однієї дитини.Хлопчика. Його звали Всеволод. У липні йому мало б виповнитися шість років.Мої співчуття рідним і близьким!</p>
<p>Це був черговий артилерійський удар терористів. Люди просто були на вулицібіля звичайного магазину.</p>
<p>Чергові <a href="https://www.ukrinform.ua/tag-obstril"> </a> Сумщини, Чернігівськоїобласті, Дніпропетровщини, Запорізької області, Донбасу – усе це знову й зновудоводить, що потрібно ще більше консолідації світу для тиску на Росію, щебільше сили для наших воїнів, щоб знищувати кожну позицію терористів, іщебільше підтримки для наших людей, щоб рятувати життя й повертати безпеку длянаших міст і сіл.</p>
<p>Сьогодні провів кілька підготовчих нарад щодо нових кроків для зміцнення нашоїоборони та наших міжнародних позицій.</p>
<p>Відбувся – і доволі успішно – візит української делегації в Республіку Корея.Урядовці, перша леді України. Були зустрічі, переговори різного рівня,звернення Олени до народу Кореї й усіх народів регіону на вагомому форумі«Азійське лідерство». Я дякую пану президенту Республіки Корея за чіткезасудження російської агресії та підтримку глобальних зусиль заради миру.</p>
<p>Є важливе рішення Ради Європи: у підсумковій резолюції саміту, що відбувся вІсландії, зафіксована підтримка української формули миру. І це важливо, щоЄвропа настільки консолідована заради чесного мирного плану. Дякую за це всімлідерам нашої Європи та кожній державі – учасниці Ради Європи.</p>
<p>На основі саме такої консолідації ми будемо й надалі обмежувати можливостідержави-терориста продовжувати цю її агресію й будемо надалі збільшувати нашіможливості повертати справедливість, звільняти нашу землю, рятувати нашихлюдей.</p>
<p>Я хочу окремо подякувати парламентаріям двох європейських країн.</p>
<p>Сенат Франції сьогодні проголосував за визнання Голодомору 32–33-го роківгеноцидом українського народу. Вдячний кожному й кожній, хто підтримав церішення. Зміцнювати історичну правду – це місія сильних.</p>
<p>Парламент Естонії ухвалив заяву на підтримку нашого прагнення статиповноправним членом НАТО й закликав Альянс підтримати це рішення. Дякую всьомуестонському народу, всьому політичному класу Естонії за таку чітку підтримкунашої спільної євроатлантичної безпеки.</p>
<p>Дякую всім, хто допомагає нам захищати наших людей, нашу Україну й життязагалом!</p>
<p>Слава всім нашим воїнам, які зараз у бою, на бойових завданнях і на бойовихпостах! Слава кожному й кожній, хто зараз в епіцентрі бойових дій на сходінашої країни та надзусиллями не дає ворогу наступати. Я дякую вам, воїни!</p>
<p><strong><em>Слава Україні!</em> </strong></p>
<p>Source: <a href="https://www.ukrinform.ua/rubric-ato/3710676-zelenskij-potribno-se-bilse-konsolidacii-svitu-dla-tisku-na-rosiu.html">https://www.ukrinform.ua/rubric-ato/3710676-zelenskij-potribno-se-bilse-konsolidacii-svitu-dla-tisku-na-rosiu.html</a></p>