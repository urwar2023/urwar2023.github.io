# Рада Європи закликає інші країни приєднатися до угоди про реєстр збитків України від агресії РФ

Authors: Ukrinform (Person)

Publisher: Укринформ (Organization)

Published Time: 2023-05-17T19:08:21+03:00

Modified Time: 2023-05-17T19:08:21+03:00

Description: Глави держав та урядів 46 країн-учасниць Ради Європи запевнили у продовженні підтримки України "стільки, скільки буде потрібно", а також підтримали принципи української Формули миру і заявили про необхідність покарання керівництва РФ за злочин агресії. — Укрінформ.

Images: ["[630_360_16843...](https://static.ukrinform.com/photos/2023_05/thumb_files/630_360_1684338301-687.jpg)"]

Tags: ['Україна', 'Рада Європи', 'Війна з Росією', 'Реєстр збитків']

Type: Article

<!--METADATA-->

![](../Images/yкринформ/2023-05-17T19-08-21-03-00/630_360_1684338301-687.jpg) Главидержав та урядів 46 країн-учасниць Ради Європи запевнили у продовженніпідтримки України "стільки, скільки буде потрібно", а також підтрималипринципи української Формули миру і заявили про необхідність покараннякерівництва РФ за злочин агресії.

Як передає Укрінформ, про це йдеться у заключному підсумковому документісаміту Ради Європи у Рейк'явіку.

"Ми висловлюємо нашу повну підтримку Україні та її народу. Ми будемо зУкраїною стільки, скільки буде потрібно. Без притягнення винних довідповідальності не може бути стійкого миру, і ми підтримуємо принциписправедливого і стійкого миру, викладені у Формулі миру ПрезидентаЗеленського", - йдеться у прийнятій декларації.

На цьому тлі лідери країн Ради Європи наголосили на універсальному принципі,що "стосовно геноциду, злочинів проти людяності та воєнних злочинів, включаючипов'язане з конфліктом сексуальне насильство, зокрема зґвалтування, незастосовуються строки давності".

**Читайте також:** [ **Саміт** ](https://www.ukrinform.ua/rubric-world/3710598-samit-radi-evropi-zaklikav-rosiu-vivesti-vijska-z-ukraini-moldovi-ta-gruzii.html)

Також вони повідомили про укладення угоди про Реєстр збитків, завданихагресією Російської Федерації проти України, та запросили усі інші державидолучитися до неї.

"Ми визнаємо, що Реєстр покликаний стати першим компонентом майбутньогоміжнародного всеосяжного механізму компенсації, і висловлюємо готовністьспівпрацювати з міжнародним співтовариством у подальшій розробці такогомеханізму, який буде створено окремим міжнародним документом, що може включатикомісію з розгляду претензій та компенсаційний фонд, наголошуючи при цьому назобов'язанні Російської Федерації сплатити збитки, завдані цією агресивноювійною", - йдеться у документі.

Також саміт Ради Європи привітав "міжнародні зусилля, спрямовані напритягнення до відповідальності політичного та військового керівництваРосійської Федерації за її агресивну війну проти України, а також прогрес устворенні спеціального трибуналу для розслідування злочину агресії". Булозазначено, що Рада Європи "має брати участь, за необхідності, у відповіднихконсультаціях і переговорах та надавати конкретну експертну і технічнупідтримку цьому процесу".

Крім того, у документі міститься заклик до РФ негайно звільнити всіх цивільнихосіб, примусово переміщених або незаконно депортованих на територію РФ або утимчасово окуповані райони, зокрема дітей.

"Ми зобов'язуємося посилити роботу Ради Європи з підтримки та сприяннянаціональним і міжнародним зусиллям, включаючи роботу Європейського суду зправ людини, Міжнародного кримінального суду та Міжнародного центру зпереслідування злочину агресії проти України. Ми закликаємо всі держави-членизабезпечити можливість притягнення до відповідальності винних осіб, якіперебувають під їхньою юрисдикцією", - зазначається у прийнятому документі.

Також лідери глави держав та урядів 46 країн-учасниць Ради Європи запевнили упідтримці зусиль України з відбудови, в тому числі шляхом фінансування таімплементації Плану дій Ради Європи для України "Стійкість, відбудова тареконструкція", та зобов'язалися "використовувати всі засоби, доступні врамках Ради, в тому числі через Банк розвитку Ради Європи (РЄ)".

**Читайте також:** [ **реєстр** ](https://www.ukrinform.ua/rubric-polytics/3710382-na-samiti-radi-evropi-stvorili-reestr-zbitkiv-ukraini-vid-agresii-rf.html)

Як повідомляв Укрінформ, у столиці Ісландії 16-17 травня проходив дводеннийсаміт глав держав і урядів 46 країн-членів Ради Європи. Одним з основнихпитань порядку денного саміту було створення Міжнародного реєстру збитків,завданих [ ](https://www.ukrinform.ua/tag-russian-aggression) .

За результатами зустрічі глави держав та урядів країн Ради Європи закликалиРосію негайно та безумовно вивести усі свої війська з України, Грузії таМолдови.

_Фото: Facebook/Council of Europe_

Source: [https://www.ukrinform.ua/rubric-polytics/3710611-rada-evropi-zaklikae-insi-kraini-priednatisa-do-ugodi-pro-reestr-zbitkiv-ukraini-vid-agresii-rf.html](https://www.ukrinform.ua/rubric-polytics/3710611-rada-evropi-zaklikae-insi-kraini-priednatisa-do-ugodi-pro-reestr-zbitkiv-ukraini-vid-agresii-rf.html)