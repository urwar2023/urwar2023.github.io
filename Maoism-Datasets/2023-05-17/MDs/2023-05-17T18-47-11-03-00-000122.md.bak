# Верховний Суд направив позов Нікопольського заводу феросплавів на новий розгляд

Authors: Ukrinform (Person)

Publisher: Укринформ (Organization)

Published Time: 2023-05-17T18:47:11+03:00

Modified Time: 2023-05-17T18:47:11+03:00

Description: Верховний Суд направив на новий розгляд позов Нікопольського заводу феросплавів щодо припинення зобов’язань за чотирма кредитними договорами із ПриватБанком. — Укрінформ.

Images: ["[630_360_15797...](https://static.ukrinform.com/photos/2020_01/thumb_files/630_360_1579711795-664.jpg)"]

Tags: ['Приватбанк', 'Завод', 'Верховний Суд']

Type: Article

<!--METADATA-->

![](../Images/yкринформ/2023-05-17T18-47-11-03-00/630_360_1579711795-664.jpg) ВерховнийСуд направив на новий розгляд позов Нікопольського заводу феросплавів щодоприпинення зобов’язань за чотирма кредитними договорами із ПриватБанком.

Як передає Укрінформ, про це йдеться в пресрелізі ПриватБанку, що є врозпорядженні агентства.

"17 травня Верховний Суд частково задовольнив касаційну скаргу ПриватБанку усправі №910/12559/20 за позовом Нікопольського заводу феросплавів, скасувавсудові рішення першої та апеляційної інстанцій та направив справу на новийрозгляд до Господарського суду м. Києва", - йдеться в повідомленні.

Зазначається, що у цій справі НЗФ вимагає припинення зобов’язань за чотирмакредитними договорами із [ ](https://www.ukrinform.ua/tag-privatbank) ,посилаючись на начебто його повне та належне виконання. Йдеться про кредит, щоє елементом складної схеми виведення коштів, яка наразі досліджуєтьсяКанцлерським судом штату Делавер (США), внаслідок впровадження якої ПриватБанкзазнав багатомільйонної матеріальної шкоди.

Як уже наголошував ПриватБанк, колишні власники використовують рішенняукраїнських судів у цій справі для обґрунтування нібито неможливості розглядуамериканського та ізраїльського позовів ПриватБанку судами відповідних країн,а також неможливості розгляду американськими судами позовів Міністерстваюстиції США про цивільну конфіскацію активів, набутих злочинним шляхом.

**Читайте також:** [ **ПриватБанк** ](https://www.ukrinform.ua/rubric-economy/3692918-sud-ne-dozvoliv-eksakcioneru-privatbanku-anuluvati-kreditni-dogovori-z-nbu.html)

Як повідомлялось, до націоналізації ПриватБанку Нікопольський заводферосплавів став поручителем за кредитом рефінансування, який Нацбанк видавПриватБанку. Нікопольський завод феросплавів передав у заставу Нацбанку рухомемайно (тепловози й напіввагони) вартістю у 40 млн грн.

Після націоналізації Нацбанк мав намір повернути борг за кредитомрефінансування, тож звернувся до поручителя і вже готовий був продатизаставлене майно. 28 серпня 2019 року Нікопольський завод феросплавів уклавмирову угоду з Нацбанком і сплатив йому гроші за кредитом рефінансування.Проте пізніше завод почав вимагати ці гроші з ПриватБанку.

Господарський суд м.Києва 9 січня 2020 року зобов’язав ПриватБанк погаситиборг заводу. ПриватБанк та НБУ вирішили оскаржити це рішення суду.

Source: [https://www.ukrinform.ua/rubric-economy/3710602-verhovnij-sud-napraviv-pozov-nikopolskogo-zavodu-ferosplaviv-na-novij-rozglad.html](https://www.ukrinform.ua/rubric-economy/3710602-verhovnij-sud-napraviv-pozov-nikopolskogo-zavodu-ferosplaviv-na-novij-rozglad.html)