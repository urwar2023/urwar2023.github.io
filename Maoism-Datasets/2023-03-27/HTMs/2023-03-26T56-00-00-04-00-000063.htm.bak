<html>
<head><style>img{height: auto; width: auto\9; width:100%;}</style></head>
<body>
<h1>Україна і світ — проти російської агресії. Санкції у дії</h1>
<p>Author: ['АРМІЯINFORM']</p>
<p>Time: 2023-03-26T56:00:00-04:00</p>
<p>Description: Служба зовнішньої розвідки України на своїй офіційній сторінці в Facebook повідомляє про:... Война с Украиной 2022, Война с Украиной последние новости сегодня, Новости война с Украиной 2022 последние на сегодня, Будет ли война между Украиной и Россией и когда, Война с Украиной в 2022 году будет или нет,  Будет ли война с Украиной в ближайшее время что говорят,  Война с Украиной новости,  Новости Украины сегодня,  Украинские новости в украинских СМИ на русском</p>
<p>Images: ['<a href="https://armyinform.com.ua/wp-content/uploads/2023/03/vona-rossyia-ukrayna.jpg">vona-rossyia-ukrayna.jpg</a>']</p>
<p>Tags: ['STOPRUSSIA', 'ЕКОНОМІКА РФ', 'КРАХ РОСІЙСЬКОЇ ЕКОНОМІКИ', 'СВІТ ПІДТРИМУЄ УКРАЇНУ', 'СЛУЖБА ЗОВНІШНЬОЇ РОЗВІДКИ УКРАЇНИ']</p>
<p>Category: News</p>
<!--METADATA-->

<p><img alt="" src="../Images/AРМІЯINFORM/2023-03-26T56-00-00-04-00/vona-rossyia-ukrayna.jpg" /> Ілюстративне фото</p>
<p>Служба зовнішньої розвідки України на своїй офіційній сторінці в Facebookповідомляє про:</p>
<ul>
<li>США прагнуть тривалого миру в Україні, заснованого на повазі до суверенітету та інших принципів міжнародного права, але зараз від росії ознак про готовність до змістовної дипломатії немає, заявив державний секретар США Ентоні Блінкен під час свідчень перед Комітетом із закордонних справ Палати представників Конгресу США.  * Глава Держдепартаменту США Ентоні Блінкен зазначив, що будь-які рішення щодо повернення окупованих росіянами українських територій має ухвалювати офіційний Київ — і ніхто більше.  * Прем’єр-міністр Італії Джорджа Мелоні у відповідь на слова щодо необхідності зупинити підтримку воєнних дій в Україні назвала розмови про перемир’я «пропагандою, яка паразитує на суверенній нації та міжнародному праві».  * Міноборони Фінляндії повідомило про виділення чергового пакета військової допомоги на 161 млн євро. Україна отримає 3 танки для розмінування Leopard 2R, інше важке озброєння та боєприпаси. Також військові забезпечать навчання українських спеціалістів на Leopard 2R. З міркувань безпеки міноборони не розкриває весь зміст пакета, а також терміни доставки.  * Німеччина надала Україні три інженерні машини Dachs на базі німецького танка Leopard 2, 100 кулеметів MG3, запчастини для бронетехніки та 30 систем для виявлення дронів.  * Іспанія відправить в Україну перші 6 танків Leopard 2A4 до кінця наступного тижня.  * У перший день саміту ЄС європейські лідери офіційно ухвалили рішення щодо постачання мільйона артилерійських боєприпасів Україні, а також, за запитом, ракет. Держави-члени ЄС засудили викрадення українських дітей, наголосили на необхідності продовження «зернової ініціативи» та виступили за посилення санкцій.  * Новий пакет санкцій ЄС проти рф буде спрямований на закриття лазівок, які використовуються для обходу вже введених санкцій. Про це за підсумками засідання Євроради 23 березня сказала президентка Європейської комісії Урсула фон дер Ляєн.  * «Депортація дітей є воєнним злочином. У партнерстві з українцями прем’єр-міністр Моравецький і я запустили ініціативу, спрямовану на репатріацію українських дітей, викрадених росією», — заявила президентка Єврокомісії Урсула фон дер Ляєн.  * Голова Європейської ради Шарль Мішель заявив, що рішення про постачання винищувачів Україні мають приймати країни-члени ЄС самостійно. «… Це не секрет: ми вважаємо, що Києву потрібно більше підтримки і більше військової техніки», — сказав Мішель.  * Європейська рада підтримала створення міжнародного механізму для реєстрації збитків, завданих росією під час військового вторгнення в Україну, йдеться у висновках саміту лідерів ЄС. У документі вказується, що Європейський Союз залишається відданим підтримці відновлення та реконструкції України у координації з міжнародними партнерами. В ЄС також заявили, що разом з партнерами активізують роботу з використання заморожених та іммобілізованих активів росії для відновлення України та з метою відшкодування збитків, відповідно до законодавства ЄС та міжнародного права.  * У Раді Європи викреслили Україну з «чорного списку» країн, де відбуваються структурні зміни, що руйнують протидію корупції, або де стан протидії корупції є «глобально незадовільним».  * Польща продовжує наполягати на збільшенні Європейського фонду миру, з якого фінансується постачання зброї в Україну.  * США ввели нові санкції проти трьох юридичних і дев’ятьох фізичних осіб з білорусі. Під обмеження потрапили автомобільні заводи «бєлаз» і «маз», а також цвк білорусі. Також під санкціями розкішний літак EW-001PA, яким користується лукашенко.  * Міністерка енергетики США Дженніфер Гренхолм заявила, що Сполучені Штати мають намір знизити свою залежність від постачання російської ізотопної продукції.  * МЗС Естонії висилає ще одного російського дипломата, який «підриває безпеку та конституційний порядок» у країни.  * Всесвітня легкоатлетична рада підтвердила рішення, ухвалене нею у березні 2022 року, про виключення російських і білоруських спортсменів, допоміжного персоналу, офіційних осіб федерацій-членів та офіційних осіб, які є громадянами цих двох країн, від участі у всіх заходах Всесвітньої легкоатлетичної серії у майбутньому.</li>
</ul>
<p><strong>Джерело:</strong> <em><a href="https://www.facebook.com/SZRUkraine/posts/pfbid02Zr5EngkxSsg7Xa5wqVs6Uzy6Frjfe5VqZUMuC622JnReh8o1BVkLVoQ8hKPPDziKl">Служба зовнішньої розвідкиУкраїни</a></em></p>
<p>Source: <a href="https://armyinform.com.ua/2023/03/26/ukrayina-i-svit-proty-rosijskoyi-agresiyi-13/">https://armyinform.com.ua/2023/03/26/ukrayina-i-svit-proty-rosijskoyi-agresiyi-13/</a></p>
</body>
</html>