{'title': 'Дякую всім, хто нагадує, що російська агресія може закінчитися значно швидше, якщо світ буде швидшим — Президент України', 'description': 'Про це Володимир Зеленський сказав у своєму відеозверненні до українців.    «Бажаю... Война с Украиной 2022, Война с Украиной последние новости сегодня, Новости война с Украиной 2022 последние на сегодня, Будет ли война между Украиной и Россией и когда, Война с Украиной в 2022 году будет или нет,  Будет ли война с Украиной в ближайшее время что говорят,  Война с Украиной новости,  Новости Украины сегодня,  Украинские новости в украинских СМИ на русском', 'time': '2023-03-28T95:00:00-04:00', 'author': ['АРМІЯINFORM'], 'images': ['https://armyinform.com.ua/wp-content/uploads/2023/03/737f6ab1527852bf9a00fc62ee752788_1680031081_extra_large-1.png'], 'text': '![](https://armyinform.com.ua/wp-content/uploads/2023/03/737f6ab1527852bf9a00fc62ee752788_1680031081_extra_large-1.png)\n\nПро це Володимир Зеленський[сказав](https://www.president.gov.ua/news/dyakuyu-vsim-hto-nagaduye-sho-rosijska-agresiya-mozhe-zakinc-81901) у своєму відеозверненні до українців.\n\n_**«Бажаю здоровʼя, шановні українці!**_\n\nПовернувся з нашої Сумщини. Сьогодні був в Охтирці, у Тростянці, у Сумах, напозиціях наших прикордонників.\n\nВраження — особливі. Регіон — поруч із ворогом. Загроза — постійна. Обстрілинашого прикордоння постійні. Але життя, наші люди очевидно сильніші за будь-які страхи.\n\nВідновлення триває, бізнес поступово повертається, люди відбудовують життя.\n\nМав честь передати Охтирці спеціальну відзнаку міста-героя. Міста, яке своїмопором допомогло врятувати Східну й Центральну Україну.\n\nПривітав Тростянець із річницею звільнення від окупанта.\n\nПровів нараду з представниками місцевої влади й Сумщини, і Чернігівщини. Єпитання, які потребують розв’язання. Будуть розв’язані.\n\nПровів нараду з командувачами, які відповідають безпосередньо за захистСумщини й Чернігівщини. Особлива розмова — з головою прикордонної служби. Прозахист Сумщини та інших наших областей, про посилення прикордонників, якіразом з усіма силами оборони воюють на передовій.\n\nДо речі, хочу сьогодні відзначити наших воїнів Луганського, Краматорського таДонецького прикордонних загонів, які результативно нищать ворога наБахмутському, на Лиманському, на Авдіївському напрямках. Дякую вам хлопці!Дякую окремо мінометним розрахункам і аеророзвідці наших прикордоннихпідрозділів на Донецьких напрямках. Молодці, воїни!\n\nЗвичайно, дякую Сумському прикордонному загону. Саме їх сьогодні відвідав, мавчесть поспілкуватися, підтримати. Міцні позиції по всьому кордону з державою-терористом — це наслідок міцності конкретних наших людей, які готові будь-якоїмиті захищати кордон.\n\nСьогодні є рішення Франції — парламенту Франції, який визнав Голодоморгеноцидом українського народу. Я дякую за цей принциповий і справедливий крок,за поширення історичної правди на ще одну європейську державу.\n\nІ ще одне.\n\nЯ хочу сьогодні подякувати кожному й кожній, хто за покликом свого серця урізних країнах, на різних майданчиках, різними словами, але однаково чесно йсильно нагадує світу, що російська агресія може закінчитися значно швидше, ніжпро це іноді говорять. Швидше, якщо світ буде швидшим, якщо світ будерішучішим.\n\nЗруйновані українські міста й села вздовж кордону держави-терориста, постійнийшантаж Росії й погрози знищити життя ще й в інших країнах, постійна відмовавід повернення справжнього миру та знущання з базових міжнародних норм — усеце достатні причини, щоб тиснути й боротися, щоб не шукати компромісів і дбатипро цінності світу реально… Реально! Щодня здобуваючи результат для свободи.Щодня здобуваючи результат для миру. Щодня примушуючи Росію до втрат.\n\n_**Я дякую всім, хто допомагає Україні!**_\n\n_**Слава всім, хто зараз у бою проти терору!**_\n\n_**Слава Україні!», - сказав Президент України.**_', 'category': 'News', 'tags': ['STOPRUSSIA', 'АГРЕСІЯ РФ', 'ВІДЕОЗВЕРНЕННЯ ПРЕЗИДЕНТА УКРАЇНИ', 'ВОЛОДИМИР ЗЕЛЕНСЬКИЙ', 'ВТОРГНЕННЯ РФ', 'ПРЕЗИДЕНТ УКРАЇНИ'], 'source': 'https://armyinform.com.ua/2023/03/28/dyakuyu-vsim-hto-nagaduye-shho-rosijska-agresiya-mozhe-zakinchytysya-znachno-shvydshe-yakshho-svit-bude-shvydshym-prezydent-ukrayiny/'}