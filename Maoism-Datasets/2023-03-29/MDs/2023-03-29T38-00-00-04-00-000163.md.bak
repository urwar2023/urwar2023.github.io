# Ворог акумулює медійні зусилля довкола теми боїв за Бахмут. Як цьому протидіяти — роз’яснення Ганни Маляр

Author: ['АРМІЯINFORM']

Time: 2023-03-29T38:00:00-04:00

Description: Ворог продовжує концентрувати найбільші свої наступальні  спроможності на Бахмутському... Война с Украиной 2022, Война с Украиной последние новости сегодня, Новости война с Украиной 2022 последние на сегодня, Будет ли война между Украиной и Россией и когда, Война с Украиной в 2022 году будет или нет,  Будет ли война с Украиной в ближайшее время что говорят,  Война с Украиной новости,  Новости Украины сегодня,  Украинские новости в украинских СМИ на русском

Images: ['[5f9a1756-e1680080755799.jpg](https://armyinform.com.ua/wp-content/uploads/2022/12/5f9a1756-e1680080755799.jpg)']

Tags: ['STOPRUSSIA', 'АГРЕСІЯ РФ', 'БАХМУТ', 'ВОРОЖА ІПСО', 'ВТОРГНЕННЯ РФ', 'ГАННА МАЛЯР']

Category: News

<!--METADATA-->

![](../Images/AРМІЯINFORM/2023-03-29T38-00-00-04-00/5f9a1756-e1680080755799.jpg) Ганна Маляр. Фото: НазарВолошин / АрміяInform

Ворог продовжує концентрувати найбільші свої наступальні спроможності наБахмутському напрямку. Паралельно вони акумулюють і всі свої медійні зусиллядовкола теми боїв за Бахмут. Власне, так і виглядає інформаційно-психологічнепідкріплення військових дій.

Про це [написала](https://t.me/annamaliar/600) заступник Міністра оборониУкраїни Ганна Маляр у Телеграм-каналі.

Наразі противник відпрацьовує медійно три задачі:

* підірвати довіру нашого суспільства і військових до рішень командування по Бахмуту;  * демотивувати і психологічно ослабити наше військо;  * спровокувати наше військове керівництво на помилкові дії.

Для цього вони намагаються змістити акценти в темі Бахмута і нівелювати те, щоє нашою перевагою — розумне і грамотне планування операцій. Зміщений акцент —розглядати Бахмут як апокаліптичну подію та робити з цих боїв поділ реальностіна «до» і «після».

Цей психологічний трюк використовується для навіювання потрібних ідей інаративів ворога. Коли суспільство сприймає бої в Бахмуті як фактор, якийкінцевим чином вплине на хід війни, — це дає можливість ворогу просувати вінфополі вигідні для них сценарії наших дій.

Надміру накручене наближенням «кінця» перелякане суспільство за задумом ворогаповинно почати тиснути на військово-політичне керівництво щодо припиненняоборонних дій.

Це і є в чистому виді ІПСО з метою впливу на ухвалення військових рішень.

Які меседжі використовує нині ворог:

* нібито рішення тримати Бахмут політичні;  * нібито Бахмут нема сенсу тримати, там майже все в оточенні;  * нібито героїзм українських бійців роздуває українська пропаганда.

Які два прізвища безкінечно експлуатують у російських ІПСО по темі Бахмута:

* Президента України;  * командувача генерал-полковника Олександра Сирського.

З метою підірвати довіру до них та внести конфлікт у військове керівництводержави. Адже в російських вкидах не пишуть, що військові рішення ухвалюютьсяодноосібно. Є військове командування на чолі з Головнокомандувачем таНачальником Генерального Штабу ЗСУ. Крім того, постійно засідає СтавкаВерховного Головнокомандувача, де теж ухвалюються оперативні рішення за участювсіх воюючих силових структур.

**То що ж насправді відбувається і як треба сприймати інформацію про бої вБахмуті?**

Це активна фаза війни. Так само активна, як і по інших напрямках на Сході, дез січня 2023 триває широкомасштабний наступ ворога.

Ми обороняємо Бахмут так само віддано, як кожен інший населений пункт.Застосування наших сил і засобів визначається не політичною доцільністю, атим, які ресурси необхідні для відсічі ворогу та виконання бойових завдань наданому напрямку.

Оборона Бахмута наразі обумовлена оперативно-тактичною доцільністю, а рішенняухвалюються грамотні, виважені та спрямовані на виконання актуальних обороннихзадач.

Які можуть бути оборонні задачі:

* утримання займаних рубежів та позицій;  * недопущення просування противника вглиб території;  * нанесення ворогу значних втрат;  * створення умов для переходу в контрнаступ.

Обороняти Бахмут будуть до тих пір, поки нам це буде необхідно з точки зорувиконання військових оборонних задач. І це наше військове командування, а неросійські ІПСО, буде визначати до яких пір здійснюватиметься оборона Бахмута.

**І найнеприємніша для ворога інформація.** Бої за Бахмут — не апокаліпсис. Цеще одна героїчна сторінка потужної української армії у війні проти російськоїфедерації.

Source: [https://armyinform.com.ua/2023/03/29/vorog-akumulyuye-medijni-zusyllya-dovkola-temy-boyiv-za-bahmut-yak-czomu-protydiyaty-rozyasnennya-ganny-malyar/](https://armyinform.com.ua/2023/03/29/vorog-akumulyuye-medijni-zusyllya-dovkola-temy-boyiv-za-bahmut-yak-czomu-protydiyaty-rozyasnennya-ganny-malyar/)