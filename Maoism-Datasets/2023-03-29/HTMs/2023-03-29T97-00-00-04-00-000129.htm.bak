<html>
<head><style>img{height: auto; width: auto\9; width:100%;}</style></head>
<body>
<h1>Глава держави: Демократичний світ здатен досягти більшого єднання, аби перемогти тиранію</h1>
<p>Author: ['АРМІЯINFORM']</p>
<p>Time: 2023-03-29T97:00:00-04:00</p>
<p>Description: Президент України Володимир Зеленський звернувся до українців на 399-й день оборони... Война с Украиной 2022, Война с Украиной последние новости сегодня, Новости война с Украиной 2022 последние на сегодня, Будет ли война между Украиной и Россией и когда, Война с Украиной в 2022 году будет или нет,  Будет ли война с Украиной в ближайшее время что говорят,  Война с Украиной новости,  Новости Украины сегодня,  Украинские новости в украинских СМИ на русском</p>
<p>Images: ['<a href="https://armyinform.com.ua/wp-content/uploads/2023/03/1be1f30e5d92a921d48542042b5ed48b_1680117840_extra_large.jpeg">1be1f30e5d92a921d48542042b5ed48b_1680117840_extra_large.jpeg</a>']</p>
<p>Tags: ['STOPRUSSIA', 'ВОЛОДИМИР ЗЕЛЕНСЬКИЙ']</p>
<p>Category: News</p>
<!--METADATA-->

<p><img alt="" src="../Images/AРМІЯINFORM/2023-03-29T97-00-00-04-00/1be1f30e5d92a921d48542042b5ed48b_1680117840_extra_large.jpeg" /></p>
<p>Президент України Володимир Зеленський<a href="https://www.president.gov.ua/news/shob-peremogti-tiraniyu-potribne-bilshe-yednannya-demokratic-81929">звернувся</a> до українців на 399-й день оборониУкраїни:</p>
<p><strong><em>Бажаю здоровʼя, шановні українці!</em></strong></p>
<p>Короткий звіт про сьогоднішній день.</p>
<p>Узяв участь у глобальному Саміті за демократію на запрошення ПрезидентаБайдена, це один із найбільш представницьких майданчиків для захисту нашогоустрою – устрою вільних народів.</p>
<p>Уже другий такий Саміт. Загалом у нас не так і багато у світі настількипредставницьких можливостей говорити саме про демократію, про захист свободи вусіх її аспектах. І добре, що зараз маємо таку можливість обʼєднувати зусиллядля того, щоб віднайти більше енергії, більше перспектив для демократії.</p>
<p>Позиція України, як і завжди, дуже конкретна, максимально практична. І майже вусіх промовах лідерів на Саміті були влучні слова підтримки нашої держави,наших людей. Я дякую за це кожному лідеру, кожному народу, який відчуває таксамо, як і ми, що цінності свободи варті найпотужнішого захисту.</p>
<p>Зараз завдяки українській сміливості, завдяки лідерству Сполучених Штатів,Президента Байдена, завдяки Конгресу Сполучених Штатів та кожного й кожної,хто працює для консолідації світу, ми маємо найбільше за довгий час єднаннядемократичних країн. І це єднання, як бачимо, достатнє, щоб боротися засвободу.</p>
<p>Але, щоб перемогти у протистоянні з тиранією, потрібне більше єднання.Впевнений, що демократичний світ здатен його досягти. Здатен перемогти.</p>
<p>Демократії потрібна перемога! Якнайшвидше. І всі ми разом: українці, усієвропейці, наші американські союзники, наші друзі на всіх континентах – вАфриці, в Азії, в Латинській Америці, в Австралії – будемо робити все, щобперемогу наблизити. Перемогу України. Перемогу свободи. Перемогу міжнародногопорядку, заснованого на правилах.</p>
<p>Говорив сьогодні з Джорджею Мелоні, головою італійського уряду. Подякував їйза принциповість, за рішучість, за справжню європейську силу, яка відчуваєтьсяв її словах та діях на захист свободи.</p>
<p>Ми обговорили як двосторонні відносини, так і загальну ситуацію в нашомузахисті від російської агресії. Я поінформував про ситуацію на полі бою, пронаші потреби. Уже найближчими місяцями можемо бути активніші на передовій. Ізробимо все, щоб підтримка наших кроків світом була максимально дієвою.</p>
<p>Source: <a href="https://armyinform.com.ua/2023/03/29/glava-derzhavy-demokratychnyj-svit-zdaten-dosyagty-bilshogo-yednannya-aby-peremogty-tyraniyu/">https://armyinform.com.ua/2023/03/29/glava-derzhavy-demokratychnyj-svit-zdaten-dosyagty-bilshogo-yednannya-aby-peremogty-tyraniyu/</a></p>
</body>
</html>