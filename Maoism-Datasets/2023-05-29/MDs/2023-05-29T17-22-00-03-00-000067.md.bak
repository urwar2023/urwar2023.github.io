# Затримання Князєва: Рада засуджує корупцію в судах

Authors: Ukrinform (Person)

Publisher: Укринформ (Organization)

Published Time: 2023-05-29T17:22:00+03:00

Modified Time: 2023-05-29T17:22:00+03:00

Description: Верховна Рада засуджує випадок затримання на корупції колишнього голови Верховного Суду Всеволода Князєва. — Укрінформ.

Images: ['[630_360_16844...](https://static.ukrinform.com/photos/2023_05/thumb_files/630_360_1684421361-279.jpg)']

Tags: ['Князєв', 'Боротьба з корупцією', 'Верховна Рада']

Type: Article

<!--METADATA-->

![](../Images/yкринформ/2023-05-29T17-22-00-03-00/630_360_1684421361-279.jpg) ВерховнаРада засуджує випадок затримання на корупції колишнього голови Верховного СудуВсеволода Князєва.

Про це народний депутат із парламентської фракції "Голос" Ярослав Железнякповідомив у [ Телеграмі, ](https://t.me/yzheleznyak/4150) передає Укрінформ.

За його словами, [ ухвалення документа](https://itd.rada.gov.ua/billInfo/Bills/Card/41997) "Про Заяву Верховної РадиУкраїни "Про необхідність жорсткого і безкомпромісного подолання проявівкорупції в системі правосуддя" (№9331) підтримали 280 парламентаріїв.

Відповідною заявою [ Верховна Рада ](https://www.ukrinform.ua/tag-verhovna-rada) рішуче засуджує ганебний випадок, який стався у Верховному Суді.Парламент заявляє про абсолютну недопустимість випадків, коли керівникнайвищого суду в системі судоустрою України може бути задіяний у вчиненнікорупційних діянь.

**Читайте також:** [ ВАКС у середу розгляне апеляцію на арешт **Князєв** а](https://www.ukrinform.ua/rubric-society/3715645-vaks-u-seredu-rozglane-apelaciu-na-arest-knazeva.html)

ВР наголошує на необхідності належного, неупередженого та ефективногорозслідування ситуації, пов’язаної із можливими фактами корупції у ВерховномуСуді. При цьому підкреслюється, що хід і результати цього розслідування маютьбути максимально публічними, у межах встановлених Кримінальним процесуальнимкодексом України.

Окрім того, український парламент відзначає роботу антикорупційних органів уцій ситуації, яка свідчить про реальні результати антикорупційної реформи, атакож наголошує на необхідності в її подальшому системному впровадженні.

Верховна Рада заявляє про нагальну потребу в послідовному продовженні судовоїреформи з метою зміцнення авторитету та суспільної довіри до інститутівправосуддя. У цьому контексті ВР наголошує на необхідності продовжити жорсткута безкомпромісну боротьбу з ганебними випадками недопустимої поведінкисуддів, що порочать звання судді та підривають авторитет правосуддя; докорінновинищити корупцію в системі органів правосуддя; негайно відновити розглядВищою радою правосуддя дисциплінарних скарг щодо суддів; розглянути можливістьзапровадження періодичної перевірки доброчесності суддів; ґрунтовноудосконалити правила добору та доступу до професії судді; провести оптимізаціюсистеми судоустрою України у відповідності з викликами та вимогами реальногостану; завершити оцінку відповідності займаній посаді всіх чинних суддів;розглянути питання посилення відповідальності за вчинення корупційних злочинівсуддями.

Водночас парламент звертається до Ради національної безпеки і оборони щодонегайного розгляду на засіданні РНБО питання фактів проявів корупції та іншихпорушень закону представниками судової влади.

Як повідомляв Укрінформ, 15 травня Національне антикорупційне бюро (НАБУ) іСпеціалізована антикорупційна прокуратура (САП) заявили про викриття схеми [одержання неправомірної вигоди керівництвом та суддями Верховного Суду](https://www.ukrinform.ua/rubric-society/3709683-nabu-i-sap-vikrili-masstabnu-korupciu-u-verhovnomu-sudi.html) . Правоохоронці затримали голову ВСВсеволода Князєва та вилучили 2,7 млн дол.

16 травня під час пленуму Верховного Суду 140 суддів підтримали висловленнянедовіри Князєву. Судді також ухвалили постанову пленуму Верховного Суду проприпинення його повноважень.

17 травня Вищий антикорупційний суд [ відмовився задовольнити скаргу захистуКнязєва на його затримання ](https://www.ukrinform.ua/rubric-society/3710545-vaks-vidmovivsa-zadovolniti-skargu-zahistu-knazeva-na-jogo-zatrimanna.html) .

18 травня Вища рада правосуддя задовольнила подання Спеціалізованоїантикорупційної прокуратури про [ надання дозволу на утримання Князєва підвартою ](https://www.ukrinform.ua/rubric-society/3710933-vrp-nadala-dozvil-na-utrimanna-eksgolovi-knazeva-pid-vartou.html) .

Того ж дня Вищий антикорупційний суд обрав йому запобіжний захід у вигляді [тримання під вартою з можливістю внесення 107,3 млн грн застави](https://www.ukrinform.ua/rubric-society/3711149-sud-obrav-zapobiznij-zahid-knazevu.html) .

Source: [https://www.ukrinform.ua/rubric-polytics/3715700-zatrimanna-knazeva-rada-zrobila-zaavu-pro-borotbu-z-korupcieu-v-sudah.html](https://www.ukrinform.ua/rubric-polytics/3715700-zatrimanna-knazeva-rada-zrobila-zaavu-pro-borotbu-z-korupcieu-v-sudah.html)