# Політв'язні часів СРСР отримають пенсії за особливі заслуги перед Україною

Authors: Ukrinform (Person)

Publisher: Укринформ (Organization)

Published Time: 2023-05-29T19:28:07+03:00

Modified Time: 2023-05-29T19:28:07+03:00

Description: Верховна Рада встановила надбавку до пенсії борцям за незалежність України у ХХ столітті, які за часів комуністичного тоталітарного режиму зазнали репресій. — Укрінформ.

Images: ['[630_360_16010...](https://static.ukrinform.com/photos/2020_09/thumb_files/630_360_1601066264-898.jpg)']

Tags: ['Пенсія', "В'ятрович", 'Верховна Рада']

Type: Article

<!--METADATA-->

![](../Images/yкринформ/2023-05-29T19-28-07-03-00/630_360_1601066264-898.jpg) ВерховнаРада встановила надбавку до пенсії борцям за незалежність України у ХХстолітті, які за часів комуністичного тоталітарного режиму зазнали репресій.

Про це народний депутат Володимир В‘ятрович (“Європейська солідарність”)повідомив у [ Фейсбуці](https://www.facebook.com/photo.php?fbid=10223323850303995&set=a.1494214194808&type=3), передає Укрінформ.

"Політв’язні комуністичного режиму СРСР нарешті отримають пенсії за особливізаслуги перед Україною. Сьогодні парламент 313 голосами ухвалив у другомучитанні і в цілому ініційований мною законопроєкт №8032, що передбачає наданнятаких пенсій борцям за незалежність України, які були ув’язнені за своїпереконання", - написав депутат.

**Читайте також:** [ ВР ухвалила закон, спрямований на набуття Україноючленства у Банку розвитку Ради Європи ](https://www.ukrinform.ua/rubric-economy/3715723-vr-uhvalila-zakon-spramovanij-na-nabutta-ukrainou-clenstva-u-banku-rozvitku-radi-evropi.html)

У пояснювальній записці до законопроєкту "Про внесення змін до Закону України"Про пенсії за особливі заслуги перед Україною" (щодо борців за незалежністьУкраїни у XX столітті)" зазначається, що його метою є відновлення історичноїсправедливості і встановлення належного соціального захисту борців занезалежність України в ХХ столітті, підвищення рівня їх пенсійногозабезпечення.

Законодавча ініціатива передбачає встановлення пенсій за особливі заслугиперед Україною людям, яких визнано борцями за незалежність України у XXстолітті, а також громадянам, яких реабілітовано, з-поміж тих, хто заполітичними або релігійними мотивами зазнав репресій у формі позбавлення волічи примусового безпідставного поміщення здорової людини до психіатричногозакладу за рішенням позасудового або іншого репресивного органу.

Відповідна щомісячна надбавка до пенсії таким особам становитиме 4200 гривень,і ця сума буде щорічно індексована починаючи з 1 березня 2024 року.

**Читайте також:** [ Рада планує з липня скасувати низку податкових пільг -кого торкнеться ](https://www.ukrinform.ua/rubric-economy/3715719-rada-planue-z-lipna-skasuvati-nizku-podatkovih-pilg-kogo-torknetsa.html)

Крім того, В'ятрович додав, що з Закону «Про пенсії за особливі заслуги передУкраїною» "вилучені згадки про радянські нагороди й звання, а перебування нависоких державних посадах більше не буде підставою для призначення пенсій заособливі заслуги".

Як повідомлялося, 4 листопада 2022 року Верховна Рада ухвалила в першомучитанні проєкт закону "Про внесення змін до Закону України "Про пенсії заособливі заслуги перед Україною" (щодо борців за незалежність України у XXстолітті)".

Source: [https://www.ukrinform.ua/rubric-society/3715745-politvazni-casiv-srsr-otrimaut-pensii-za-osoblivi-zaslugi-pered-ukrainou.html](https://www.ukrinform.ua/rubric-society/3715745-politvazni-casiv-srsr-otrimaut-pensii-za-osoblivi-zaslugi-pered-ukrainou.html)