# Україна може до 2027 року стати значним експортером газу до ЄС - Чернишов

Authors: Ukrinform (Person)

Publisher: Укринформ (Organization)

Published Time: 2023-05-29T14:58:03+03:00

Modified Time: 2023-05-29T14:58:03+03:00

Description: Голова правління НАК «Нафтогаз України» Олексій Чернишов прогнозує, що Україна до 2027 року зможе наростити газовидобування настільки, щоб стати значним експортером газу до Європейського Союзу. — Укрінформ.

Images: ['[630_360_16853...](https://static.ukrinform.com/photos/2023_05/thumb_files/630_360_1685361355-191.jpg)']

Tags: ['Євросоюз', 'Нафтогаз', 'Чернишов']

Type: Article

<!--METADATA-->

![](../Images/yкринформ/2023-05-29T14-58-03-03-00/630_360_1685361355-191.jpg) Головаправління НАК «Нафтогаз України» Олексій Чернишов прогнозує, що Україна до2027 року зможе наростити газовидобування настільки, щоб стати значнимекспортером газу до Європейського Союзу.

Про це він розповів в інтерв'ю для NV, передає Укрінформ з посиланням на [пресслужбу Нафтогазу ](https://www.naftogaz.com/interviews/ukraine-will-become-the-power-bank-of-europe-interview-for-nv) .

"Ми маємо амбіцію стати одним із головних постачальників енергії дляконтиненту після війни. Я вважаю, що до 2027 року ми цілком здатні нароститигазовидобування настільки, щоб не лише покрити власні потреби, а й бутизначним експортером в ЄС. Російського газу там не має бути взагалі. Західскорочує споживання традиційної енергії, переходить на альтернативну", -сказав він.

**Читайте також:** [ Україна здатна стати «powerbank» Європи – **Чернишов**](https://www.ukrinform.ua/rubric-economy/3709829-ukraina-zdatna-stati-powerbank-evropi-cernisov.html)

Чернишов зазначив, що Україна також може надати європейським партнерам близько10 млрд куб. м для зберігання газу у ПСГ. За його словами, українські підземнісховища газу є найбільшими у Європі – понад 31 млрд куб. м.

Як повідомлялося, НАК "Нафтогаз України" має намір наростити видобуток газу у2023 році на 1 млрд кубометрів.

Від початку 2023 року АТ «Укргазвидобування» уже ввело в експлуатацію 7свердловин з високим видобутком – понад 100 тис. кубометрів на добу.

Source: [https://www.ukrinform.ua/rubric-economy/3715618-ukraina-moze-do-2027-roku-stati-znacnim-eksporterom-gazu-do-es-cernisov.html](https://www.ukrinform.ua/rubric-economy/3715618-ukraina-moze-do-2027-roku-stati-znacnim-eksporterom-gazu-do-es-cernisov.html)