# Боррель передрік ще одну спробу Росії «виграти війну»

Authors: Ukrinform (Person)

Publisher: Укринформ (Organization)

Published Time: 2023-05-30T00:39:00+03:00

Modified Time: 2023-05-30T00:39:00+03:00

Description: Високий представник ЄС із зовнішньої та безпекової політики Жозеп Боррель вважає, що Росія розпочне переговори, лише якщо виграє війну. — Укрінформ.

Images: ['[630_360_16675...](https://static.ukrinform.com/photos/2022_11/thumb_files/630_360_1667561515-584.jpg)']

Tags: ['Україна', 'Росія', 'Боррель', 'Війна з Росією']

Type: Article

<!--METADATA-->

![](../Images/yкринформ/2023-05-30T00-39-00-03-00/630_360_1667561515-584.jpg) Високийпредставник ЄС із зовнішньої та безпекової політики Жозеп Боррель вважає, щоРосія розпочне переговори, лише якщо виграє війну.

Про це він заявив на економічній конференції в Барселоні, передає Укрінформ ізпосиланням на [ CNN ](https://edition.cnn.com/europe/live-news/russia-ukraine-war-news-05-29-23/h_ec9dacee7bc680e15eee8212813b86de) .

Боррель додав, що не налаштований оптимістично щодо того, що «може статисяцього літа».

«Я бачу концентрацію військ з обох сторін, я бачу чіткий намір росії вигративійну, вона не піде на переговори, якщо вона не виграє війну», — сказав він.

**Читайте також:** **[ Греція та Угорщина блокують новий пакет санкцій протиРФ ](https://www.ukrinform.ua/rubric-economy/3714973-grecia-ta-ugorsina-blokuut-novij-paket-sankcij-proti-rf.html) **

На думку політика, Москва не розпочне переговори з Києвом, не зробивши щеоднієї спроби "виграти війну". Він також зазначив, що у РФ неодноразовозаявляли про намір досягти своїх воєнних цілей.

"Боюсь, що до літа війна триватиме. Путін зібрав там понад 300 000 осіб,удвічі більше, ніж було, коли він почав вторгнення", — сказав верховнийпредставник ЄС.

**Читайте також:** **[ Російська агресія проти України стала випробуванням дляоборонних спроможностей ЄС – Боррель ](https://www.ukrinform.ua/rubric-world/3713267-rosijska-agresia-proti-ukraini-stala-viprobuvannam-dla-oboronnih-spromoznostej-es-borrel.html) **

Слова Борреля прозвучали в той момент, коли Москва вдарила по Києву серієюракетного вогню в понеділок під час денної атаки, через години після нічногообстрілу української столиці та всієї країни.

Source: [https://www.ukrinform.ua/rubric-polytics/3715818-borrel-peredrik-se-odnu-sprobu-rosii-vigrati-vijnu.html](https://www.ukrinform.ua/rubric-polytics/3715818-borrel-peredrik-se-odnu-sprobu-rosii-vigrati-vijnu.html)