# Рада встановила 8 травня Днем пам’яті та перемоги над нацизмом

Authors: Ukrinform (Person)

Publisher: Укринформ (Organization)

Published Time: 2023-05-29T16:19:00+03:00

Modified Time: 2023-05-29T16:19:00+03:00

Description: Верховна Рада встановила 8 травня Днем пам'яті та перемоги над нацизмом у Другій світовій війні 1939 – 1945 років. — Укрінформ.

Images: ['[630_360_16382...](https://static.ukrinform.com/photos/2021_11/thumb_files/630_360_1638277056-325.jpg)']

Tags: ['Депутат', 'Верховна Рада', 'День пам‘яті та перемоги']

Type: Article

<!--METADATA-->

![](../Images/yкринформ/2023-05-29T16-19-00-03-00/630_360_1638277056-325.jpg) ВерховнаРада встановила 8 травня Днем пам'яті та перемоги над нацизмом у Другійсвітовій війні 1939 – 1945 років.

Про це народний депутат із парламентської фракції "Голос" Ярослав Железнякповідомив у [ Телеграмі ](https://t.me/yzheleznyak/4150) , передає Укрінформ.

За його словами, ухвалення закону "Про День пам'яті та перемоги над нацизмом уДругій світовій війні 1939 – 1945 років" (№ [ 9278](https://itd.rada.gov.ua/billInfo/Bills/Card/41893) ) підтримали 317парламентаріїв.

![](../Images/yкринформ/2023-05-29T16-19-00-03-00/1685366403-923.jpg)

Фото: Ярослав Железняк, ТГ

Документом передбачається, що День пам’яті та перемоги над нацизмом у Другійсвітовій війні 1939 – 1945 років щороку відзначатиметься 8 травня. Вихіднийдень відтепер також буде 8 травня.

**Читайте також:** [ Комітет рекомендує ВР законопроєкт про встановлення 8травня **Днем** **пам** ’ **яті** та перемоги над нацизмом](https://www.ukrinform.ua/rubric-polytics/3706816-komitet-rekomendue-vr-zakonoproekt-pro-vstanovlenna-8-travna-dnem-pamati-ta-peremogi-nad-nacizmom.html)

Закон набуває чинності з наступного дня за днем його опублікування.

Своєю чергою міністр культури та інформаційної політики Олександр Ткаченко в [Телеграмі ](https://t.me/otkachenkokyiv/3651) написав, що рішення ВерховноїРади про встановлення 8 травня Днем пам'яті та перемоги над нацизмом у Другійсвітовій війні 1939 – 1945 років підтверджує європейський світогляд України.

"Тепер офіційно! Ми в одному ідеологічному контексті з цивілізованим світом -8 та 9 травня ми відзначаємо разом зі всією Європою. Запроваджуючи 8 травняДнем пам'яті та перемоги над нацизмом, Україна доєднується до європейськоїтрадиції відзначення перемоги у Другій світовій війні. Відповіднийзаконопроєкт №9278, внесений Президентом України, сьогодні ухвалила ВерховнаРада 317 голосами "За", - написав міністр.

Він нагадав, що раніше Президент підписав указ, яким 9 травня визначеновідзначення Дня Європи.

**Читайте також:** [ Дії російської армії перед **Днем** **пам** ’ **яті**мають нагадати, що зло назавжди не перемогти - Зеленський](https://www.ukrinform.ua/rubric-ato/3477681-dii-rosijskoi-armii-pered-dnem-pamati-maut-nagadati-so-zlo-nazavzdi-ne-peremogti-zelenskij.html)

Ткаченко зазначив, що ці рішення є дійсно історичними, та підтверджуютьєвропейський світогляд України і процес позбавлення всього радянського.

Як відомо, вшановувати в Україні завершення Другої світової війни у Європі 8травня почали громадські організації на початку 2000-х.

2014 року цей формат на урядовому рівні підтримав Український інститутнаціональної пам’яті та Міністерство культури.

2015 року спершу Указом Президента, а потім законами про декомунізаціюзапровадили 8 травня як День пам’яті і примирення, святковим, але не вихіднимднем, залишивши 9 травня Днем перемоги над нацизмом, адже суспільна думка тодіне була готова відмовитися від звиклої дати.

**Читайте також:** [ В’ятрович наполягає, що День перемоги над нацизмом требавідзначати 8 травня, а не 9-го ](https://www.ukrinform.ua/rubric-polytics/3473987-vatrovic-rozkritikuvav-radu-za-nespromoznist-perenesti-vidznacenna-dna-peremogi-z-9-na-8-travna.html)

У 2022 році народний депутат Володимир В’ятрович вніс законопроєкт проскасування 9 травня, встановлення 8 травня Днем пам’яті й перемоги наднацизмом у Другій світовій війні та пропонував 9 травня відзначати День Європиразом з Європейським Союзом.

У 2023 році [ Президент України Володимир Зеленський подав до Верховної Радизаконопроєкт про встановлення 8 травня ](https://www.ukrinform.ua/rubric-polytics/3706137-zelenskij-proponue-vidznacati-den-pamati-ta-peremogi-nad-nacizmom-8-travna.html) Днем пам’яті та перемоги над нацизмом у Другійсвітовій війні. Окрім того, він підписав Указ, згідно з яким 9 травня Українавідзначатиме День Європи.

Source: [https://www.ukrinform.ua/rubric-society/3715670-rada-vstanovila-8-travna-dnem-pamati-ta-peremogi-nad-nacizmom.html](https://www.ukrinform.ua/rubric-society/3715670-rada-vstanovila-8-travna-dnem-pamati-ta-peremogi-nad-nacizmom.html)