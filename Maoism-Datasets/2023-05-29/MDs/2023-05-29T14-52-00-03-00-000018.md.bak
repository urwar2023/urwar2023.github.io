# Дуда підписав закон про розслідування російських впливів у Польщі

Authors: Ukrinform (Person)

Publisher: Укринформ (Organization)

Published Time: 2023-05-29T14:52:00+03:00

Modified Time: 2023-05-29T14:52:00+03:00

Description: Президент Польщі Анджей Дуда підписав закон про створення Державної комісії з розслідування російських впливів в Польщі в 2007-2022 роках, відправивши після цього цей закон на розгляд Конституційного суду. — Укрінформ.

Images: ['[630_360_16766...](https://static.ukrinform.com/photos/2023_02/thumb_files/630_360_1676662412-513.jpg)']

Tags: ['Дуда', 'Польща', 'Закон', 'Росія']

Type: Article

<!--METADATA-->

![](../Images/yкринформ/2023-05-29T14-52-00-03-00/630_360_1676662412-513.jpg) ПрезидентПольщі Анджей Дуда підписав закон про створення Державної комісії зрозслідування російських впливів в Польщі в 2007-2022 роках, відправивши післяцього цей закон на розгляд Конституційного суду.

Про це глава польської держави заявив під час пресконференції в понеділок уВаршаві, передає власний кореспондент Укрінформу.

За його словами, російські впливи в Європі викликали турбулентність наконтиненті і їх наслідком стали російська агресія проти України, енергетичніта інші проблеми на континенті. На його переконання, ці впливи потребуютьвивчення. Відтак, він попросив прем’єр-міністра Польщі Матеуша Моравецького,аби він порушив питання щодо розслідування російських впливів у Європі наЄвропейській раді.

“На мій погляд, таку комісію, такого типу орган слід створити на європейськомурівні, щоб розслідувати вплив Росії також у європейських інституціях”, -підкреслив Дуда.

**Читайте також:** [ **Санду** пропонує створити у Молдові орган для боротьбиз російською пропагандою ](https://www.ukrinform.ua/rubric-world/3715474-sandu-proponue-stvoriti-v-moldovi-organ-dla-borotbi-z-rosijskou-propagandou.html)

Президент РП наголосив, що він вирішив підписати закон про створення в ПольщіДержавної комісії з розслідування російських впливів на внутрішню безпекуПольщі в 2007-2022 роках. На його переконання, громадська думка в Польщіповинна знати про російський вплив РФ на політичне життя в [ Польщі](https://www.ukrinform.ua/tag-polsa) за останні два десятиліття.

“Тому я також, у нас в Польщі, вирішив підписати закон, який нещодавноприйнятий у польському парламенті, що стосується створення спеціальноїдержавної комісії щодо розслідування російського впливу на аспекти, пов’язаніз безпекою Польщі протягом останніх двох десятиліть”, - зазначив Дуда.

Водночас він додав, що після цього він направить закон на розглядКонституційного суду РП, аби розвіяти усілякі сумніви, що з’являються навколофункціонування цього документу.

**Читайте також:** [ У **Польщ** і українські військові опановують навичкидопомоги пораненим ](https://www.ukrinform.ua/rubric-ato/3715540-u-polsi-ukrainski-vijskovi-opanovuut-navicki-dopomogi-poranenim.html)

Як відомо, польські опозиційні сили виступають проти створення комісії утакому вигляді, підкреслюючи, що вона буде інструментом тиску і переслідуванняопозиції. Маршалок Сенату Польщі Томаш Гродзький заявив, що це рішення Дуди є“cкандальним та ганебним” і загрожує демократичному функціонуванню Польщі.

Як повідомлялось, 14 квітня Сейм схвалив закон про створення Державної комісіїз розслідування російських впливів у Польщі в 2007-2022. Згодом, 11 травня,Сенат скасував цей закон. Проте, 26 травня Сейм подолав вето Сенату, в якомубільшість має опозиція.

_ Фото: KPRP  _

Source: [https://www.ukrinform.ua/rubric-world/3715613-duda-pidpisav-zakon-pro-rozsliduvanna-rosijskih-vpliviv-u-polsi.html](https://www.ukrinform.ua/rubric-world/3715613-duda-pidpisav-zakon-pro-rozsliduvanna-rosijskih-vpliviv-u-polsi.html)