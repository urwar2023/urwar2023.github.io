<h1>Затримання Князєва: Рада засуджує корупцію в судах</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-05-29T17:22:00+03:00</p>
<p>Modified Time: 2023-05-29T17:22:00+03:00</p>
<p>Description: Верховна Рада засуджує випадок затримання на корупції колишнього голови Верховного Суду Всеволода Князєва. — Укрінформ.</p>
<p>Images: ['<a href="https://static.ukrinform.com/photos/2023_05/thumb_files/630_360_1684421361-279.jpg">630_360_16844...</a>']</p>
<p>Tags: ['Князєв', 'Боротьба з корупцією', 'Верховна Рада']</p>
<p>Type: Article</p>
<!--METADATA-->

<p><img alt="" src="../Images/2023-05-29T17-22-00-03-00/630_360_1684421361-279.jpg" /> ВерховнаРада засуджує випадок затримання на корупції колишнього голови Верховного СудуВсеволода Князєва.</p>
<p>Про це народний депутат із парламентської фракції "Голос" Ярослав Железнякповідомив у <a href="https://t.me/yzheleznyak/4150"> Телеграмі, </a> передає Укрінформ.</p>
<p>За його словами, <a href="https://itd.rada.gov.ua/billInfo/Bills/Card/41997"> ухвалення документа</a> "Про Заяву Верховної РадиУкраїни "Про необхідність жорсткого і безкомпромісного подолання проявівкорупції в системі правосуддя" (№9331) підтримали 280 парламентаріїв.</p>
<p>Відповідною заявою <a href="https://www.ukrinform.ua/tag-verhovna-rada"> Верховна Рада </a> рішуче засуджує ганебний випадок, який стався у Верховному Суді.Парламент заявляє про абсолютну недопустимість випадків, коли керівникнайвищого суду в системі судоустрою України може бути задіяний у вчиненнікорупційних діянь.</p>
<p><strong>Читайте також:</strong> <a href="https://www.ukrinform.ua/rubric-society/3715645-vaks-u-seredu-rozglane-apelaciu-na-arest-knazeva.html"> ВАКС у середу розгляне апеляцію на арешт <strong>Князєв</strong> а</a></p>
<p>ВР наголошує на необхідності належного, неупередженого та ефективногорозслідування ситуації, пов’язаної із можливими фактами корупції у ВерховномуСуді. При цьому підкреслюється, що хід і результати цього розслідування маютьбути максимально публічними, у межах встановлених Кримінальним процесуальнимкодексом України.</p>
<p>Окрім того, український парламент відзначає роботу антикорупційних органів уцій ситуації, яка свідчить про реальні результати антикорупційної реформи, атакож наголошує на необхідності в її подальшому системному впровадженні.</p>
<p>Верховна Рада заявляє про нагальну потребу в послідовному продовженні судовоїреформи з метою зміцнення авторитету та суспільної довіри до інститутівправосуддя. У цьому контексті ВР наголошує на необхідності продовжити жорсткута безкомпромісну боротьбу з ганебними випадками недопустимої поведінкисуддів, що порочать звання судді та підривають авторитет правосуддя; докорінновинищити корупцію в системі органів правосуддя; негайно відновити розглядВищою радою правосуддя дисциплінарних скарг щодо суддів; розглянути можливістьзапровадження періодичної перевірки доброчесності суддів; ґрунтовноудосконалити правила добору та доступу до професії судді; провести оптимізаціюсистеми судоустрою України у відповідності з викликами та вимогами реальногостану; завершити оцінку відповідності займаній посаді всіх чинних суддів;розглянути питання посилення відповідальності за вчинення корупційних злочинівсуддями.</p>
<p>Водночас парламент звертається до Ради національної безпеки і оборони щодонегайного розгляду на засіданні РНБО питання фактів проявів корупції та іншихпорушень закону представниками судової влади.</p>
<p>Як повідомляв Укрінформ, 15 травня Національне антикорупційне бюро (НАБУ) іСпеціалізована антикорупційна прокуратура (САП) заявили про викриття схеми <a href="https://www.ukrinform.ua/rubric-society/3709683-nabu-i-sap-vikrili-masstabnu-korupciu-u-verhovnomu-sudi.html">одержання неправомірної вигоди керівництвом та суддями Верховного Суду</a> . Правоохоронці затримали голову ВСВсеволода Князєва та вилучили 2,7 млн дол.</p>
<p>16 травня під час пленуму Верховного Суду 140 суддів підтримали висловленнянедовіри Князєву. Судді також ухвалили постанову пленуму Верховного Суду проприпинення його повноважень.</p>
<p>17 травня Вищий антикорупційний суд <a href="https://www.ukrinform.ua/rubric-society/3710545-vaks-vidmovivsa-zadovolniti-skargu-zahistu-knazeva-na-jogo-zatrimanna.html"> відмовився задовольнити скаргу захистуКнязєва на його затримання </a> .</p>
<p>18 травня Вища рада правосуддя задовольнила подання Спеціалізованоїантикорупційної прокуратури про <a href="https://www.ukrinform.ua/rubric-society/3710933-vrp-nadala-dozvil-na-utrimanna-eksgolovi-knazeva-pid-vartou.html"> надання дозволу на утримання Князєва підвартою </a> .</p>
<p>Того ж дня Вищий антикорупційний суд обрав йому запобіжний захід у вигляді <a href="https://www.ukrinform.ua/rubric-society/3711149-sud-obrav-zapobiznij-zahid-knazevu.html">тримання під вартою з можливістю внесення 107,3 млн грн застави</a> .</p>
<p>Source: <a href="https://www.ukrinform.ua/rubric-polytics/3715700-zatrimanna-knazeva-rada-zrobila-zaavu-pro-borotbu-z-korupcieu-v-sudah.html">https://www.ukrinform.ua/rubric-polytics/3715700-zatrimanna-knazeva-rada-zrobila-zaavu-pro-borotbu-z-korupcieu-v-sudah.html</a></p>