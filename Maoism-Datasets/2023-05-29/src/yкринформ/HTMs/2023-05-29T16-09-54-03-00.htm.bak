<h1>Поплічнику Пушиліна оголосили підозру в держзраді</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-05-29T16:09:54+03:00</p>
<p>Modified Time: 2023-05-29T16:09:54+03:00</p>
<p>Description: Правоохоронці оголосили підозру так званому голові "адміністрації" ватажка терористичної організації "ДНР" Деніса Пушиліна Олексію Ніконорову. — Укрінформ.</p>
<p>Images: ['<a href="https://static.ukrinform.com/photos/2023_05/thumb_files/630_360_1685365417-184.jpg">630_360_16853...</a>']</p>
<p>Tags: ['Донеччина', 'СБУ', 'Держзрада', 'Пушилін', 'Війна з Росією']</p>
<p>Type: Article</p>
<!--METADATA-->

<p><img alt="" src="../Images/2023-05-29T16-09-54-03-00/630_360_1685365417-184.jpg" />Правоохоронці оголосили підозру так званому голові "адміністрації" ватажкатерористичної організації "ДНР" Деніса Пушиліна Олексію Ніконорову.</p>
<p>Як передає Укрінформ, про це Служба безпеки України повідомляє у <a href="https://t.me/SBUkr/8464"> Телеграмі</a> .</p>
<p>"СБУ спільно з Державним бюро розслідувань зібрала доказову базу на ОлексіяНіконорова, який очолює "адміністрацію" ватажка терористичної організації"ДНР" Деніса Пушиліна», - ідеться у повідомленні.</p>
<p><img alt="" src="../Images/2023-05-29T16-09-54-03-00/1685365587-432.jpg" /></p>
<p>Ніконоров – колишній старший оперуповноважений Державної податкової інспекціїу Голосіївському районі Києва.</p>
<p>У 2014 році він самовільно залишив місце служби і незаконно перейшов натимчасово окуповану частину Донецької області.</p>
<p><strong>Читайте також:</strong> <a href="https://www.ukrinform.ua/rubric-crimea/3714023-zurnalisti-znajsli-v-krimu-biznes-eksministra-tabacnika.html"> Журналісти знайшли у Криму бізнес ексміністра Табачника</a></p>
<p>Там він приєднався до терористів і згодом увійшов до найближчого оточенняПушиліна. Саме за його протекцією Ніконоров обіймав керівні "посади" в"апараті народної ради ДНР", а з грудня 2018 року очолив "адміністрацію"Пушиліна.</p>
<p>З початку повномасштабного вторгнення Росії зрадник бере безпосередню участь увиконанні вказівок Москви щодо поширення кремлівського режиму у тимчасовозахоплених районах Донеччини.</p>
<p>На підставі зібраних доказів фігуранту повідомили про підозру за чч. 1, 2 ст.111 Кримінального кодексу України ( <a href="https://www.ukrinform.ua/tag-derzzrada"> державна зрада</a> ).</p>
<p><strong>Читайте також:</strong> <a href="https://www.ukrinform.ua/rubric-polytics/3707691-eksdeputatam-carovu-svatasu-i-markovu-ogolosili-pidozri-u-derzzradi.html"> Ексдепутатам Царьову, Святашу і Маркову оголосили підозриу держзраді </a></p>
<p>Він переховується від правосуддя на тимчасово захопленій території на сходіУкраїни. Тривають комплексні заходи для притягнення зрадника довідповідальності.</p>
<p>Зловмиснику загрожує довічне ув’язнення.</p>
<p>Як повідомляв Укрінформ, правоохоронці <a href="https://www.ukrinform.ua/rubric-regions/3709710-pidozru-v-terorizmi-ogolosili-zastupniku-genprokurora-dnr-gromadaninu-rosii.html"> оголосили підозру</a> громадянинуРосійської Федерації, який виконує роль "першого заступника" так званого"генерального прокурора ДНР".</p>
<p>Source: <a href="https://www.ukrinform.ua/rubric-regions/3715664-poplicniku-pusilina-ogolosili-pidozru-v-derzzradi.html">https://www.ukrinform.ua/rubric-regions/3715664-poplicniku-pusilina-ogolosili-pidozru-v-derzzradi.html</a></p>