# У Греції розпустили парламент та призначили дату виборів

Authors: Ukrinform (Person)

Publisher: Укринформ (Organization)

Published Time: 2023-05-29T18:25:00+03:00

Modified Time: 2023-05-29T18:25:00+03:00

Description: Президент Греції Катерина Сакелларопулу видала указ про розпуск парламенту та офіційне призначення виборів на 25 червня. — Укрінформ.

Images: ['[630_360_15077...](https://static.ukrinform.com/photos/2017_10/thumb_files/630_360_1507711731-5101.jpeg)']

Tags: ['Греція', 'Парламент', 'Вибори']

Type: Article

<!--METADATA-->

![](../Images/2023-05-29T18-25-00-03-00/630_360_1507711731-5101.jpeg)Президент Греції Катерина Сакелларопулу видала указ про розпуск парламенту таофіційне призначення виборів на 25 червня.

Про це повідомляє  [ Ekathimerini](https://www.ekathimerini.com/news/1212141/president-issues-decree-dissolving-parliament-and-sets-june-25-as-next-election-day/) , передаєУкрінформ.

Згідно з указом, новий парламент збереться в понеділок, 3 липня.

Як пише видання, указ також підписаний тимчасовим прем'єр-міністром ІоаннісомСармасом та членами тимчасового кабінету міністрів.

Як повідомляв Укрінформ, у неділю, 21 травня,  [ у Греції відбулисяпарламентські вибори ](https://www.ukrinform.ua/rubric-world/3712340-na-viborah-u-grecii-lidirue-pravlaca-partia-ekzipol.html) . Згідно з підрахункоммайже всіх голосів, партія «Нова демократія» набрала 40,78% (145 з 300 місць).

Через день після парламентських виборів не вдалося сформувати однопартійнийуряд.

**Читайте також:** [ У Греції призначили тимчасового прем'єра напередоднівиборів ](https://www.ukrinform.ua/rubric-world/3713560-u-grecii-priznacili-timcasovogo-premera-naperedodni-viboriv.html)

28 травня 300 депутатів парламенту, обраних унаслідок виборів, склали присягу.Після цього новий парламент, у якому жодна партія не отримала більшості, обравспікера та віцеспікера у понеділок. Потім [ парламент](https://www.ukrinform.ua/tag-parlament) мали розпустити президентськимуказом у понеділок або вівторок, а нові вибори оголосити на 25 червня.

Це лише другий, з моменту відновлення демократії в 1974 році, випадок, колиГреція має «дводенний» парламент. Попередній був результатом виборів у травні2012 року, які також не змогли привести до формування уряду.

Source: [https://www.ukrinform.ua/rubric-world/3715725-u-grecii-rozpustili-parlament-ta-priznacila-datu-viboriv.html](https://www.ukrinform.ua/rubric-world/3715725-u-grecii-rozpustili-parlament-ta-priznacila-datu-viboriv.html)