# Сутички в Косово: представники патруля НАТО отримали поранення 

Authors: Ukrinform (Person)

Publisher: Укринформ (Organization)

Published Time: 2023-05-29T-9:42:00+03:00

Modified Time: 2023-05-29T23:42:00+03:00

Description: Північноатлантичний альянс «рішуче засуджує» неспровоковані напади на війська міжнародних сил під керівництвом НАТО (KFOR) у північній частині Косова, внаслідок яких двоє людей дістали поранення, йдеться в заяві офіційного представника Альянсу. — Укрінформ.

Images: ['[630_360_15440...](https://static.ukrinform.com/photos/2018_12/thumb_files/630_360_1544017900-946.jpg)']

Tags: ['Косово', 'НАТО', 'Поранені', 'Сербія', 'Сутички']

Type: Article

<!--METADATA-->

![](../Images/2023-05-29T-9-42-00-03-00/630_360_1544017900-946.jpg)Північноатлантичний альянс «рішуче засуджує» неспровоковані напади на військаміжнародних сил під керівництвом НАТО (KFOR) у північній частині Косова,внаслідок яких двоє людей дістали поранення, йдеться в заяві офіційногопредставника Альянсу.

Про це передає Укрінформ із посиланням на [ Радіо Свобода.](https://www.radiosvoboda.org/a/news-kosovo-serby-sutychky-nato-poraneni/32434099.html)

«Такі атаки абсолютно неприйнятні. Насильство має припинитися негайно. Мизакликаємо всі сторони утримуватися від дій, які ще більше нагнітаютьнапруженість, і вести діалог», – зазначили у НАТО.

**Читайте також:** **[ У НАТО закликали владу Косова до негайної деескалаціїнапруги ](https://www.ukrinform.ua/rubric-world/3714947-u-nato-zaklikali-vladu-kosova-do-negajnoi-deeskalacii-naprugi.html) **

Там кажуть, що Міжнародні сили з підтримки миру в Косові «зроблять усінеобхідні дії для підтримки безпечної та спокійної обстановки».

«Вони продовжать діяти неупереджено відповідно до свого мандата відповідно дорезолюції 1244 Ради Безпеки Організації Об'єднаних Націй від 1999 року», –додали в Альянсі.

**Читайте також:** **[ Столтенберг закликав Косово послабити напруженість увідносинах з Сербією ](https://www.ukrinform.ua/rubric-world/3715375-stoltenberg-zaklikav-kosovo-poslabiti-napruzenist-u-vidnosinah-z-serbieu.html) **

Раніше Associated Press [ повідомило ](https://apnews.com/article/kosovo-serbia-tension-eu-us-cf2637072cd88f3bcf0d902236d3631b) , що етнічні серби упівнічній частині Косова зіткнулися з військами миротворчих сил KFOR підкерівництвом НАТО, коли намагалися захопити офіси одного з муніципалітетів.Там минулого тижня мерами стали албанці, що викликало протести та зіткнення урегіоні.

**Читайте також:** **[ На півночі Косова внаслідок сутичок поранені двоєсербів ](https://www.ukrinform.ua/rubric-world/3715764-na-pivnoci-kosova-vnaslidok-suticok-poraneni-dvoh-serbiv.html) **

Як повідомлялося, у Косово два дні тому розпочалися зіткнення між місцевоюполіцією та учасниками акцій, котрі протестують проти приходу до влади мерів,що є етнічними албанцями, у районах проживання сербського населення.

Серби, які становлять більшість населення північного регіону **[ Косова](https://www.ukrinform.ua/tag-kosovo) ** , не визнають незалежності краю івсе ще вважають Белград своєю столицею.

Етнічні албанці становлять понад 90% населення Косова в цілому.

**Читайте також:** _**[ Євросоюз закликає до деескалації напруги на півночіКосова ](https://www.ukrinform.ua/rubric-world/3714741-evrosouz-zaklikae-do-deeskalacii-naprugi-na-pivnoci-kosova.html) ** _

Серби відмовилися брати участь у місцевих виборах у квітні, й кандидати-албанці виграли всі чотири муніципалітети з явкою 3,5%.

Місцеві серби, за підтримки Белграда, заявили, що не визнають мерів, оскількивони їх не представляють.

Source: [https://www.ukrinform.ua/rubric-world/3715811-suticki-v-kosovo-predstavniki-patrula-nato-otrimali-poranenna.html](https://www.ukrinform.ua/rubric-world/3715811-suticki-v-kosovo-predstavniki-patrula-nato-otrimali-poranenna.html)