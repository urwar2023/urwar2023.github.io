# ВАКС у середу розгляне апеляцію на арешт Князєва

Authors: Ukrinform (Person)

Publisher: Укринформ (Organization)

Published Time: 2023-05-29T15:42:00+03:00

Modified Time: 2023-05-29T15:42:00+03:00

Description: Розгляд у Вищому антикорупційному суді апеляційних скарг захисту на ухвалу про обрання запобіжного заходу ексголові Верховного Суду Всеволоду Князєву призначено на 31 травня. — Укрінформ.

Images: ['[630_360_16843...](https://static.ukrinform.com/photos/2023_05/thumb_files/630_360_1684399738-474.jpg)']

Tags: ['Арешт', 'Князєв', 'Апеляція', 'Вищий антикорупційний суд']

Type: Article

<!--METADATA-->

![](../Images/2023-05-29T15-42-00-03-00/630_360_1684399738-474.jpg) Розгляд уВищому антикорупційному суді апеляційних скарг захисту на ухвалу про обраннязапобіжного заходу ексголові Верховного Суду Всеволоду Князєву призначено на31 травня.

Про це у [ Фейсбуці](https://www.facebook.com/apvas.gov.ua/posts/pfbid0pGsxiySyFPMKQLQUHNkmUis4nzwLiXDeMbKNrMVmvW7g36MaBCvg31yuxSP6iqLYl)повідомила пресслужба Апеляційної палати ВАКС, передає Укрінформ.

“До Апеляційної палати Вищого антикорупційного суду надійшли апеляційні скаргисторони захисту на ухвалу слідчого судді ВАКС від 18 травня 2023 року прозастосування до колишнього голови [ Верховного Суду](https://www.ukrinform.ua/tag-verhovnij-sud) запобіжного заходу у виглядітримання під вартою з альтернативою внесення 107,36 млн грн застави. Розглядапеляційних скарг у справі № 991/4344/23 призначено на 13:00 31 травня 2023року”, - зазначається у дописі.

Як повідомлялося, 15 травня НАБУ і САП заявили про викриття схеми [ одержаннянеправомірної вигоди керівництвом та суддями Верховного Суду](https://www.ukrinform.ua/rubric-society/3709683-nabu-i-sap-vikrili-masstabnu-korupciu-u-verhovnomu-sudi.html) . Правоохоронці затримали голову ВСКнязєва та вилучили 2,7 млн дол.

**Читайте також:** [ **Князєв** назвав справу проти нього «помстою»](https://www.ukrinform.ua/rubric-society/3710928-knazev-nazvav-spravu-proti-nogo-pomstou.html)

16 травня під час пленуму Верховного Суду 140 суддів підтримали висловленнянедовіри Князєву. Судді також ухвалили постанову пленуму ВС про припиненняповноважень Князєва.

17 травня Вищий антикорупційний суд [ відмовився задовольнити скаргу захистуКнязєва на його затримання ](https://www.ukrinform.ua/rubric-society/3710545-vaks-vidmovivsa-zadovolniti-skargu-zahistu-knazeva-na-jogo-zatrimanna.html) .

18 травня Вища рада правосуддя задовольнила подання Спеціалізованоїантикорупційної прокуратури про [ надання дозволу на утримання Князєва підвартою ](https://www.ukrinform.ua/rubric-society/3710933-vrp-nadala-dozvil-na-utrimanna-eksgolovi-knazeva-pid-vartou.html) .

Того ж дня Вищий антикорупційний суд обрав йому запобіжний захід у вигляді [тримання під вартою з можливістю внесення 107,3 млн грн застави](https://www.ukrinform.ua/rubric-society/3711149-sud-obrav-zapobiznij-zahid-knazevu.html) .

Source: [https://www.ukrinform.ua/rubric-society/3715645-vaks-u-seredu-rozglane-apelaciu-na-arest-knazeva.html](https://www.ukrinform.ua/rubric-society/3715645-vaks-u-seredu-rozglane-apelaciu-na-arest-knazeva.html)