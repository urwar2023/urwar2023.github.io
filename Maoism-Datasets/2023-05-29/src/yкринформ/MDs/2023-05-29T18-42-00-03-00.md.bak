# Planet Labs показав супутникові знімки «зубів дракона» у Білорусі на кордоні з Україною

Authors: Ukrinform (Person)

Publisher: Укринформ (Organization)

Published Time: 2023-05-29T18:42:00+03:00

Modified Time: 2023-05-29T18:42:00+03:00

Description: На супутникових знімках сервісу Planet Labs зафіксовано оборонні укріплення на території Білорусі на кордоні з Україною, неподалік від Гомеля. — Укрінформ.

Images: ['[630_360_16853...](https://static.ukrinform.com/photos/2023_05/thumb_files/630_360_1685375212-491.jpg)']

Tags: ['Білорусь', 'Супутник', 'Україна', 'Кордон', 'Фортифікаційні споруди']

Type: Article

<!--METADATA-->

![](../Images/2023-05-29T18-42-00-03-00/630_360_1685375212-491.jpg) Насупутникових знімках сервісу Planet Labs зафіксовано оборонні укріплення натериторії Білорусі на кордоні з Україною, неподалік від Гомеля.

Про це повідомляє  [ «Радыё Свабода»](https://www.svaboda.org/a/32432854.html) , передає Укрінформ.

Як зазначається, поблизу села Калініно, за 20 кілометрів від кордону зУкраїною та за 10 кілометрів від Гомеля, з’явилися військові оборонні споруди,зокрема лінія протитанкових укріплень із «зубами дракона». Причому більшістьтраншей - у безпосередній близькості від житлових будинків. Деякі викопані навідстані менше 10 метрів від парканів місцевих жителів.

Моніторингова група  [ "Беларускі Гаюн" ](https://t.me/Hajun_BY/6900) ,проаналізувавши фото, зауважує, що довжина лінії "зубів дракона" біля селаКалініно становить близько 2 км (400 м - західна частина, 1600 м - східна).Крім того, на північ, ближче до села, можна помітити фортифікаційні споруди —окопи та рови.

**Читайте також:** [ У **Білорусі** з' **явилась** **лінія** « **зубів****дракона** » **неподалік** **кордону** з **Україною** — **ЗМІ**](https://www.ukrinform.ua/rubric-world/3711012-u-bilorusi-zavilas-linia-zubiv-drakona-nepodalik-kordonu-z-ukrainou-zmi.html)

Водночас  [ Телеграм-канал ](https://t.me/flagshtok/10708) «Флагшток» назвавці укріплення «лінією Хреніна» - за іменем міністра оборони РБ - та вважає їх«демонстраційним зразком». «На сьогодні у Гомельській області не фіксуєтьсямасштабне будівництво єдиної лінії укріплень на кордоні з Україною (як цезроблено в РФ)», - резюмує «Флагшток».

Як повідомляв  [ Укрінформ ](https://www.ukrinform.ua/rubric-world/3703549-lukasenko-zibrav-naradu-i-zaavlae-pro-provokacii-na-kordoni.html) , на початку травня Олександр Лукашенко збирав нараду з«актуальних питань забезпечення безпеки та заходів щодо охорони державногокордону», посилаючись на нібито провокації на кордоні та проникнення«диверсантів».

_Перше фото з сайту 35photo.pro_

Source: [https://www.ukrinform.ua/rubric-world/3715735-planet-labs-pokazav-suputnikovi-znimki-zubiv-drakona-u-bilorusi-na-kordoni-z-ukrainou.html](https://www.ukrinform.ua/rubric-world/3715735-planet-labs-pokazav-suputnikovi-znimki-zubiv-drakona-u-bilorusi-na-kordoni-z-ukrainou.html)