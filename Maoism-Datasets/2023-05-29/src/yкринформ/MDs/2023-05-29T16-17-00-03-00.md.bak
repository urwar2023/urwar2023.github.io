# Польща запровадила санкції проти 365 білоруських чиновників через вирок журналісту Почобуту

Authors: Ukrinform (Person)

Publisher: Укринформ (Organization)

Published Time: 2023-05-29T16:17:00+03:00

Modified Time: 2023-05-29T16:17:00+03:00

Description: Польща наклала санкції на 365 громадян Білорусі, а також заморозила активи 20 суб’єктів господарської діяльності і 16 осіб, пов’язаних з російським капіталом, у зв’язку з вироком білоруському журналісту польського походження Анджею Почобуту. — Укрінформ.

Images: ['[630_360_15016...](https://static.ukrinform.com/photos/2017_08/thumb_files/630_360_1501684578-8064.jpg)']

Tags: ['Білорусь', 'Польща', 'Санкції', 'Журналіст']

Type: Article

<!--METADATA-->

![](../Images/2023-05-29T16-17-00-03-00/630_360_1501684578-8064.jpg) Польщанаклала санкції на 365 громадян Білорусі, а також заморозила активи 20суб’єктів господарської діяльності і 16 осіб, пов’язаних з російськимкапіталом, у зв’язку з вироком білоруському журналісту польського походженняАнджею Почобуту.

Про це у [ Твіттері](https://twitter.com/Kaminski_M_/status/1663154482807537664?cxt=HHwWgIC8pZeM25QuAAAA)повідомив міністр внутрішніх справ і адміністрації Польщі Маріуш Камінський,передає Укрінформ.

“Як повідомлялося раніше, я вирішив внести до санкційного списку 365 громадянБілорусі, а також заморозити фінансово-економічні активи 20 суб’єктів та 16інших осіб, переважно пов’язаних з російським капіталом”, - написавКамінський.

На сайті МВС і адміністрації [ Польщі ](https://www.ukrinform.ua/tag-polsa)зазначається, що санкції накладено, зокрема, на 159 парламентаріїв. Оскількиінших білоруських депутатів внесли до санкційного списку раніше, то відниніпід польськими санкціями перебувають усі члени білоруського парламенту.

**Читайте також:** [ Європарламент засудив дії лукашенка і закликав до новихсанкцій проти білорусі ](https://www.ukrinform.ua/rubric-world/3682821-evroparlament-zasudiv-dii-lukasenka-i-zaklikav-do-novih-sankcij-proti-bilorusi.html)

Санкції також накладено на 76 білоруських суддів, сімох прокурорів, 32представників місцевої адміністрації, а також 28 представників силовихструктур. Під обмеженнями опинилися 23 представники білоруських державних ЗМІ,24 спортсмени та спортивні діячі, 8 представників інших державних органів РБ,а також 8 діячів культури і науки. До санкційного списку додано такожпідприємців - ідеться про 15 громадян Росії та одного білоруса. Санкції такожнакладено на 20 економічних суб’єктів (19 з них пов’язані з Росією, один – ізБілоруссю).

“Ці люди пропагували білоруський режим, а також брали участь у легітимізаціїта підтримці репресивної політики влади в Мінську. Вони також відповідальні заполітично мотивований вирок Анджею Почобуту, ухвалений за фальшивимиобвинуваченнями”, - заявили у МВС Польщі.

Зазначається, що підсанкційні особи збирали матеріали та вели процесуальні діїщодо участі білорусів у демократичних протестах. Особи із санкційного спискунесуть відповідальність, зокрема, за застосування фізичних і психологічнихтортур, побиття, залякування та дискримінацію представників польської меншини.Внесені до списку особи також причетні до знищення польських цвинтарів іпам'ятників у Білорусі. Серед осіб, які підпадають під санкції, є особи,відповідальні за організацію нелегальної міграції до Польщі та країн Балтії.

**Читайте також:** [ Польща оголосила персоною нон грата білоруськоговійськового аташе ](https://www.ukrinform.ua/rubric-world/3674455-polsa-ogolosila-personou-non-grata-biloruskogo-vijskovogo-atase.html)

Як повідомлялося, Верховний суд Білорусі 26 травня залишив без змін рішенняокружного суду у Гродно від 8 лютого, який засудив одного з лідерів польськоїнаціональної меншини в РБ, журналіста видання Gazeta Wyborcza Анджея Почобутадо восьми років колонії суворого режиму.

49-річний Почобут, який є членом правління Спілки поляків Білорусі, бувзатриманий у березні 2021 року і відтоді перебував під вартою. За інформацією[ ПЦ «Весна» ](https://spring96.org/ru/news/110693) , в обвинуваченні судупершої інстранції вказувалося, що Почобут у медіа назвав агресією напад СРСРна Польщу 1939 року. Крім того, його обвинуватили через заяви на захистпольської меншини в Білорусі, статті у Gazeta Wyborcza про білоруські протести2020 року та текст у Magazyn Polski, написаний ще у 2006 році та присвяченийАнатолію Радзивонику - одному з командирів польського антикомуністичногопідпілля на Гродненщині.

Організації із захисту прав людини визнали Почобута політв’язнем.

Після вироку окружного суду у Гродно до МЗС Польщі викликали тимчасовогоповіреного у справах Білорусі і висловили протест з приводу засудженняПочобута.

Сейм Польщі в лютому ухвалив резолюцію, засудивши вирок журналістові танаголосивши, що це є "кульмінацією репресій" проти польської національноїменшини в Білорусі.

Польща активно виступала за те, щоби в 11-му пакеті санкцій проти Росії булипередбачені також санкції щодо Білорусі.

З 10 лютого Польща в односторонньому порядку призупинила роботу одного знайбільших пунктів пропуску на кордоні з Білоруссю “Бобровники” на знакпротесту проти засудження Почобута. У відповідь Білорусь заборонила польськимперевізникам перетинати кордон у білорусько-литовському та білорусько-латвійському прикордонних пунктах.

Своєю чергою Польща з 21 лютого в односторонньому порядку призупинила роботупункту пропуску “Кукурики" – єдиного діючого пункту на кордоні з Білоруссю дляруху вантажного транспорту.

Відносини між Польщею і Білоруссю різко погіршилися в серпні 2020 року післятого, як Варшава відмовилася визнавати результати президентських виборів в РБі закликала Мінськ призначити нові вибори.

Source: [https://www.ukrinform.ua/rubric-world/3715669-polsa-zaprovadila-sankcii-proti-365-biloruskih-cinovnikiv-cerez-virok-zurnalistu-pocobutu.html](https://www.ukrinform.ua/rubric-world/3715669-polsa-zaprovadila-sankcii-proti-365-biloruskih-cinovnikiv-cerez-virok-zurnalistu-pocobutu.html)