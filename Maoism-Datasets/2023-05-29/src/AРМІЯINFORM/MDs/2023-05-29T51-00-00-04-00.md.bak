# Армійка Ярослава Магучіх перемогла на етапі Діамантової ліги з новим рекордом сезону

Author: ['Олександр Тереверко']

Time: 2023-05-29T51:00:00-04:00

Description: Одразу три армійські стрибунки у висоту стартували минулого вечора в найпрестижніших... Война с Украиной 2022, Война с Украиной последние новости сегодня, Новости война с Украиной 2022 последние на сегодня, Будет ли война между Украиной и Россией и когда, Война с Украиной в 2022 году будет или нет,  Будет ли война с Украиной в ближайшее время что говорят,  Война с Украиной новости,  Новости Украины сегодня,  Украинские новости в украинских СМИ на русском

Images: ['[2a34cc277aec9040.jpg](https://armyinform.com.ua/wp-content/uploads/2023/05/2a34cc277aec9040.jpg)']

Tags: ['АРМІЙСЬКИЙ СПОРТ', 'ВТОРГНЕННЯ РФ', 'ЯРОСЛАВА МАГУЧІХ']

Category: News

<!--METADATA-->

![](../Images/2023-05-29T51-00-00-04-00/2a34cc277aec9040.jpg)

Одразу три армійські стрибунки у висоту стартували минулого вечора внайпрестижніших комерційних змаганнях у легкій атлетиці в столиці МароккоРабаті: Ярослава Магучіх, Ірина Геращенко та Юлія Левченко.

Звичайно, головною фавориткою стартів була Ярослава Магучіх, яка на сьогодні єлідеркою світового рейтингу та авторкою найкращого результату сезону у світі.Конкуренцію українським армійкам у секторі для стрибків склали Ангеліна Топічіз Сербії, Надєжда Дубовіцькая з Казахстану та британка Морган Лейк.

Ярослава Магучіх пропустила стартову висоту — 1,81 м. Ірина Геращенко взяла їїз першої спроби, Юлія Левченко — з другої. Наступну — 1,87 м — Геращенкоподолала з першої спроби, а ось Левченко вона не підкорилась, і Юлія припинилазмагання.

Коли судді підійняли планку на висоту 1,91 м, в секторі з’явилася й Магучіх.Ярослава подолала її з першої спроби, Ірина Геращенко — з другої. А рештаучасників не справились із цією висотою, і стало зрозуміло, що українкирозіграють між собою «золото» та «срібло».

Наступну висоту 1,95 м Магучіх взяла з другої спроби, Геращенко не зуміла їїподолати взагалі. Отже, Ярослава стала переможницею, але не припиниластрибати. Залишившись у секторі на самоті, Магучіх заявила собі висоту 2,01 м.З першої ж спроби Ярослава легко пролетіла над планкою, чим викликала шквалоплесків глядачів. Задовольнившись результатом, армійка припинила виступи.

Перемігши на етапі Діамантової ліги, Ярослава Магучіх продемонструваланайкращий результат сезону у світі. Ярослава залишається єдиною спортсменкою усвіті, яка у 2023 році стрибала 2 метри й вище.

До речі, торік армійка теж у Рабаті виграла етап Діамантової ліги.

Source: [https://armyinform.com.ua/2023/05/29/armijka-yaroslava-maguchih-peremogla-na-etapi-diamantovoyi-ligy-z-novym-rekordom-sezonu/](https://armyinform.com.ua/2023/05/29/armijka-yaroslava-maguchih-peremogla-na-etapi-diamantovoyi-ligy-z-novym-rekordom-sezonu/)