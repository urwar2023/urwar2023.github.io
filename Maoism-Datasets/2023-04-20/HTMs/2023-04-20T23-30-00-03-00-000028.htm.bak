<html>
<head><style>img{height: auto; width: auto\9; width:100%;}</style></head>
<body>
<h1>Група республіканців закликала Байдена припинити допомогу Україні</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-04-20T23:30:00+03:00</p>
<p>Modified Time: 2023-04-20T23:30:00+03:00</p>
<p>Description: Група з 19 республіканців ультраправого толку оприлюднила в четвер офіційного листа, адресованого президентові Байдену, у якому виклала проросійські наративи та закликала американський уряд припинити військову допомогу Україні. — Укрінформ.</p>
<p>Images: ["<a href="https://static.ukrinform.com/photos/2022_04/thumb_files/630_360_1649828033-438.jpg">630_360_16498...</a>"]</p>
<p>Tags: ['Байден', 'США', 'Україна', 'допомога']</p>
<p>Type: Article</p>
<!--METADATA-->

<p><img alt="" src="../Images/yкринформ/2023-04-20T23-30-00-03-00/630_360_1649828033-438.jpg" /> Група з 19республіканців ультраправого толку оприлюднила в четвер офіційного листа,адресованого президентові Байдену, у якому виклала проросійські наративи тазакликала американський уряд припинити військову допомогу Україні.</p>
<p>Лист оприлюднений на <a href="https://www.lee.senate.gov/services/files/582D6601-A680-45A0-90E4-A92E91B4E2B3"></a>, сенатора Майка Лі, передає Укрінформ.</p>
<p>«Ми глибоко стурбовані тим, що траєкторія допомоги США військовим зусиллям <a href="https://www.ukrinform.ua/tag-ukraina"></a> загрожує подальшою ескалацією та немає вкрай необхідної стратегічної ясності»,- йдеться в листі.</p>
<p>У тексті зазначається, що війна триває вже другий рік, і досі «не видно їїкраю», а також, мовляв, немає чіткої стратегії щодо її завершення.</p>
<p>«Проксі-війна з росією в Україні не відповідає стратегічним інтересамСполучених Штатів і ризикує ескалацією, яка може вийти з-під контролю»,-заявили підписанти.</p>
<p>Республіканці звинуватили адміністрацію Байдена в тому, що вона «налаштованана тривалий конфлікт» та заявили, що нинішня стратегія санкцій проти росії, атакож виділення допомоги Україні лише затягне його. Вони назвали допомогуУкраїні «необмеженою» та заявили, що вона має бути припинена, інакше, заїхніми словами, зростає ризик прямого конфлікту між США і росією.</p>
<p>«Ми виступатимемо категорично проти всіх майбутніх пакетів допомоги, якщо вонине будуть пов’язані з чіткою дипломатичною стратегією, спрямованою на швидкезавершення цієї війни»,- заявили автори листа.</p>
<p>Вони назвали «провокацією» рішення передати Україні системи HIMARS у червніминулого року та висловилися негативно про передачу Україні танків Abrams.Крім того, група законодавців назвала передачу Україні розвідувальноїінформації такою, що ускладнює спроби заперечити аргументам рф про«співучасть» США у війні в Україні.</p>
<p><strong>Читайте також:</strong> <a href="https://www.ukrinform.ua/rubric-polytics/3697067-duda-hto-zaklikae-svidse-uklasti-mirnu-ugodu-miz-ukrainou-i-rosieu-die-v-interesah-kremla.html"> </a></p>
<p>«Толерантність росії щодо ведення проксі-війни з НАТО може закінчитися в будь-який момент»,- заявили підписанти.</p>
<p>Вони також звинуватили адміністрацію Байдена в тому, що вона допомагалаУкраїні «за рахунок боєготовності сил США».</p>
<p>Свої підписи під листом поставили 19 членів Палати представників, у томучислі: Майк Лі, Елі Крейн, Ренд Пол, Енді Бігс, Джей Ді Венс, Де Бішоп, ЛоренБоберт, Джош Бречін, Тім Барчет, Метт Розендейл, Мет Гетц, Мерджорі ТейлорГрін, Анна Пауліна Луна, Беррі Мур, Меррі Міллер, Ральф Норман, Енді Оглс,Майк Коллінз, Пол Госар. Більшість із них пов’язують із ультраправим криломMAGA та колишнім президентом США Дональдом Трампом, відомим своїми заявами, накористь російських інтересів.</p>
<p><em>Фото: NYT</em></p>
<p>Source: <a href="https://www.ukrinform.ua/rubric-world/3698603-grupa-respublikanciv-zaklikala-bajdena-pripiniti-dopomogu-ukraini.html">https://www.ukrinform.ua/rubric-world/3698603-grupa-respublikanciv-zaklikala-bajdena-pripiniti-dopomogu-ukraini.html</a></p>
</body>
</html>