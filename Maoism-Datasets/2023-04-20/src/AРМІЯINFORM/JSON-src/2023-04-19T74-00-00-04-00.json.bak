{'title': 'До парламенту внесено законопроєкт, у якому пропонується запровадити штрафи за «шедеври маркетингу» на військову тематику', 'description': 'До\xa0Верховної Ради внесено законопроєкт, яким пропонується запровадити штрафи... Война с Украиной 2022, Война с Украиной последние новости сегодня, Новости война с Украиной 2022 последние на сегодня, Будет ли война между Украиной и Россией и когда, Война с Украиной в 2022 году будет или нет,  Будет ли война с Украиной в ближайшее время что говорят,  Война с Украиной новости,  Новости Украины сегодня,  Украинские новости в украинских СМИ на русском', 'time': '2023-04-19T74:00:00-04:00', 'author': ['АРМІЯINFORM'], 'images': ['https://armyinform.com.ua/wp-content/uploads/2020/03/verhovna-rada-e1634729714540.jpg'], 'text': '![](https://armyinform.com.ua/wp-content/uploads/2020/03/verhovna-rada-e1634729714540.jpg)\n\nДо Верховної Ради внесено[законопроєкт](https://itd.rada.gov.ua/billInfo/Bills/Card/41783), якимпропонується запровадити штрафи за експлуатацію військової та патріотичноїтематики з комерційною метою.\n\nБуча, Маріуполь, Бородянка, Херсон, Чорнобаївка та інші населені пункти країнистали символом героїзму та незламності Українського народу, а абревіатура тасимволіка ЗСУ, ТрО та інших військових формувань викликає захоплення усьогосвіту. На жаль, окремі «винахідливі» підприємці в гонитві за заробіткомзабувають про моральність. З перших місяців широкомасштабного вторгнення деякібізнесмени подали заявки щодо реєстрації торговельних марок для отриманнявиключних майнових прав інтелектуальної власності на різні елементи воєнноїсимволіки, назви постраждалих міст, назви подій та військових операцій, адехто з виробників навіть розпочав виробництво продукції з нанесення такоїсимволіки.\n\n«Героїчна Буча Комбуча» зі смаком цитруса, горілка «Привид Києва», горілчанийнабір «Стела Бахмута», посуд разового використання «Гостомель, Буча,Чорнобаївка, Ірпінь», насіння: «огірок Міць ТРО», «майори суміш ГероїУкраїни», «редиска Азовсталь» — це далеко неповний перелік «шедеврівмаркетингу».\n\nНа думку народних депутатів, таку проблему необхідно вирішити на законодавчомурівні, а саме — унеможливити комерційну експлуатацію символіки військовогоопору.\n\nЗаконопроєктом пропонується доповнити Кримінальний кодекс новою статтею 2291«Незаконне введення в обіг на ринку України продукції, що містить символікувійськового спротиву Українського народу російській збройній агресії», якапередбачає покарання, зокрема штрафи у розмірі:\n\n* від тисячі до трьох тисяч неоподатковуваних мінімумів доходів у разі першого правопорушення (від 17 тисяч грн до 51 тисячі грн);  * від трьох тисяч до восьми тисяч неоподатковуваних мінімумів доходів з позбавленням права обіймати окремі посади на термін до трьох років у разі повторного правопорушення (від 51 тисячі грн до 136 тисяч грн);  * від 10 тисяч до 15 тисяч неоподатковуваних мінімумів доходів з позбавленням права обіймати окремі посади на термін до трьох років, якщо правопорушення скоїла посадова особа з використанням службового становища або організована група, або якщо такі дії вчинено в особливо великому розмірі (від 170 тисяч грн до 255 тисяч грн).\n\nЯк зазначається у [пояснювальнійзаписці,](https://itd.rada.gov.ua/billInfo/Bills/pubFile/1736184) законопроєктпропонує також встановити, що об’єктом торговельної марки не можуть бути:\n\n* назви та атрибутика родів військ, військових підрозділів ЗСУ, інших створених відповідно до законів України військових формувань;  * назви населених пунктів та місцевостей, постраждалих внаслідок російської збройної агресії, а також місць, визнаних символами стійкості та героїзму Українського народу;  * назви подій та військових операцій, пов’язаних зі здійсненням заходів з протидії російській збройній агресії.\n\n_Підготувала Леся Медведенко_', 'category': 'News', 'tags': ['АРМІЯ', 'ВЕРХОВНА РАДА', 'ВТОРГНЕННЯ РФ'], 'source': 'https://armyinform.com.ua/2023/04/19/do-parlamentu-vneseno-zakonoproyekt-u-yakomu-proponuyetsya-zaprovadyty-shtrafy-za-shedevry-marketyngu-na-vijskovu-tematyku/'}