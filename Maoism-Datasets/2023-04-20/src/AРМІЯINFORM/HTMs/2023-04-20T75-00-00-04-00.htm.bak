<h1>Президент: Візит Генсека НАТО — це знак, що Альянс готовий розпочинати нову главу у відносинах з Україною</h1>
<p>Author: ['АРМІЯINFORM']</p>
<p>Time: 2023-04-20T75:00:00-04:00</p>
<p>Description: Президент України Володимир Зеленський провів зустріч із Генеральним секретарем НАТО... Война с Украиной 2022, Война с Украиной последние новости сегодня, Новости война с Украиной 2022 последние на сегодня, Будет ли война между Украиной и Россией и когда, Война с Украиной в 2022 году будет или нет,  Будет ли война с Украиной в ближайшее время что говорят,  Война с Украиной новости,  Новости Украины сегодня,  Украинские новости в украинских СМИ на русском</p>
<p>Images: ['<a href="https://armyinform.com.ua/wp-content/uploads/2023/04/5a78a2f21a49aa4c7630eb60e8197799_1681981554_wysiwyg.jpeg">5a78a2f21a49aa4c7630eb60e8197799_1681981554_wysiwyg.jpeg</a>']</p>
<p>Tags: ['ВОЛОДИМИР ЗЕЛЕНСЬКИЙ', 'ЄНС СТОЛТЕНБЕРГ', 'НАТО', 'ПРЕЗИДЕНТ УКРАЇНИ', 'РАМШТАЙН']</p>
<p>Category: News</p>
<!--METADATA-->

<p><img alt="" src="../Images/2023-04-20T75-00-00-04-00/5a78a2f21a49aa4c7630eb60e8197799_1681981554_wysiwyg.jpeg" /></p>
<p>Президент України Володимир Зеленський провів зустріч із Генеральнимсекретарем НАТО Єнсом Столтенбергом, який прибув до нашої країни з візитом.</p>
<p>Про це <a href="https://www.president.gov.ua/news/vizit-yensa-stoltenberga-do-kiyeva-mi-traktuyemo-yak-znak-sh-82369">повідомляє</a> Офіс ПрезидентаУкраїни.</p>
<p>«Ми вітаємо Генерального секретаря НАТО Єнса Столтенберга у Києві, в Україні,яка стоїть міцно, вільно й бачить перспективу повного звільнення нашої землівід російського окупанта. Цей візит пана Генерального секретаря — перший зачас широкомасштабної війни — ми трактуємо як знак, що Альянс готовийрозпочинати нову главу у відносинах з Україною — главу амбітних рішень», —сказав Володимир Зеленський під час спілкування з представниками ЗМІ зарезультатами переговорів з Єнсом Столтенбергом у Києві.</p>
<p>Глава держави також подякував Генеральному секретарю НАТО за те, що вінрозпочав візит в Україну з відвідання деокупованих міст і громад.</p>
<p>«Усій Європі та світу потрібне чітке розуміння того, що лише перемога Українивбереже інші держави й народи від таких страшних руйнувань, втрат і смертей,які Росія принесла на нашу землю», — сказав він.</p>
<p>Під час зустрічі сторони торкнулися чотирьох основних питань:</p>
<ul>
<li>засідання групи з питань оборони України у форматі «Рамштайн» 21 квітня;  * стимулювання партнерів щодо постачання деяких видів зброї;  * підготовка до Вільнюського саміту НАТО, на який запрошено Україну, а також гарантії безпеки для нашої країни на шляху до Альянсу.</li>
</ul>
<p>«Перше — «Рамштайн», засідання, яке відбудеться завтра, та рішення, якихочікуємо від партнерів. Передусім це стосується збройної підтримки нашихактивних дій. Що далі зможуть рухатися наші воїни на передовій, то швидше вУкраїну та всю Європу повернеться найголовніше — мир», — зазначив Президент.</p>
<p>Володимир Зеленський також звернувся до Генерального секретаряПівнічноатлантичного альянсу з проханням допомогти подолати стриманістьпартнерів у постачанні нашій державі далекобійної зброї, сучасної авіації,артилерії та бронетехніки.</p>
<p>У контексті підготовки до саміту НАТО у Вільнюсі глава держави зауважив, щозустріч може стати історичною.</p>
<p>«Я вдячний за запрошення відвідати саміт, але важливо, щоб і Україна отрималавідповідне запрошення. Немає жодного об’єктивного барʼєра, який перешкоджав биухваленню політичних рішень про запрошення України в Альянс. І саме зараз,коли більшість людей у країнах НАТО і більшість українців підтримують вступнашої держави в Альянс, — час для відповідних рішень. Вже неможливо уявитибезпеку євроатлантичного простору без України, і люди це розуміють», —зазначив Президент.</p>
<p>Співрозмовники також торкнулися питання надання гарантій безпеки для України,допоки країна перебуває на шляху в Альянс.</p>
<p>Володимир Зеленський висловив переконання, що разом Україна й НАТО й надаліутверджуватимуть мир в усій Європі та світі.</p>
<p>Source: <a href="https://armyinform.com.ua/2023/04/20/prezydent-vizyt-genseka-nato-cze-znak-shho-alyans-gotovyj-rozpochynaty-novu-glavu-u-vidnosynah-z-ukrayinoyu/">https://armyinform.com.ua/2023/04/20/prezydent-vizyt-genseka-nato-cze-znak-shho-alyans-gotovyj-rozpochynaty-novu-glavu-u-vidnosynah-z-ukrayinoyu/</a></p>