# Столтенберг: Законне місце України – в НАТО

Authors: Ukrinform (Person)

Publisher: Укринформ (Organization)

Published Time: 2023-04-20T14:53:00+03:00

Modified Time: 2023-04-20T14:53:00+03:00

Description: Генеральний секретар НАТО Єнс Столтенберг у Києві заявив про підтримку євроатлантичних прагнень України та про багаторічну ініціативу, яка має допомогти країні перейти до стандартів Альянсу. — Укрінформ.

Images: ["[630_360_16819...](https://static.ukrinform.com/photos/2023_04/thumb_files/630_360_1681986862-519.jpg)"]

Tags: ['НАТО', 'Столтенберг', 'Зеленський']

Type: Article

<!--METADATA-->

![](../Images/2023-04-20T14-53-00-03-00/630_360_1681986862-519.jpg)Генеральний секретар НАТО Єнс Столтенберг у Києві заявив про підтримкуєвроатлантичних прагнень України та про багаторічну ініціативу, яка маєдопомогти країні перейти до стандартів Альянсу.

Про це він сказав на спільній із Президентом України Володимиром Зеленськимпресконференції в Києві, передає кореспондент Укрінформу.

«Говоритиму чітко: законне місце України – в євроатлантичній сімʼї, законнемісце України – в [ ](https://www.ukrinform.ua/tag-nato) . З часом нашапідтримка допоможе вам це реалізувати. Сьогодні разом із Президентом миобговорили багаторічну ініціативу з допомоги. Це допоможе вам перейти відрадянських озброєння і доктрин до стандартів НАТО та забезпечить повнувзаємосумісність наших армій», - сказав очільник Альянсу.

Він підкреслив, що цей крок є свідченням прихильності НАТО до України.

Столтенберг також зазначив, що з лютого 2022 року союзники НАТО надали понад150 млрд євро підтримки, включно з 65 млрд євро військової допомоги.

«Зараз союзники надають більше літаків, танків та бронетехніки, і НАТО надаєУкраїні нагальну підтримку, включно з постачанням медичного обладнання,мобільних супутникових систем та понтонних мостів. Усе це змінює поле битвищодня», - зауважив генсек.

За його словами, вони з Президентом України погодилися щодо необхідностісправедливого і сталого миру. У цьому контексті генсек НАТО привітавзапропонований Зеленським мирний план і наголосив на потребі посилюватиЗбройні сили України.

**Читайте також:** [ **Зеленський** ](https://www.ukrinform.ua/rubric-polytics/3698394-zelenskij-pro-vizit-stoltenberga-nato-gotove-rozpocinati-novu-glavu-u-vidnosinah-iz-ukrainou.html)

Як повідомляв Укрінформ, генеральний секретар НАТО Єнс Столтенберг 20 квітняприбув в Україну.

Source: [https://www.ukrinform.ua/rubric-polytics/3698402-stoltenberg-zakonne-misce-ukraini-v-nato.html](https://www.ukrinform.ua/rubric-polytics/3698402-stoltenberg-zakonne-misce-ukraini-v-nato.html)