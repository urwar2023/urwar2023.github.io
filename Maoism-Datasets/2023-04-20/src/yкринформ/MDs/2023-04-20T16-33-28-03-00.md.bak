# Польща будує свою ППО/ПРО з огляду на досвід України – Блащак

Authors: Ukrinform (Person)

Publisher: Укринформ (Organization)

Published Time: 2023-04-20T16:33:28+03:00

Modified Time: 2023-04-20T16:33:28+03:00

Description: Польща будує свою багатошарову систему ППО/ПРО з огляду на досвід України. — Укрінформ.

Images: ["[630_360_16819...](https://static.ukrinform.com/photos/2023_04/thumb_files/630_360_1681997448-364.jpg)"]

Tags: ['Польща', 'Війна з росією', 'ППО', 'Маріуш Блащак']

Type: Article

<!--METADATA-->

![](../Images/2023-04-20T16-33-28-03-00/630_360_1681997448-364.jpg) Польщабудує свою багатошарову систему ППО/ПРО з огляду на досвід України.

Про це заявив у четвер віцепрем’єр-міністр, міністр національної оборониПольщі Маріуш Блащак, який відвідав у Радомі (центр Польщі) місце проведеннянавчань системи ППО/ПРО на території аеропорту Варшава-Радом, передаєУкрінформ із посиланням на [](http://www.pap.pl/aktualnosci/news%2C1563439%2Cszef-mon-polska-jest-juz-bardzo-zaawansowana-w-budowie-systemu) .

“У побудові польської ППО важливу роль відіграє досвід війни в Україні”, -підкреслив Блащак.

Як зазначив віцепрем’єр Польщі, Варшава дуже далеко просунулася у створеннібагатошарової системи ППО/ПРО. Відтак у навчаннях у Радомі використовувалисяЗРК Patriot (в межах системи “Вісла”), пускові установки iLauncher з ракетамиCAMM (система “Нарва”), а також елементи системи “Піліца”.

**Читайте також:** [ ](https://www.ukrinform.ua/rubric-ato/3695062-polsa-moze-stati-regionalnim-centrom-obslugovuvanna-tankiv-abrams.html)

“Ми також маємо ПЗРК Piorun, а отже системи ППО/ПРО дуже короткого радіусадії. Крім того, ми інтегруємо систему протидії дронам. Нашою метою єформування окремих шарів (системи ППО/ПРО) й інтегрувати їх таким чином, щобвони були єдиною системою”, - наголосив Блащак.

Міністр підкреслив, що Польща відійшла від пострадянської системи організації,де за ППО/ПРО відповідали підрозділи як у повітряних, так і в сухопутнихсилах. Він додав, що триває процес відмови від старої пострадянської техніки,на озброєнні з’являються американські ЗРК Patriot, британські CAMM, а такожпольські ПЗРК Piorun й антидронові системи.

[ ](https://www.ukrinform.ua/tag-polsa) будує свою систему ППО/ПРО на базіінтегрованих систем середнього радіуса дії ("Вісла"), короткого ("Мала Нарва")і дуже короткого ("Піліца").

**Читайте також:** [ ](https://www.ukrinform.ua/rubric-world/3697493-u-polsi-proponuut-stvoriti-akademiu-himars.html)

Навчання у Радомі відбувалися за сценарієм виявлення можливості атакикрилатими та балістичними ракетами і класичними засобами повітряного нападу.Як зазначив уповноважений міністра оборони з питань формування системи ППО/ПРОПольщі Міхал Марціняк, мета навчань була досягнута, відтак ЗС зможутьзахистити довільні об’єкти критичної інфраструктури в Польщі, починаючи віддронів вагою до одного кілограма до тактичних балістичних ракет.

Як повідомлялося, Польща надала Україні військової допомоги для захисту відросійської агресії на майже $3 млрд. Зокрема, Варшава надала Києву ПЗРКPiorun.

_Фото: РАР_

Source: [https://www.ukrinform.ua/rubric-ato/3698460-polsa-budue-svou-ppopro-z-ogladu-na-dosvid-ukraini-blasak.html](https://www.ukrinform.ua/rubric-ato/3698460-polsa-budue-svou-ppopro-z-ogladu-na-dosvid-ukraini-blasak.html)