<h1>Зеленський вручив меру Парижа українську відзнаку «Місто-рятівник»</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-04-20T17:47:00+03:00</p>
<p>Modified Time: 2023-04-20T17:47:00+03:00</p>
<p>Description: Президент Володимир Зеленський вручив меру Парижа Анн Ідальго українську відзнаку "Місто-рятівник" за енергетичну підтримку України в час російського терору. — Укрінформ.</p>
<p>Images: ["<a href="https://static.ukrinform.com/photos/2023_04/thumb_files/630_360_1682001827-936.jpeg">630_360_16820...</a>", "<a href="https://static.ukrinform.com/photos/2023_04/1682000857-467.jpeg">1682000857-46...</a>"]</p>
<p>Tags: ['Париж', 'Зеленський', 'Відзнака']</p>
<p>Type: Article</p>
<!--METADATA-->

<p><img alt="" src="../Images/2023-04-20T17-47-00-03-00/630_360_1682001827-936.jpeg" /> ПрезидентВолодимир Зеленський вручив меру Парижа Анн Ідальго українську відзнаку"Місто-рятівник" за енергетичну підтримку України в час російського терору.</p>
<p>Цю відзнаку, яку Україна заснувала для міст, які допомагають українськомународу вистояти у війні, Глава держави вручив на Міжнародному саміті міст тарегіонів, передає кореспондент Укрінформу.</p>
<p>"Я вдячний кожному й кожній, хто нам допомагав! А особливо хотів би відзначитисьогодні допомогу Парижа, який цією зимою став одним із лідерів енергетичноїпідтримки України, який консолідовано зібрав партнерів у такий «енергетичнийРамштайн». Я дуже дякую. Ця зустріч була в Парижі, потім наші партнерипостачали відповідне обладнання, яке нам допомагало – абсолютно всім людям,громадам – зберегти світло життя", - сказав Президент.</p>
<p>Він нагадав, що такі спеціальні відзнаки уже отримали багато міст-рятівниківЄвропи, які справді дуже багато допомогали Україні.</p>
<p>"І для мене сьогодні також велика честь передати таку відзнаку саме за великуенергетичну підтримку меру Парижа пані Анн Ідальго на знак вдячності відукраїнців. Дуже дякую вам, і Франції, і Президентові Франції, і також дякуювсім парижанам, які нас підтримують", - зазначив <a href="https://www.ukrinform.ua/tag-zelenskij"></a> .</p>
<p><img alt="" src="../Images/2023-04-20T17-47-00-03-00/1682000857-467.jpeg" /></p>
<p><strong>Читайте також:</strong> <a href="https://www.ukrinform.ua/rubric-polytics/3692237-zelenskij-zustrivsa-z-merami-cotiroh-polskih-mistrativnikiv.html"> </a></p>
<p>Як повідомляв Укрінформ, «Місто-рятівник» — почесна відзнака, встановленаПрезидентом України у 2022 році для відзначення виявлених жителями містіноземних держав гуманізму, милосердя, солідарності з українським народом увідстоюванні ідеалів свободи, миру та демократії, а також підтримки нашоїдержави у захисті її незалежності та суверенітету під час відсічі збройноїагресії рф.</p>
<p>Із серпня 2022 року Франція відправила Україні 22 вантажі енергетичногообладнання як гуманітарної допомоги загальною вагою 183 тонни.</p>
<p><em>Фото: ОП</em></p>
<p>Source: <a href="https://www.ukrinform.ua/rubric-polytics/3698496-zelenskij-vruciv-meru-pariza-ukrainsku-vidznaku-mistorativnik.html">https://www.ukrinform.ua/rubric-polytics/3698496-zelenskij-vruciv-meru-pariza-ukrainsku-vidznaku-mistorativnik.html</a></p>