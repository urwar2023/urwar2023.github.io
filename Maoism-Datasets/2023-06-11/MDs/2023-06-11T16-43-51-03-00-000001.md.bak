# На морське узбережжя Одещини винесло дві річкові міни

Authors: Ukrinform (Person)

Publisher: Укринформ (Organization)

Published Time: 2023-06-11T16:43:51+03:00

Modified Time: 2023-06-11T16:43:51+03:00

Description: В Одеській області після підриву російськими військами греблі Каховської ГЕС на морське узбережжя потоком винесло дві якірні річкові міни. — Укрінформ.

Images: ['[630_360_16570...](https://static.ukrinform.com/photos/2022_07/thumb_files/630_360_1657037494-735.jpg)']

Tags: ['Міна', 'Одещина', 'Теракт', 'Каховська ГЕС', 'Війна з Росією']

Type: Article

<!--METADATA-->

![](../Images/yкринформ/2023-06-11T16-43-51-03-00/630_360_1657037494-735.jpg) В Одеськійобласті після підриву російськими військами греблі Каховської ГЕС на морськеузбережжя потоком винесло дві якірні річкові міни.

Як передає Укрінформ, про це оперативне командування "Південь" повідомило у [Фейсбуці ](http://fb.watch/l5wc0vmxqL/) .

Одну з мін виявив житель прибережного села. Боєприпас знаходився на урізіводи. Чоловік приніс міну на власне подвір'я, сприйнявши її за газовий балон.

"На щастя, здоровий глузд переміг і він схаменувшись, викликав піротехніків.Фахівці [ ДСНС ](https://www.ukrinform.ua/tag-dsns) компетентно вилучили мінуі знешкодили її", — зазначили в командуванні

**Читайте також:** [ Велика кількість мін дрейфує за течією Дніпра післяпідриву греблі Каховської ГЕС - військові ](https://www.ukrinform.ua/rubric-regions/3720185-velika-kilkist-min-drejfue-za-tecieu-dnipra-pisla-pidrivu-grebli-kahovskoi-ges-vijskovi.html)

Іншу міну виявив військовий підрозділ під час спостереження за узбережжям.Знайшли її на відстані майже 100 кілометрів від попередньої. Знахідку знищилишляхом контрольованого підриву.

Наголошується, що, відповідно до тактико-технічних характеристик, якірнарічкова міна містить три кілограми вибухової речовини — тротилу.

"Ці випадки красномовно свідчать про надзвичайну небезпеку узбережжя іприбережних вод, а також неприпустимість контакту з такими предметами", —зауважили в ОК "Південь".

**Читайте також:** [ В Одесі на **узбережжя** винесло російський катер](https://www.ukrinform.ua/rubric-regions/3720554-v-odesi-na-uzberezza-vineslo-rosijskij-kater.html)

Як повідомляв Укрінформ, під час патрулювання в Одеській області узбережжяприкордонники фіксують, як унаслідок підриву росіянами Каховської ГЕС Чорнеморе [ перетворюється на сміттєзвалище ](https://www.ukrinform.ua/rubric-regions/3720976-pidriv-grebli-kahovskoi-ges-more-na-odesini-peretvoruetsa-na-smittezvalise.html) і кладовище тварин. Серед виявленого у воді — фрагментибудинків, меблі, автомобілі, діжки з мастилами, холодильники.

Також після підриву греблі на одеське морське узбережжя з Херсонської області[ виносить змій ](https://www.ukrinform.ua/rubric-regions/3721363-na-odeske-uzberezza-vinosit-zmij-z-hersonsini.html) .

Source: [https://www.ukrinform.ua/rubric-regions/3721400-na-morske-uzberezza-odesini-vineslo-dvi-rickovi-mini.html](https://www.ukrinform.ua/rubric-regions/3721400-na-morske-uzberezza-odesini-vineslo-dvi-rickovi-mini.html)