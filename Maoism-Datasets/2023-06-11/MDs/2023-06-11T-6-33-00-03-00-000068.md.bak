# Рівень води на затопленій Херсонщині вже становить менш як чотири метри

Authors: Ukrinform (Person)

Publisher: Укринформ (Organization)

Published Time: 2023-06-11T-6:33:00+03:00

Modified Time: 2023-06-11T20:33:00+03:00

Description: Рівень води на Херсонщині, яка потерпає через затоплення внаслідок підриву російським агресором Каховської ГЕС, станом на вечір 11 червня знизився до 3,93 м. — Укрінформ.

Images: ['[630_360_16860...](https://static.ukrinform.com/photos/2023_06/thumb_files/630_360_1686037967-675.jpg)']

Tags: ['Херсонщина', 'Вода', 'Єдині новини', 'Затоплення']

Type: Article

<!--METADATA-->

![](../Images/yкринформ/2023-06-11T-6-33-00-03-00/630_360_1686037967-675.jpg) Рівеньводи на Херсонщині, яка потерпає через затоплення внаслідок підриву російськимагресором Каховської ГЕС, станом на вечір 11 червня знизився до 3,93 м.

Про це в ефірі телемарафону "Єдині новини" повідомив начальник Херсонської ОВАОлександр Прокудін, передає Укрінформ.

"Практично вдвічі зменшилася затоплена площа, вона становить 77,71 кв. км.Середній рівень [ води ](https://www.ukrinform.ua/tag-voda) становить менш як4 м - 3,93 м на цей час, і ця цифра продовжує зменшуватися", - зазначивПрокудін.

Він поінформував, що затопленими лишаються 46 населених пунктів, з яких 32 направобережжі і 14 - на лівобережжі Херсонщини. На деокупованій територіїобласті під водою залишаються майже 3800 житлових будинків.

Начальник ОВА розповів, що в трьох населених пунктах вода вже зійшла. Першимив такі місцевості заходять вибухотехніки, оскільки паводком туди могло занестиміни та інші вибухонебезпечні предмети. Після цього прибувають правоохоронці,екологи і тоді вже - комунальники. Лише після цього до своїх домівок можутьповертатися евакуйовані місцеві мешканці.

**Читайте також:** [ На Херсонщині площа підтоплення зменшилася майже вдвічі](https://www.ukrinform.ua/rubric-regions/3721348-na-hersonsini-plosa-pidtoplenna-zmensilasa-majze-vdvici.html)

Як повідомляв Укрінформ, уранці 11 червня рівень затоплення становив 4,07 м.Протягом учорашнього дня вода відійшла з трьох сіл Бериславського району –Миколаївки, Львового та Ольгівки.

Source: [https://www.ukrinform.ua/rubric-regions/3721486-riven-vodi-na-zatoplenij-hersonsini-vze-stanovit-mens-ak-cotiri-metri.html](https://www.ukrinform.ua/rubric-regions/3721486-riven-vodi-na-zatoplenij-hersonsini-vze-stanovit-mens-ak-cotiri-metri.html)