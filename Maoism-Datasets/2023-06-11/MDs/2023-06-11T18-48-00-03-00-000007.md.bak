# Ще 95 українських захисників повернулися з полону

Authors: Ukrinform (Person)

Publisher: Укринформ (Organization)

Published Time: 2023-06-11T18:48:00+03:00

Modified Time: 2023-06-11T18:48:00+03:00

Description: Україна у межах чергового обміну полоненими повернула ще 95 своїх захисників. 
  — Укрінформ.

Images: ['[630_360_16864...](https://static.ukrinform.com/photos/2023_06/thumb_files/630_360_1686498538-295.jpg)']

Tags: ['Нацгвардія', 'Обмін', 'Прикордонники', 'Військові', 'Полонені', 'Єрмак', 'Війна з Росією']

Type: Article

<!--METADATA-->

![](../Images/yкринформ/2023-06-11T18-48-00-03-00/630_360_1686498538-295.jpg) Україна умежах чергового обміну полоненими повернула ще 95 своїх захисників.

Про це повідомив голова Офісу Президента Андрій Єрмак у [ Телеграмі](https://t.me/ermaka2022/2918) , передає Укрінформ.

"Обмін полоненими. Повертаємо додому 95 наших людей. У списку воїни ЗСУ,Нацгвардії, а також прикордонники", - йдеться у повідомленні.

Серед них - 93 рядових та сержантів і двоє офіцерів.

"Також вдалося повернути учасників спецоперації, які летіли на гелікоптері воточений [ Маріуполь ](https://www.ukrinform.ua/tag-mariupol) , на«Азовсталь». Багато наших перебували в полоні пораненими", - зазначив Єрмак.

Як уточнив у [ Тереграмі ](http://t.me/Koord_shtab/1203) Координаційний штаб зпитань поводження з військовополоненими, цього разу з полону вдалося визволитичотирьох військових моряків, 11 прикордонників, 29 нацгвардійців та 51представника ЗСУ, зокрема 15 бійців Сил територіальної оборони. Усі визволені— чоловіки.

Зазначається, що обмін став можливим завдяки складним перемовинам, якіпроводить Коордштаб. Зокрема, вдалося повернути оборонців, які перебували вполоні у "групи вагнера" та чеченського спецпідрозділу "ахмат".

Із військових, яких Україна повернула цього разу, 27 захищали Донецькийнапрямок. Також серед визволених — захисники Харківського, Запорізького,Херсонського, Луганського та Сумського напрямків.

"Серед звільнених українців троє мали статус "пошук особи". Тобто Українаповертає також тих захисників та захисниць, які офіційно не були підтвердженіворогом як полонені", — зауважили в Коордштабі.

З неволі повернувся, зокрема, військовий музикант 36-ї бригади, морськийпіхотинець.

Четверо визволених — з важкими пораненнями. Один має суттєву втрату ваги (30кілограмів), є військові з ускладненням хвороб.

"Усі вони отримають необхідну реабілітацію та зустрінуться з рідними, яких небачили багато місяців", — зазначили у штабі.

**Читайте також:** [ Переговори про визволення полонених ведуться з суб’єктамиу РФ і на ТОТ України - Коордштаб ](https://www.ukrinform.ua/rubric-ato/3714955-peregovori-pro-vizvolenna-polonenih-vedutsa-z-subektami-u-rf-i-na-tot-ukraini-koordstab.html)

Як [ повідомлялося ](https://www.ukrinform.ua/rubric-ato/3719799-na-peremovinah-pro-obmin-ukraina-akcentue-na-povernenni-z-polonu-vazkoporanenih-koordstab.html) , під час перемовин про обмін військовополоненими українськасторона щоразу акцентує на поверненні важкопоранених і важкохворих захисників.

Source: [https://www.ukrinform.ua/rubric-ato/3721443-se-95-ukrainskih-zahisnikiv-povernulisa-z-polonu.html](https://www.ukrinform.ua/rubric-ato/3721443-se-95-ukrainskih-zahisnikiv-povernulisa-z-polonu.html)