<h1>Україна спільно з МКС почала розслідування теракту на Каховській ГЕС - Зеленський</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-06-11T21:37:00+03:00</p>
<p>Modified Time: 2023-06-11T21:37:00+03:00</p>
<p>Description: У перший же день після катастрофи на Каховській ГЕС Генеральний прокурор відправив в Офіс прокурора Міжнародного кримінального суду відповідне звернення щодо розслідування цієї катастрофи. Робота, до якої максимально долучені усі українські правоохоронці та інші інституції, вже почалася. — Укрінформ.</p>
<p>Images: ['<a href="https://static.ukrinform.com/photos/2023_05/thumb_files/630_360_1685379837-541.png">630_360_16853...</a>']</p>
<p>Tags: None</p>
<p>Type: Article</p>
<!--METADATA-->

<p><img alt="" src="../Images/2023-06-11T21-37-00-03-00/630_360_1685379837-541.png" /> У першийже день після катастрофи на Каховській ГЕС Генеральний прокурор відправив вОфіс прокурора Міжнародного кримінального суду відповідне звернення щодорозслідування цієї катастрофи. Робота, до якої максимально долучені усіукраїнські правоохоронці та інші інституції, вже почалася.</p>
<p>Про це у своєму <a href="https://www.youtube.com/watch?v=dvj9z50oeNo"> зверненні </a>наприкінці 473-го дня війни сказав Президент Володимир Зеленський, передаєУкрінформ.</p>
<p>_<strong>Дорогі українці, українки!</strong> _</p>
<p>Сьогодні вдалося повернути з російського полону ще 95 наших людей, із них 31 –захисник Маріуполя. Більшість – рядові та сержанти, двоє офіцерів. ЗбройніСили, Нацгвардія, прикордонники. Дякую нашій команді: Буданову, Єрмаку,Малюку, Лубінцю, яка займається обмінами, дякую за цей результат. Молодці,хлопці! Кожного українця, кожну українку ми маємо витягнути з російськоїневолі.</p>
<p>Продовжуємо й нашу рятувальну операцію на півдні України, і вже близько 4тисяч людей вдалося евакуювати. Десятки міст і сіл залишаються затопленими,найгірша ситуація, як і раніше, на тимчасово окупованій частині Херсонщини.</p>
<p>Знову й знову дякуємо нашим людям: військовим, поліцейським, рятувальникам.Дякую окремо волонтерам, лікарям, місцевій владі – усім, хто допомагає заразрятувати людей після катастрофи на Каховській ГЕС, а особливо дякую тим, хтодопомагає діставати людей, зокрема, з окупованих територій. Це надзвичайноскладно, небезпечно, це особливий героїзм. Дякую за кожне врятоване життя!</p>
<p>Російські терористи продовжують обстрілювати евакуаційні маршрути, пунктиевакуації, човни, на яких вивозять людей… Сьогодні внаслідок одного з такихобстрілів були вбиті троє людей, мої співчуття рідним і близьким… Ще десятьлюдей були поранені, із них двоє поліцейських. Це була евакуація з Кардашинки,села на лівобережжі Херсонщини… Окупанти створили цю катастрофу, підірвавшидамбу, кинули людей напризволяще в затоплених містах і селах і ще йобстрілюють після цього човни, на яких людей намагаються забрати… Навіть звіріморальніші, ніж ви, російська держава.</p>
<p>Цими днями Херсонщину відвідали представники Міжнародного кримінального суду.У перший же день після катастрофи Генеральний прокурор відправив в Офіспрокурора Міжнародного кримінального суду відповідне звернення щодорозслідування цієї катастрофи, і робота вже почалася.</p>
<p>Дуже важливо, що представники міжнародного правосуддя на власні очі побачилинаслідки цього російського теракту та самі почули, що російський терорпродовжується. І продовжується ще максимально цинічними та жорстокимиобстрілами затопленої території, території евакуації… Ми вже сприяємо й будемой надалі сприяти максимально незалежному та обʼєктивному розслідуваннюМіжнародним кримінальним судом. Усі наші правоохоронці та інші інституціїмаксимально долучені до цього процесу. Повний доступ до уражених територій, досвідків, до всієї інформації та доказів. Це розслідування дуже важливе длябезпеки всього світу.</p>
<p>Повна й справедлива відповідальність російських терористів і самої держави-терориста – це обовʼязкова передумова того, що у світі більше не будеповторень такого зла.</p>
<p>Сьогодні наша держава зробила й черговий санкційний крок. Проти тих, хтослужить злу, яким стала російська держава. Проти тих, хто допоміг знищитисвободу на території Росії й виконує одну з ключових ролей у репресіях натимчасово окупованій нашій території та на території самої ж Росії. 178 саметаких осіб були додані до наших санкційних списків за поданням Служби безпекиУкраїни. І ми зробимо все, щоб кожен і кожна із цього списку помічниківросійської диктатури відповідали реально за все, що вони наробили проти людейі свободи. За кожну зламану долю й за кожне злочинне рішення, яке допомоглоРосії перетворитися на державу-терориста.</p>
<p>І ще одне. Звичайно, я вдячний нашим воїнам за цей день. Кожній нашій бойовійбригаді, кожному нашому підрозділу. ОСУВ «Хортиця», «Таврія» – усі, хто заразу боях, усіх, хто на позиціях, усі, хто допомагає… Я дякую вам! Дякую за коженкрок, за кожен бій, за кожного знищеного окупанта!</p>
<p>Слава нашим героям! Слава всім, хто захищає життя України та українців!</p>
<p>Ми переможемо!</p>
<p>_<strong>Слава Україні!</strong> _</p>
<p>Source: <a href="https://www.ukrinform.ua/rubric-ato/3721508-ukraina-spilno-z-mks-pocala-rozsliduvanna-teraktu-na-kahovskij-ges-zelenskij.html">https://www.ukrinform.ua/rubric-ato/3721508-ukraina-spilno-z-mks-pocala-rozsliduvanna-teraktu-na-kahovskij-ges-zelenskij.html</a></p>