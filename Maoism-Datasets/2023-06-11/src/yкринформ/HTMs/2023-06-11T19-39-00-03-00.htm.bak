<h1>Постраждалі внаслідок підриву Каховської ГЕС отримають компенсації – Шмигаль</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-06-11T19:39:00+03:00</p>
<p>Modified Time: 2023-06-11T19:39:00+03:00</p>
<p>Description: На доручення Президента України Володимира Зеленського буде напрацьовано механізм компенсацій для людей, які постраждали від підриву росіянами Каховської ГЕС.  — Укрінформ.</p>
<p>Images: ['<a href="https://static.ukrinform.com/photos/2023_04/thumb_files/630_360_1682514702-644.jpg">630_360_16825...</a>']</p>
<p>Tags: ['Компенсація', 'Каховська ГЕС', 'Шмигаль']</p>
<p>Type: Article</p>
<!--METADATA-->

<p><img alt="" src="../Images/2023-06-11T19-39-00-03-00/630_360_1682514702-644.jpg" /> Надоручення Президента України Володимира Зеленського буде напрацьовано механізмкомпенсацій для людей, які постраждали від підриву росіянами Каховської ГЕС.</p>
<p>Про це йшлося на селекторній нараді за участі урядовців, начальників ОВА таголів громад щодо ліквідації наслідків російського теракту на Каховській ГЕС,повідомляє Укрінформ із посиланням на <a href="http://t.me/Denys_Smyhal/5366"> Телеграм-канал</a> Прем'єр-міністра України Дениса Шмигаля.</p>
<p>За його словами, учасники наради обговорили нагальні питання, зокрема,продовження евакуаційних робіт, організацію підвозу технічної та питної води вгромади, забезпечення моніторингу якості води та її очищення для убезпеченнявід епідемій. Під час наради визначили першочергові завдання.</p>
<p>"Перше, маємо оперативно створити реєстр постраждалих громад, аби розумітипотреби кожного та мати основну для виділення коштів та компенсацій.</p>
<p>Друге, на доручення Президента України Володимира Зеленського швидконапрацьовуємо механізм компенсацій для людей, які постраждали від підривуросіянами Каховської ГЕС. Маємо забезпечити як допомогу при відбудові житла,так і фінансову допомогу тим, хто втратив засоби для існування", - написав <a href="https://www.ukrinform.ua/tag-smigal">Шмигаль </a> .</p>
<p>Також для забезпечення водопостачання аналізують потреби кожної громади у водідля напрацювання швидких технічних рішень. "У короткостроковому пріоритеті —артезіанські свердловини, але в максимально короткі терміни маємо розпочатибудівництво нових водогонів та насосних станцій", - зауважив глава уряду.</p>
<p>Прем'єр-міністр дав відповідні доручення керівникам ОВА та профільнимміністрам. "Очікую вже наступного тижня подання на розгляд Уряду відповіднихпроєктів рішень", - сказав Шмигаль.</p>
<p>Він також зазначив, що станом на сьогодні з підтоплених територій евакуйовановже понад 2,7 тисячі людей, розгорнуто 13 евакуаційних пунктів, залучено 2тис. рятувальників. Наразі підтоплені понад 4,3 тисячі будівель.</p>
<p>Площа затоплення зменшується, зауважив Прем'єр, але до природного рівня водазнизиться орієнтовно тільки за два тижні.</p>
<p><strong>Читайте також:</strong> <a href="https://www.ukrinform.ua/rubric-regions/3721441-na-dilankah-kahovskogo-vodoshovisa-viavlaut-boepripasi-navit-casiv-drugoi-svitovoi.html"> На ділянках <strong>Каховсько</strong> го водосховища виявляютьбоєприпаси навіть часів Другої світової </a></p>
<p>Як повідомляв Укрінформ, Кабінет Міністрів <a href="https://www.ukrinform.ua/rubric-economy/3719273-pidriv-kahovskoi-ges-kabmin-vidiliv-ponad-23-milarda-na-zabezpecenna-regioniv-vodou.html"> виділив 1,5 млрд грн набудівництво двох нових магістральних водогонів</a> та 846 млн грн -на забезпечення потреб регіонів у питній воді.</p>
<p><em>Фото: Денис Шмигаль/Телеграм</em></p>
<p>Source: <a href="https://www.ukrinform.ua/rubric-regions/3721463-postrazdali-vnaslidok-pidrivu-kahovskoi-ges-otrimaut-kompensacii-smigal.html">https://www.ukrinform.ua/rubric-regions/3721463-postrazdali-vnaslidok-pidrivu-kahovskoi-ges-otrimaut-kompensacii-smigal.html</a></p>