<h1>В Офісі Президента обговорили з делегацією ОАЕ проблему обходу Росією міжнародних санкцій</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-06-11T13:35:24+03:00</p>
<p>Modified Time: 2023-06-11T13:35:24+03:00</p>
<p>Description: В Офісі Президента обговорили із делегацією Об’єднаних Арабських Еміратів проблему обходу Росією запроваджених міжнародних санкцій. — Укрінформ.</p>
<p>Images: ['<a href="https://static.ukrinform.com/photos/2023_06/thumb_files/630_360_1686479626-358.jpeg">630_360_16864...</a>']</p>
<p>Tags: ['ОАЕ', 'Санкції', 'Росія', 'Офіс Президента']</p>
<p>Type: Article</p>
<!--METADATA-->

<p><img alt="" src="../Images/2023-06-11T13-35-24-03-00/630_360_1686479626-358.jpeg" /> В ОфісіПрезидента обговорили із делегацією Об’єднаних Арабських Еміратів проблемуобходу Росією запроваджених міжнародних санкцій.</p>
<p>Як передає Укрінформ, про це повідомляє <a href="http://president.gov.ua/news/v-ofisi-prezidenta-vidbuvsya-brifing-dlya-delegaciyi-oae-sho-83537"> Офіс Президента</a> .</p>
<p>За дорученням глави держави і керівника ОП заступник керівника ОфісуПрезидента Роман Машовець провів зустріч із делегацією <a href="https://www.ukrinform.ua/tag-oae"> Об’єднаних АрабськихЕміратів </a> на чолі з міністром з питаньзміни клімату і навколишнього середовища Об’єднаних Арабських Еміратів,головою Офісу з міжнародних справ при Президентові ОАЕ Маріам Альмхейрі.</p>
<p>Машовець поінформував еміратську сторону про ситуацію на передовій та загальнубезпекову ситуацію в Україні, зокрема про продовження ударів ракетами таіранськими дронами по всій території України. Також Альмхейрі та членівделегації ознайомили з наслідками підриву російськими загарбниками гребліКаховської ГЕС.</p>
<p>Делегація ОАЕ була поінформована про потреби української енергетичної системидля відновлення після російських ракетних ударів та підготовки до осінньо-зимового періоду.</p>
<p>Окремо під час зустрічі було наголошено, що військово-промисловий комплекс РФпродовжує виробляти високоточні засоби ураження, чому сприяє те, що міжнароднісанкції не працюють так, як потрібно. Санкції необхідно поширити на всівиробничі можливості ВПК Росії, зокрема це стосується продажу до РФ продукціїподвійного призначення.</p>
<p>Радник керівника ОП Владислав Власюк поділився з еміратською стороноюінформацією про обхід Росією запроваджених міжнародних санкцій. Зокремайдеться про компанії, що постачають в Росію мікроелектроніку, сприяютьфінансовим транзакціям, перевозять нафту в порушення введених ціновихобмежень.</p>
<p>«Сприяння Росії уникати санкцій не допоможе відновити мир. Обходити санкції –означає наражатися на ризик, і вже не менше 10 компаній з ОАЕ булосанкціоновано через це. Ми просимо вивчити інформацію, що нас турбує, та вжитисправедливих заходів», – наголосив Власюк.</p>
<p>Уповноважений Верховної Ради з прав людини Дмитро Лубінець наголосив, щовелика кількість українців була змушена виїхати за кордон, а також в Українідуже багато внутрішньо переміщених осіб.</p>
<p>За його словами, дуже складною є ситуація з дотримання прав людини натимчасово захоплених територіях, тому лише звільнення всіх українськихтериторій захистить людей, що там проживають.</p>
<p>Лубінець наголосив, що сьогодні у Росії і на ТОТ перебувають тисячі незаконноув’язнених цивільних українців, і попросив ОАЕ сприяти у пошуку шляхів тадієвих механізмів їхнього звільнення.</p>
<p>Представник Координаційного штабу з питань поводження з військовополоненимиДмитро Усов поінформував про процес обміну військовополоненими та проблеми,які виникають на цьому шляху через позицію РФ. Він також висловив подяку ОАЕза їх роль у проведенні окремих обмінів.</p>
<p><strong>Читайте також:</strong> <a href="https://www.ukrinform.ua/rubric-polytics/3721271-smigal-i-ministr-oae-z-pitan-klimatu-obgovorili-rozminuvanna-ta-iniciativu-grain-from-ukraine.html"> Шмигаль і міністр <strong>ОАЕ</strong> з питань клімату обговорилирозмінування та ініціативу Grain from Ukraine</a></p>
<p>Як повідомляв Укрінформ, Президент Володимир Зеленський <a href="https://www.ukrinform.ua/rubric-polytics/3721244-zelenskij-zustrivsa-z-ministrom-oae-z-pitan-klimatu-j-dovkilla.html"> обговорив</a> із міністром з питань зміниклімату й довкілля Об’єднаних Арабських Еміратів, головою Офісу з міжнароднихсправ при Президентові ОАЕ Маріам Альмхейрі наслідки російських екологічнихзлочинів в Україні.</p>
<p><em>Фото: ОП</em></p>
<p>Source: <a href="https://www.ukrinform.ua/rubric-polytics/3721324-v-ofisi-prezidenta-obgovorili-z-delegacieu-oae-problemu-obhodu-rosieu-miznarodnih-sankcij.html">https://www.ukrinform.ua/rubric-polytics/3721324-v-ofisi-prezidenta-obgovorili-z-delegacieu-oae-problemu-obhodu-rosieu-miznarodnih-sankcij.html</a></p>