# ЮНЕСКО профінансує реставрацію Церкви Всіх Святих, яку збудував Мазепа

Authors: Ukrinform (Person)

Publisher: Укринформ (Organization)

Published Time: 2023-06-11T15:35:00+03:00

Modified Time: 2023-06-11T15:35:00+03:00

Description: З ініціативи МКІП і за підтримки ЮНЕСКО буде відреставровано Всіхсвятську церкву у складі Києво-Печерської лаври. Також буде створено музей Мазепи в Онуфріївській вежі. — Укрінформ.

Images: ['[630_360_16864...](https://static.ukrinform.com/photos/2023_06/thumb_files/630_360_1686486751-140.jpg)', '[1686477627-41...](https://static.ukrinform.com/photos/2023_06/1686477627-4159.jpeg)']

Tags: ['Церква', 'ЮНЕСКО', 'Мазепа', 'МКІП ']

Type: Article

<!--METADATA-->

![](../Images/2023-06-11T15-35-00-03-00/630_360_1686486751-140.jpg) Зініціативи МКІП і за підтримки ЮНЕСКО буде відреставровано Всіхсвятську церквуу складі Києво-Печерської лаври. Також буде створено музей Мазепи вОнуфріївській вежі.

Про це повідомив міністр культури та інформаційної політики Олександр Ткаченкопід час звершення молебню за гетьмана Івана Мазепу, що відбувся уВсіхсвятській церкві Києво-Печерської лаври.

![](../Images/2023-06-11T15-35-00-03-00/1686477627-4159.jpeg)

"Завдяки допомозі [ ЮНЕСКО ](https://www.ukrinform.ua/tag-unesko) ми сьогодніоголошуємо про початок створення проєкту реставраційних робіт Всіхсвятськоїцеркви, а також початок робіт зі створення Мазепинського музею. У час війни цеважливо, бо ми продовжуємо роботу зі збереження нашої української спадщини тавшановуємо пам'ять великого гетьмана, який також зробив надзвичайно великийвнесок у збереження українського надбання", - зазначив очільник МКІП.

![](../Images/2023-06-11T15-35-00-03-00/1686486750-741.jpg)

За словами заступника генерального директора з наукової роботи НЗ "Києво-Печерська лавра" Костянтина Крайнього, реставрацією передбачено внутрішні тазовнішні роботи. Зокрема, мають відновити фундамент, який потерпає відперезволоження, а також перекриття, яке пропускає вологу, через щовідшаровується фарба всередині церкви, особливо в зимовий період. ТакожКрайній зазначив, що мають реставрувати й унікальний стінопис кінця 17 ст., ізразки храмового живопису початку 20 ст.

![](../Images/2023-06-11T15-35-00-03-00/1686486750-165.jpg)

"Остання реставрація проходила у 1970-х роках. А понад 10 років тому цю церквузакрили для відвідувачів саме через незадовільний стан", - сказав науковець.

![](../Images/2023-06-11T15-35-00-03-00/1686486766-153.jpg)

Ткаченко поінформував, що зараз відбувається 3D-сканування споруди, надалібуде створено проєкт, і після цього розпочнуться роботи. До реставраціїдолучатимуться українські та французькі спеціалісти. За словами міністра,фінансування проєкту відбудеться з боку ЮНЕСКО.

![](../Images/2023-06-11T15-35-00-03-00/1686486767-944.jpg)

"Україна сьогодні має кілька об'єктів, які входять до списку всесвітньоїспадщини ЮНЕСКО, одним із яких є Всіхсвятська церква. Ми дуже раді допомогтиінституціям України у процесі збереження та відновлення цього об'єкту", -підкреслила представниця офісу ЮНЕСКО К'яра Децці Бардескі.

![](../Images/2023-06-11T15-35-00-03-00/1686486767-729.jpg)

Також французька сторона повідомила, що зараз достеменно невідомо про точнудату початку реставраційних робіт і спеціалістів, які до них долучаться: ціаспекти визначаться після розробки проєктної документації. Однак представникиделегації запевнили, що реставраційні роботи панують розпочати цього року.

**Читайте також:** [ **ЮНЕСКО** виділяє $1,5 мільйона на цифровізаціюкультурної спадщини України ](https://www.ukrinform.ua/rubric-culture/3716647-unesko-vidilae-15-miljona-na-cifrovizaciu-kulturnoi-spadsini-ukraini.html)

Також у межах заходу очільник МКІП зазначив, що в Онуфріївській вежі,збудованій коштом Мазепи, буде організований музей на честь гетьмана. Зокрема,він міститиме унікальні артефакти, передані сім'єю діяча і самим Мазепоюцеркві - Євангеліє 1636 та 1707 років, гравюра Івана Мигура "Тріумф гетьманаІвана Мазепи", надрукована у друкарні Лаври у 1705 році, гаптована нашивка 17ст., книгу "Псалтир із тлумаченням" 1697 року. Усі ці експонати булипредставлені в неділю в Церкві Всіх Всятих.

Як повідомляв [ Укрінформ ](https://www.ukrinform.ua/rubric-society/3721212-u-kievopecerskij-lavri-vperse-pomolilisa-za-upokij-ivana-mazepi.html) , у Всіхсвятській церкві Лаври уперше відбувся молебень за ІванаМазепу, якого російська церква піддала анафемі.

_Фото: Кирило Чуботін_

Source: [https://www.ukrinform.ua/rubric-culture/3721370-unesko-profinansue-restavraciu-cerkvi-vsih-svatih-aku-zbuduvav-mazepa.html](https://www.ukrinform.ua/rubric-culture/3721370-unesko-profinansue-restavraciu-cerkvi-vsih-svatih-aku-zbuduvav-mazepa.html)