# На Чернігівщині відкрили рух відремонтованим мостом

Authors: Ukrinform (Person)

Publisher: Укринформ (Organization)

Published Time: 2023-06-11T15:56:00+03:00

Modified Time: 2023-06-11T15:56:00+03:00

Description: Відкрито рух обома сторонами капітально відремонтованого мосту на дорозі Київ - Чернігів - Нові Яриловичі. — Укрінформ.

Images: ['[630_360_14985...](https://static.ukrinform.com/photos/2017_06/thumb_files/630_360_1498574848-5781.jpg)']

Tags: ['Міст', 'Ремонт', 'Відбудова', 'Відновлення України']

Type: Article

<!--METADATA-->

![](../Images/2023-06-11T15-56-00-03-00/630_360_1498574848-5781.jpg) Відкриторух обома сторонами капітально відремонтованого мосту на дорозі Київ -Чернігів - Нові Яриловичі.

Про це повідомляє пресслужба Міністерства розвитку громад, територій таінфраструктури України у [ Фейсбуці](https://www.facebook.com/watch/?v=1494084648067745) , передає Укрінформ.

«9 червня відкрито рух обома сторонами капітально відремонтованого мосту надорозі М-01 Київ - Чернігів - Нові Яриловичі. Тепер для проїзду відкриті всічотири смуги — це розвантажить транспортні потоки навколо Чернігова», -йдеться в повідомленні.

**Читайте також:** [ **Відновлення** Каховської ГЕС та супутні роботикоштуватимуть орієнтовно €2 мільярди – Шмигаль](https://www.ukrinform.ua/rubric-economy/3720672-vidnovlenna-kahovskoi-ges-ta-suputni-roboti-kostuvatimut-orientovno-2-milardi-smigal.html)

За словами віцепрем’єр-міністра з відновлення України — міністра розвиткугромад, територій та інфраструктури Олександра Кубракова, відбудова мосту булапроведена у стислі терміни. Капітальний ремонт розпочався наприкінці минулогороку. Були демонтовані пошкоджені конструкції, встановлені нові опори,укладено асфальтобетонне покриття, відремонтовані підходи до мосту.

Цей міст став п’ятим відновленим шляхопроводом на [ Чернігівщині](https://www.ukrinform.ua/tag-cernigivsina) . Загалом же міністерство разоміз Агентством відновлення відбудували 41 міст торік і п'ять шляхопроводів ужецьогоріч. Наразі в роботі ще 25 мостів у Київській, Житомирській, Харківській,Херсонській та Миколаївській областях, які планується завершити до кінця року.

**Читайте також:** [ Україна презентувала Банку розвитку Ради Європипершочергові плани **відбудови** ](https://www.ukrinform.ua/rubric-vidbudova/3720491-ukraina-prezentuvala-banku-rozvitku-radi-evropi-persocergovi-plani-vidbudovi.html)

Як повідомлялося, міст на дорозі [ Київ ](https://www.ukrinform.ua/tag-kiiv)\- Чернігів - Нові Яриловичі був зруйнований на початку 2022 року. Післядеокупації Чернігівської області рух мостом був відновлений однією стороною.

_Фото ілюстративне_

Source: [https://www.ukrinform.ua/rubric-vidbudova/3721381-na-cernigivsini-vidkrili-ruh-vidremontovanim-mostom.html](https://www.ukrinform.ua/rubric-vidbudova/3721381-na-cernigivsini-vidkrili-ruh-vidremontovanim-mostom.html)