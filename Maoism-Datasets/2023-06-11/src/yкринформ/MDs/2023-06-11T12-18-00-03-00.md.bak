# Росіяни поширюють фейки про втрати України на Запорізькому напрямку - Geoconfirmed

Authors: Ukrinform (Person)

Publisher: Укринформ (Organization)

Published Time: 2023-06-11T12:18:00+03:00

Modified Time: 2023-06-11T12:18:00+03:00

Description: Росіяни поширюють неправдиву інформацію про кількість втрат Збройних сил України на Запорізькому напрямку. — Укрінформ.

Images: ['[630_360_15728...](https://static.ukrinform.com/photos/2019_11/thumb_files/630_360_1572860754-412.jpg)']

Tags: ['Фейк', 'ЗСУ', 'Запоріжжя', 'Війна з Росією']

Type: Article

<!--METADATA-->

![](../Images/2023-06-11T12-18-00-03-00/630_360_1572860754-412.jpg) Росіянипоширюють неправдиву інформацію про кількість втрат Збройних сил України наЗапорізькому напрямку.

Як передає Укрінформ, про це зазначає у своєму аналізі Geoconfirmed —глобальна геолокаційна платформа, орієнтована на війну в Україні, яку цитує [СтратКом ЗСУ ](https://t.me/AFUStratCom/18387) .

Як зазначається в повідомленні [ Geoconfirmed](https://twitter.com/GeoConfirmed/status/1667309514654195714?t=OMVTdgbcVgj_4SYqzlqcMQ&s=19), третю ніч поспіль ширяться російські балачки про відновлення наступальнихдій українців вночі на Запорізькому напрямку.

Проте, зазначає платформа, "майже всі кадри поширюють російські джерела, які,звісно, зосереджені на українських втратах. Більшість втрат були кілька днівтому або деякі є вже відомими втратами, продемонстрованими з іншої точки зору.Втрати також іноді показують, що українці знаходяться південніше, ніжочікувалося. Там, де глядачі бачать один пошкоджений автомобіль, їх булобільше і які не постраждали…".

Також в повідомленні зазначається, що 10 червня Україна оприлюднила кількакадрів з обох південних напрямків: за останні 3 дні Україні вдалося знищитидві ТОС-1А, одну у Великій Новосілці та одну у Бахмутському напрямку. Такогораніше не було під час цієї війни. Це допомагає визначити, що українці скутіщодо OPSEC (оприлюднення матеріалів з огляду на безпеку військових операцій),але ті нечасті кадри, які були оприлюднені, показують, що "відбувається щосьбільше".

Щодо кількості знищених автомобілів Geoconfirmed зазначає, що Україна отрималатисячі одиниць військової техніки, понад тисячу одиниць тільки для новихбригад.

Це війна проти ешелонованої оборони. ЗСУ втратить багато техніки. Це частинанаступу. Цифри, які показують росіяни, ніщо в порівнянні з обсягами (техніки -ред.), які Україна має для цього наступу.

Також аналітики зазначають, що "більшість знищених транспортних засобів,скоріш за все, знищуються мінами. Неозброєним оком видно, що люки відкриті,крові немає, тіл майже немає. Отже, машини виконали те, для чого булипризначені: захистити воїнів усередині. Транспортні засоби можна замінити,людей – ні. І, мабуть, важко прийняти сувору правду: людські втрати під часнаступу передбачаються і очікуються".

**Читайте також:** [ На **Запорізькому** **напрямку** є певні успіхи –Міноборони ](https://www.ukrinform.ua/rubric-ato/3718680-na-zaporizkomu-napramku-e-pevni-uspihi-minoboroni.html)

Дослідники Geoconfirmed роблять висновок, що "російська сторона розповсюджуєкадри знищеної української техніки, а українська сторона тримає OPSEC іпродовжує працювати за лаштунками".

Платформа Geoconfirmed була створена в перший день повномасштабного вторгненняРосії в Україну (24 лютого 2022 року) зусиллями волонтерів. Її головна мета —надати науковий рівень аналізу геолокаційних даних, який можна використовуватидля ситуаційної обізнаності, розслідувань, протидії дезінформації та іншихцілей.

Source: [https://www.ukrinform.ua/rubric-ato/3721297-rosiani-posiruut-fejki-pro-vtrati-ukraini-na-zaporizkomu-napramku-geoconfirmed.html](https://www.ukrinform.ua/rubric-ato/3721297-rosiani-posiruut-fejki-pro-vtrati-ukraini-na-zaporizkomu-napramku-geoconfirmed.html)