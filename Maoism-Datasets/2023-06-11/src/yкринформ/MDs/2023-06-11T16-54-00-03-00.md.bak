# Ситуація у затоплених Олешках критична: росіяни закрили місто, немає світла і газу – ОВА

Authors: Ukrinform (Person)

Publisher: Укринформ (Organization)

Published Time: 2023-06-11T16:54:00+03:00

Modified Time: 2023-06-11T16:54:00+03:00

Description: Російські загарбники закрили місто Олешки Херсонської області, які затопило через підрив Каховської ГЕС. У громаді немає зв'язку, світла і газопостачання, евакуація фактично не проводиться. — Укрінформ.

Images: ['[630_360_16864...](https://static.ukrinform.com/photos/2023_06/thumb_files/630_360_1686491615-350.jpg)']

Tags: ['Херсонщина', 'Каховська ГЕС', 'Єдині новини', 'Підтоплення', 'Олешки']

Type: Article

<!--METADATA-->

![](../Images/2023-06-11T16-54-00-03-00/630_360_1686491615-350.jpg) Російськізагарбники закрили місто Олешки Херсонської області, які затопило через підривКаховської ГЕС. У громаді немає зв'язку, світла і газопостачання, евакуаціяфактично не проводиться.

Про це в ефірі загальнонаціонального телемарафону «Єдині новини» повідомивначальник Херсонської ОВА Олександр Прокудін, передає Укрінформ.

«Ситуація в Олешківській громаді, як і в цілому на лівому березі Дніпра, дужекритична. Окупанти оголошували про якусь евакуацію, але далі слів діло непішло - ніякої евакуації не було. Зараз у громаді немає зв'язку, світла,газопостачання. Населення гостро потребує питної [ води](https://www.ukrinform.ua/tag-voda) і продуктів харчування», - розповівПрокудін.

За його словами, упродовж останніх двох днів окупанти повністю закрили місто іввели так званий карантин. До російського міста Воронеж евакуюють лишегромадян, які мають російський паспорт.

**Читайте також:** [ Військова адміністрація заявляє про критичну ситуацію вокупованій Голопристанській громаді ](https://www.ukrinform.ua/rubric-regions/3721322-vijskova-administracia-zaavlae-pro-kriticnu-situaciu-v-okupovanij-golopristanskij-gromadi.html)

За інформацією місцевих лікарів, унаслідок підтоплення в громаді вже загинуловісім людей.

«Зараз підтверджена смерть восьми людей, які загинули внаслідок підтоплення.Це перевірена олешківськими лікарями інформація», - зауважив очільникХерсонської ОВА.

Він додав, що власними силами місцевій владі вдалося евакуювати з лівого,непідконтрольного берега, на правий понад сто людей.

**Читайте також:** [ У затопленій Олешківській громаді військові РФ займаютьсямародерством - мер ](https://www.ukrinform.ua/rubric-regions/3720946-u-zatoplenij-oleskivskij-gromadi-vijskovi-rf-zajmautsa-maroderstvom-mer.html)

Як повідомляв Укрінформ, війська РФ вночі 6 червня [ підірвали греблюКаховської ГЕС ](https://www.ukrinform.ua/rubric-other_news/3720776-pidriv-rosianami-kahovskoi-ges-usi-novini.html) . На Херсонщині тривають рятувальніроботи та евакуація населення з місць затоплення. Особливо складна ситуація -на тимчасово захоплених територіях, де загарбники залишили людей без жодноїдопомоги.

_Фото: Фейсбук спільнота міста Олешки_

Source: [https://www.ukrinform.ua/rubric-regions/3721402-situacia-v-okupovanih-oleskah-kriticna-rosiani-zakrili-misto-nemae-svitla-i-gazu-ova.html](https://www.ukrinform.ua/rubric-regions/3721402-situacia-v-okupovanih-oleskah-kriticna-rosiani-zakrili-misto-nemae-svitla-i-gazu-ova.html)