# Небезпечне болото: Клименко застерігає від спроб потрапити на Каховське водосховище

Authors: Ukrinform (Person)

Publisher: Укринформ (Organization)

Published Time: 2023-06-11T22:49:00+03:00

Modified Time: 2023-06-11T22:49:00+03:00

Description: Громадян закликають не намагатися потрапити на ділянки водосховища, з яких після підриву росіянами Каховської ГЕС відступила вода - там зараз небезпечне болото. — Укрінформ.

Images: ['[630_360_16863...](https://static.ukrinform.com/photos/2023_06/thumb_files/630_360_1686336583-429.jpg)']

Tags: ['Клименко', 'Каховська ГЕС', 'Болото', 'Каховське водосховище']

Type: Article

<!--METADATA-->

![](../Images/2023-06-11T22-49-00-03-00/630_360_1686336583-429.jpg) Громадянзакликають не намагатися потрапити на ділянки водосховища, з яких післяпідриву росіянами Каховської ГЕС відступила вода - там зараз небезпечнеболото.

Про це у [ відеозверненні ](https://mvs.gov.ua/uk/news/igor-klimenko-pro-6-den-likvidaciyi-katastrofi-na-kaxovskii-ges) сказав міністр внутрішніхсправ України, керівник робіт з ліквідації наслідків підриву Каховської ГЕСросійськими терористами Ігор Клименко, передає Укрінформ.

"Я звертаюся до кожного громадянина, який хоче на ці території потрапити,можливо, зафільмувати, побачити, як з води виходять населені пункти, які булизатоплені в 1950-х роках. Я б хотів попередити, що це вкрай небезпечно. Ґрунт,який вивільнила **[ вода ](https://www.ukrinform.ua/tag-voda) ** , нестійкий,ми маємо діло з болотами, де земля дуже швидко затягує будь-яку живу істоту",- наголосив міністр.

_Відео:[ телеграм-канал МВС України ](https://t.me/mvs_ukraine/26279) _

Клименко зазначив, що правоохоронці виставляють додаткові спостережні пости,аби запобігти потраплянню на небезпечні території людей, особливо - дітей.

Крім того, звітуючи про шостий день ліквідації наслідків російського теракту,Клименко розповів, що робота ведеться в Херсонській, Миколаївській,Дніпропетровській, Одеській та Запорізькій областях. На Херсонщині, попризначні опади, відступає берегова лінія — вже на 350-400 м.

На даний момент вирішується питання забезпечення населення питною та технічноюводою. Вивчаються проблеми зі свердловинами, буріння нових артезіанськихсвердловин, а також підвезення технічної та питної води до домівок громадян.На першому етапі вода буде привозна. Працюватимуть стаціонарні та мобільніпункти видачі води. Протягом кількох тижнів будуть вирішуватися технічніпитання наявності води в кожній окремій громаді.

"Наразі спеціалісти вивчають поведінку річки Дніпро та інших річок, які булизатоплені у 50-х роках, коли запускалася Каховська ГЕС", - поінформувавКлименко.

Також штаб вивчає питання меліорації, утримання худоби вдома.

"Великі площі сільгосппідприємств втратили або втрачають воду для зрошеннявеликих площ. Тому це пріоритет уряду на сьогодні. Щоб кожен населений пунктбув забезпечений водою", — розповів Клименко.

**Читайте також:** **[ Каховське водосховище вже обміліло на 70%](https://www.ukrinform.ua/rubric-regions/3721373-kahovske-vodoshovise-vze-obmililo-na-70.html) **

Як повідомляв _**[ Укрінформ ](https://www.ukrinform.ua/rubric-other_news/3720776-pidriv-rosianami-kahovskoi-ges-usi-novini.html) ** _ , уніч проти 6 червня російські війська підірвали Каховську ГЕС. Унаслідок цьоготеракту сталося затоплення територій Херсонської і Миколаївської областей.Натомість рівень води у Каховському водосховищі знизився до 9,1 м при нормі16,5 м. Нижче Каховської ГЕС стрімка течія піднімає з ґрунту міни танерозірвані боєприпаси, вони дрейфують Дніпром і непередбачувано можутьрозірватися.

Акваторія Каховського водосховища також забруднена боєприпасами, сучасними ічасів Другої світової війни. За один день вибухотехніки здійснили п'ятьконтрольованих підривів.

Source: [https://www.ukrinform.ua/rubric-regions/3721509-nebezpecne-boloto-klimenko-zasterigae-vid-sprob-potrapiti-na-kahovske-vodoshovise.html](https://www.ukrinform.ua/rubric-regions/3721509-nebezpecne-boloto-klimenko-zasterigae-vid-sprob-potrapiti-na-kahovske-vodoshovise.html)