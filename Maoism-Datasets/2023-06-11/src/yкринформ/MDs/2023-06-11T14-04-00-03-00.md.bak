# Через теракт росіян на Каховській ГЕС загинули шестеро людей, ще 10 постраждали

Authors: Ukrinform (Person)

Publisher: Укринформ (Organization)

Published Time: 2023-06-11T14:04:00+03:00

Modified Time: 2023-06-11T14:04:00+03:00

Description: Унаслідок підриву росіянами Каховської ГЕС відомо про шістьох загиблих і 10 поранених осіб, серед яких двоє поліцейських і троє співробітників Державної служби з надзвичайних ситуацій. — Укрінформ.

Images: ['[630_360_16862...](https://static.ukrinform.com/photos/2023_06/thumb_files/630_360_1686291428-526.jpg)']

Tags: ['Херсонщина', 'Загибель', 'Зниклі безвісти', 'Каховська ГЕС', 'Підтоплення']

Type: Article

<!--METADATA-->

![](../Images/2023-06-11T14-04-00-03-00/630_360_1686291428-526.jpg) Унаслідокпідриву росіянами Каховської ГЕС відомо про шістьох загиблих і 10 пораненихосіб, серед яких двоє поліцейських і троє співробітників Державної служби знадзвичайних ситуацій.

Про це повідомив директор Департаменту організації заходів цивільного захистуДСНС Віктор Вітовецький в ефірі телемарафону "Єдині новини", передаєУкрінформ.

"На жаль, ми маємо 10 поранених, із них 3 працівника Нацполіції і 2 працівникаДСНС, а також шість загиблих внаслідок цієї катастрофи", - сказав він.

Вітовецький додав, що від ДСНС до ліквідації наслідків російського терактузалучено 760 осіб працівників та понад 170 одиниць техніки.

За його словами, є підтоплення 46 населених пунктів, понад 3,8 тис.домогосподарств.

Водночас представник ДСНС проінформував, що нині на Херсонщині спостерігаєтьсятенденція до спаду рівня води.

"Можу сказати, що з моменту пікового підтоплення - ранку 8-го числа (червня -ред.), зараз спостерігається зниження на 1,5 м. Ми бачимо тенденцію назниження, майже 60 см за добу", - додав Вітовецький.

**Читайте також:** [ Військова адміністрація заявляє про **критичну** ситуаціюв окупованій Голопристанській громаді ](https://www.ukrinform.ua/rubric-regions/3721322-vijskova-administracia-zaavlae-pro-kriticnu-situaciu-v-okupovanij-golopristanskij-gromadi.html)

Раніше міністр внутрішніх справ Ігор Клименко повідомив у [ Фейсбуці](http://www.facebook.com/iklymenko.fb/posts/pfbid036GquLpQXSicUGieMb5rPmKXkkqAyeSPFVpEm2m1494EDqy1f5Yq8fUPfQ5qc29vdl?__cft__\[0\]=AZXu8LL2-Adzv_XMy398LtiUN1GEzdmcrTaYSja2utE4K-kOyIPPZZ9QQQbGOA-ABXt9zLHcni5DCtCKuvEc0OWXkCIIGQRdW5nERllmJ1qKCYd7S7y9y4wYV7KnTXA5a9lDkkQuHC0tnJ5En5ZJJ_1yKI9e1K32UHsfYrE7ZXXMmQPLGRK1lJUm2zjlEykNzy8&__tn__=%2CO%2CP-R)про п'ятьох загиблих. 35 людей, за його словами, вважаються зниклими безвісти,з них семеро дітей.

“Евакуйовано 2718 осіб, з яких 190 [ дітей ](https://www.ukrinform.ua/tag-diti) . Загинуло 5 людей. 35 осіб вважаються безвісти зниклими, з них - 7дітей”, - зазначив Клименко.

У Миколаївській області підтоплено 31 населений пункт. Евакуювали 982 особи,серед яких 167 дітей. Одна людина загинула.

За інформацією міністра, у Дніпропетровській області відсутнє водопостачання умайже 162 тис. абонентів у 34 населених пунктах. Триває підвіз питної йтехнічної води.

“Разом з місцевою владою шукаємо можливості повернення стабільноговодопостачання громадянам”, - зауважив Клименко.

**Читайте також:** [ У зоні підтоплень наразі не фіксують випадків інфекційниххвороб - **Ляшко** ](https://www.ukrinform.ua/rubric-society/3721326-u-zoni-pidtoplen-narazi-ne-zafiksuvali-vipadkiv-infekcijnih-hvorob-lasko.html)

Працює Штаб з ліквідації наслідків підриву ГЕС.

Вода у підтоплених населених пунктах поступово спадає. Однак погодні умовипогіршилися: дощить практично по всій Херсонщині, проте це, як запевнивміністр, не зупинить рятувальні роботи.

Як повідомляв Укрінформ, вночі 6 червня [ російські війська підірвали греблюКаховської ГЕС ](https://www.ukrinform.ua/rubric-other_news/3720776-pidriv-rosianami-kahovskoi-ges-usi-novini.html) , спричинивши затоплення частиниХерсонської та Миколаївської областей і критичне обміління Каховськоговодосховища. Триває евакуація людей із зони підтоплень.

Source: [https://www.ukrinform.ua/rubric-regions/3721344-na-hersonsini-vnaslidok-pidtoplenna-zaginuli-patero-ludej-35-znikli-bezvisti.html](https://www.ukrinform.ua/rubric-regions/3721344-na-hersonsini-vnaslidok-pidtoplenna-zaginuli-patero-ludej-35-znikli-bezvisti.html)