<h1>Гурт СКАЙ до Дня Києва дасть великий концерт у Палаці спорту</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-04-27T18:57:02+03:00</p>
<p>Modified Time: 2023-04-27T18:57:02+03:00</p>
<p>Description: Український рок-гурт СКАЙ, якому в цьому році виповнюється 22 роки, вперше дасть великий концерт у Палаці спорту 26 травня, до Дня Києва. — Укрінформ.</p>
<p>Images: ["<a href="https://static.ukrinform.com/photos/2016_10/thumb_files/630_360_1477547270-2621.jpeg">630_360_14775...</a>"]</p>
<p>Tags: ['Концерт', 'Музика', 'Палац спорту', 'Київ', 'СКАЙ ']</p>
<p>Type: Article</p>
<!--METADATA-->

<p><img alt="" src="../Images/2023-04-27T18-57-02-03-00/630_360_1477547270-2621.jpeg" />Український рок-гурт СКАЙ, якому в цьому році виповнюється 22 роки, впершедасть великий концерт у Палаці спорту 26 травня, до Дня Києва.</p>
<p>Про це Укрінформу повідомили в PR Batteries agency.</p>
<p>«За традицією концерт має велику благодійну мету. В межах заходу будепрезентована співпраця гурту СКАЙ із благодійним фондом “Повернись живим”, атакож із фондом “Здоровʼя українського народу”, що впроваджує національнупрограму “Врятуй кінцівку”, місія якої – зменшення інвалідизації українців, щопов’язана з травмами кінцівок, отриманих внаслідок війни, амбасадором якої єфронтмен гурту Олег Собчук», - зазначають в агенції.</p>
<p>За словами організаторів, програма дістала назву “Подаруй світло”, бо відпочатку повномасштабної війни СКАЙ “дарує світло”, активно допомагаючивійську.</p>
<p>Тригодинне шоу складатиметься з трьох музичних частин. Програму відкриєвідомий український DJ Smile з власним реміксом на трек “Подаруй світло” з шоубарабанщиць, а перше відділення <a href="https://www.ukrinform.ua/tag-koncert"> </a> гуртзіграє разом з оркестром Збройних сил України. Одночасно на сцені будутьприсутні 40 музикантів оркестру, 20 артистів хору та сам гурт СКАЙ. Успільному виконанні прозвучать багаторічні хіти “Бест друг”, “Тебе це можевбити”, “Подаруй світло”, “Легковажна”, “Струна”, а також новіші - “Напролом”та “Не відступати і не здаватись”.</p>
<p><strong>Читайте також:</strong> <a href="https://www.ukrinform.ua/rubric-culture/3701368-gurt-atitila-anonsuvav-koncert-u-alti.html"> <strong>Антитіл</strong> </a></p>
<p>Акустичне відділення порадує фанів дуетним виконанням пісень “Не йди” зіЗлатою Огнєвіч, “Іграшкова зброя” з Арсеном Мірзояном, хітом українськогоTikTok “Іду на Січ”, що була заспівана в дуеті з SANNA, а також “Знак оклику”,яка буде зіграна з вокальною формацією “Піккардійська терція”.</p>
<p>Закриватиме перший великий концерт СКАЙ у Палаці спорту рок-блок з улюбленимихітами, серед яких “Go Go”, “Ідеальна”, “Вертаюсь з перемогою” та рок-версієюпісні “Подаруй світло".</p>
<p>Кошти, отримані в благодійному турі “Напролом”, що наразі триває в містахУкраїни, будуть спрямовані на проведення операцій пораненим військовим.</p>
<p>Source: <a href="https://www.ukrinform.ua/rubric-culture/3701676-gurt-skaj-do-dna-kieva-dast-velikij-koncert-u-palaci-sportu.html">https://www.ukrinform.ua/rubric-culture/3701676-gurt-skaj-do-dna-kieva-dast-velikij-koncert-u-palaci-sportu.html</a></p>