<h1>Президент: Працюватимемо для повернення всіх депортованих дітей і для покарання рф</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-04-27T21:56:00+03:00</p>
<p>Modified Time: 2023-04-27T21:56:00+03:00</p>
<p>Description: Депортація українських дітей – один із цілком продуманих елементів намагання росії стерти ідентичність нашого народу, знищити саму сутність українців. Це свідомий злочин геноциду, скоєний російськими посадовцями.  — Укрінформ.</p>
<p>Images: ["<a href="https://static.ukrinform.com/photos/2023_04/thumb_files/630_360_1682451261-591.jpeg">630_360_16824...</a>"]</p>
<p>Tags: ['Депортація', 'Діти', 'Україна', 'Зеленський', 'Війна з росією']</p>
<p>Type: Article</p>
<!--METADATA-->

<p><img alt="" src="../Images/2023-04-27T21-56-00-03-00/630_360_1682451261-591.jpeg" />Депортація українських дітей – один із цілком продуманих елементів намаганняросії стерти ідентичність нашого народу, знищити саму сутність українців. Цесвідомий злочин геноциду, скоєний російськими посадовцями.</p>
<p>Про це Володимир Зеленський сказав у <a href="https://www.youtube.com/watch?v=PzsvEza5MNk"></a> , передає Укрінформ.</p>
<p>_Відео:<a href="https://t.me/OP_UA/9345"> </a> _</p>
<p><strong>Бажаю здоров’я, шановні українці!</strong></p>
<p>Сьогодні є важливий політичний результат у Страсбурзі – на сесіїПарламентської асамблеї Ради Європи. Ухвалено резолюцію, якою визнається, щодепортація росією українських дітей містить ознаки геноциду. І це першевизнання такого факту на рівні такої високої міжнародної організації, щооб’єднує держави нашого континенту.</p>
<p>Якщо говорити практично, це рішення суттєво допоможе нашій глобальній роботіщодо притягнення Росії та її посадовців, включно з керівником держави-терориста, до відповідальності саме за геноцид, геноцидну політику протиУкраїни.</p>
<p>Депортація українських дітей – це один із цілком продуманих елементівнамагання росії стерти ідентичність нашого народу, знищити саму сутністьукраїнців. Це свідомий злочин геноциду, скоєний російськими посадовцями. Саметак це має кваліфікуватися і політично, і юридично.</p>
<p>Сьогодні перша леді України зверталася до ПАРЄ – саме щодо дітей, сімей… Нашіпарламентарі й наші дипломати добре попрацювали. І на всіх рівнях – формальнихі неформальних, із лідерами держав, на парламентському, урядовому,правоохоронному рівнях, у юридичній спільноті та в міжнародних іміжпарламентських організаціях – ми продовжимо працювати для повернення всіхдепортованих українських дітей і для покарання росії. Нам достеменно відомідані майже 20 тисяч дітей, які були вивезені й розпорошені по різних регіонахдержави-зла. Але очевидно, що це лише частина значно масштабніших злочиннихдій. Таких дітей може бути значно більше.</p>
<p>Європа та світ уже бачили різні депортації та спроби знищення народів. Саме наросійському прикладі – відповідальністю цієї держави та її посадовців, винниху геноциді, – ми мусимо показати всім іншим потенційним джерелам такого ж зла,що безкарності більше ніколи не буде. А вироки за геноцид будуть. Так само, які за всі інші злочини росії проти України й наших людей.</p>
<p>У Миколаєві вже завершився розбір завалів на місці ракетного удару, якийстався сьогодні вночі. Понад 20 поранених, одна людина загинула… Мої співчуттярідним і близьким.</p>
<p>Ракетами пошкоджені десятки звичайних будинків, два навчальні заклади.«Калібри» проти школи й коледжу, проти житлової забудови.</p>
<p>Увечері ще один ракетний удар був завданий по Костянтинівці Донецької області.Пошкоджено теж школу, лікарню, житлові будинки. На жаль, є постраждалі люди.</p>
<p>На жаль, юридична машина світу довго набирає обертів. Але набирає. На жаль,політичний тиск світу на державу-терориста, санкційний тиск ще не досяг повноїсили. Але досягає…</p>
<p>А от наші воїни від першого дня цієї битви на захист людей та людяностіроблять абсолютно все можливе! І навіть більше, ніж можливо.</p>
<p>Авдіївка – 35-та окрема бригада морської піхоти. Марʼїнка – наша славетна«Сімдесятдевʼятка»… Донецький напрямок загалом – 55-та окрема артилерійськабригада… Дякую вам, воїни, за незмінну результативність!</p>
<p>Запорізький напрямок – сьогодні, як і завжди, є за що подякувати бійцям нашої44-ї окремої артилерійської бригади. Молодці!</p>
<p>Передав сьогодні письмову подяку воїнам і командиру 95-ї окремої бригади ДШВ,які дуже потужно бʼються поблизу Кремінної на Луганщині.</p>
<p>І окремо хочу подякувати абсолютно всім, хто боронить Бахмут і знищує тамворога так масштабно, як окупант на це заслужив.</p>
<p><strong>Слава всім нашим воїнам, хто зараз у бою, на бойових постах, на бойовихзавданнях!</strong></p>
<p><strong>Дякую всім у світі, хто нам допомагає!</strong></p>
<p><strong>Вічна памʼять усім, чиї життя забрав російський терор!</strong></p>
<p><strong>Слава Україні!</strong></p>
<p><em>Фото: ОП</em></p>
<p>Source: <a href="https://www.ukrinform.ua/rubric-ato/3701756-prodovzimo-pracuvati-dla-povernenna-vsih-deportovanih-ditej-i-dla-pokaranna-rf-prezident.html">https://www.ukrinform.ua/rubric-ato/3701756-prodovzimo-pracuvati-dla-povernenna-vsih-deportovanih-ditej-i-dla-pokaranna-rf-prezident.html</a></p>