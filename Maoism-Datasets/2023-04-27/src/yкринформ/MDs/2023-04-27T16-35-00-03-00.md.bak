# В Україні запустили чат-бот для майбутніх батьків

Authors: Ukrinform (Person)

Publisher: Укринформ (Organization)

Published Time: 2023-04-27T16:35:00+03:00

Modified Time: 2023-04-27T16:35:00+03:00

Description: В Україні за сприяння громадських організацій створено чат-бот «Буду мамою», який допоможе майбутнім батькам перевірити, які медичні послуги безоплатні та покриваються Програмою медичних гарантій. — Укрінформ.

Images: ["[630_360_16570...](https://static.ukrinform.com/photos/2022_07/thumb_files/630_360_1657023129-701.jpg)"]

Tags: ['Діти', 'Чат-бот', 'Програма медгарантій']

Type: Article

<!--METADATA-->

![](../Images/2023-04-27T16-35-00-03-00/630_360_1657023129-701.jpg) В Україніза сприяння громадських організацій створено чат-бот «Буду мамою», якийдопоможе майбутнім батькам перевірити, які медичні послуги безоплатні тапокриваються Програмою медичних гарантій.

Сервіс створений ГО “Ліки Контроль” та БФ “280 днів”, повідомляється упресрелізі Національної служби здоров'я, який є у розпорядженні Укрінформу.

"Здоров'я майбутніх мам та дітей – на першому місці в Програмі медичнихгарантій. Починаючи з перших днів вагітності, всі необхідні медичні послугидля пацієнток оплачуються НСЗУ. Нам важливо, щоб кожна майбутня мама знала, щомедична допомога протягом всього періоду вагітності, пологів та післянародження малюка є безкоштовною. Всі необхідні консультації, обстеження тамедична допомога входять до пакетів "Ведення вагітності в амбулаторнихумовах", "Медична допомога при пологах" та "Медична допомога новонародженим ускладних неонатальних випадках". Для того, щоб отримати медичну допомогубезкоштовно, необхідно, щоб лікарня мала відповідний договір з НСЗУ. Тому мираді створенню чат-бота "Буду мамою", який допоможе майбутнім батькам швидкознайти лікарню та отримати безкоштовну медичну допомогу. Також ви завждиможете звернутися за допомогою до контакт-центру НСЗУ за номером 16-77", –зазначила голова Національної служби здоров'я України Наталія Гусак.

**Читайте також:** [ ](https://www.ukrinform.ua/rubric-society/3701474-v-ukraini-vvazautsa-znajdenimi-11-tisac-752-ditini.html)

Чат-бот «Буду мамою» містить покроковий алгоритм щодо того, як отриматибезоплатний супровід вагітності, медичну допомогу при пологах і неонатальніпослуги. Жінка вказує свій тиждень вагітності, отримує перелік необхіднихобстежень та аналізів згідно її терміну і одразу знаходить найближчу жіночуконсультацію чи пологовий будинок, де ці послуги надаються безоплатно(незалежно від прописки вагітної чи її фактичного місця проживання). Тобто двакліки – і купа збереженого часу, сил і грошей.

Скористатися чат-ботом «Буду мамою» можна: у [](https://t.me/IWillBeMother_bot) та у [](https://chats.viber.com/iwillbemother_bot) .

Зазначається, що чат-бот створено на основі відкритих медичних даних НСЗУ та успівпраці з лікарями.

**Читайте також:** [ ](https://www.ukrinform.ua/rubric-ato/3701142-rosia-vikrala-20-tisac-ukrainskih-ditej-zelenskij-u-rozmovi-z-si.html)

Над розробкою чат-бота працювали ГО «Ліки Контроль» та БФ «280 днів» у тіснійспівпраці з лікарями Київського міського пологового будинку № 1. За підтримкиUSAID / UK aid проєкту «Прозорість та підзвітність у державному управлінні тапослугах/ TAPAS» і за сприяння Міністерства цифрової трансформації України.Партнер проєкту — Фонд Східна Європа.

Як повідомляв Укрінформ, в Програму медичних гарантій у 2023 році входить 41пакет медичних послуг, які українці можуть отримати безоплатно. Допомога припологах безоплатна у всіх медзакладах, які мають договір із НСЗУ, незалежновід місця реєстрації пацієнтки. НСЗУ сплачує понад 15 тис. грн за пологи, а закомплексні послуги для матері й немовляти – майже 20 тисяч. В тариф входитькомплексна послуга, включно зі знеболенням та необхідними маніпуляціями.

Source: [https://www.ukrinform.ua/rubric-society/3701585-v-ukraini-zapustili-catbot-dla-majbutnih-batkiv.html](https://www.ukrinform.ua/rubric-society/3701585-v-ukraini-zapustili-catbot-dla-majbutnih-batkiv.html)