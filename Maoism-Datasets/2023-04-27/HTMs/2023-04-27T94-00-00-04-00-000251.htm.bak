<html>
<head><style>img{height: auto; width: auto\9; width:100%;}</style></head>
<body>
<h1>Продовжимо працювати для повернення всіх депортованих українських дітей — Президент України</h1>
<p>Author: ['АРМІЯINFORM']</p>
<p>Time: 2023-04-27T94:00:00-04:00</p>
<p>Description: Бажаю здоров’я, шановні українці!    Сьогодні є важливий політичний результат... Война с Украиной 2022, Война с Украиной последние новости сегодня, Новости война с Украиной 2022 последние на сегодня, Будет ли война между Украиной и Россией и когда, Война с Украиной в 2022 году будет или нет,  Будет ли война с Украиной в ближайшее время что говорят,  Война с Украиной новости,  Новости Украины сегодня,  Украинские новости в украинских СМИ на русском</p>
<p>Images: ['<a href="https://armyinform.com.ua/wp-content/uploads/2023/04/6f6c0cda72add69ea2cf02973e6f22c8_1682621629_extra_large.jpeg">6f6c0cda72add69ea2cf02973e6f22c8_1682621629_extra_large.jpeg</a>']</p>
<p>Tags: ['STOPRUSSIA', 'ВОЛОДИМИР ЗЕЛЕНСЬКИЙ', 'ВТОРГНЕННЯ РФ', 'ЗВЕРНЕННЯ ПРЕЗИДЕНТА УКРАЇНИ']</p>
<p>Category: News</p>
<!--METADATA-->

<p><img alt="" src="../Images/AРМІЯINFORM/2023-04-27T94-00-00-04-00/6f6c0cda72add69ea2cf02973e6f22c8_1682621629_extra_large.jpeg" /></p>
<p><strong>Бажаю здоров’я, шановні українці!</strong></p>
<p>Сьогодні є важливий політичний результат у Страсбурзі — на сесіїПарламентської асамблеї Ради Європи. Ухвалено резолюцію, якою визнається, щодепортація Росією українських дітей містить ознаки геноциду. І це першевизнання такого факту на рівні такої високої міжнародної організації, щооб’єднує держави нашого континенту.</p>
<p>Якщо говорити практично, це рішення суттєво допоможе нашій глобальній роботіщодо притягнення Росії та її посадовців, включно з керівником держави-терориста, до відповідальності саме за геноцид, геноцидну політику протиУкраїни.</p>
<p>Депортація українських дітей — це один із цілком продуманих елементівнамагання Росії стерти ідентичність нашого народу, знищити саму сутністьукраїнців. Це свідомий злочин геноциду, скоєний російськими посадовцями. Саметак це має кваліфікуватися і політично, і юридично.</p>
<p>Сьогодні перша леді України зверталася до ПАРЄ — саме щодо дітей, сімей… Нашіпарламентарі й наші дипломати добре попрацювали. І на всіх рівнях — формальнихі неформальних, із лідерами держав, на парламентському, урядовому,правоохоронному рівнях, у юридичній спільноті та в міжнародних іміжпарламентських організаціях — ми продовжимо працювати для повернення всіхдепортованих українських дітей і для покарання Росії. Нам достеменно відомідані майже 20 тисяч дітей, які були вивезені й розпорошені по різних регіонахдержави-зла. Але очевидно, що це лише частина значно масштабніших злочиннихдій. Таких дітей може бути значно більше.</p>
<p>Європа та світ уже бачили різні депортації та спроби знищення народів. Саме наросійському прикладі — відповідальністю цієї держави та її посадовців, винниху геноциді, — ми мусимо показати всім іншим потенційним джерелам такого ж зла,що безкарності більше ніколи не буде. А вироки за геноцид будуть. Так само, які за всі інші злочини Росії проти України й наших людей.</p>
<p>У Миколаєві вже завершився розбір завалів на місці ракетного удару, якийстався сьогодні вночі. Понад 20 поранених, одна людина загинула… Мої співчуттярідним і близьким.</p>
<p>Ракетами пошкоджені десятки звичайних будинків, два навчальні заклади.«Калібри» проти школи й коледжу, проти житлової забудови.</p>
<p>Увечері ще один ракетний удар був завданий по Костянтинівці Донецької області.Пошкоджено теж школу, лікарню, житлові будинки. На жаль, є постраждалі люди.</p>
<p>На жаль, юридична машина світу довго набирає обертів. Але набирає. На жаль,політичний тиск світу на державу-терориста, санкційний тиск ще не досяг повноїсили. Але досягає…</p>
<p>А от наші воїни від першого дня цієї битви на захист людей та людяностіроблять абсолютно все можливе! І навіть більше, ніж можливо.</p>
<p>Авдіївка — 35-та окрема бригада морської піхоти. Марʼїнка — наша славетна«Сімдесятдевʼятка»… Донецький напрямок загалом — 55-та окрема артилерійськабригада… Дякую вам, воїни, за незмінну результативність!</p>
<p>Запорізький напрямок — сьогодні, як і завжди, є за що подякувати бійцям нашої44-ї окремої артилерійської бригади. Молодці!</p>
<p>Передав сьогодні письмову подяку воїнам і командиру 95-ї окремої бригади ДШВ,які дуже потужно бʼються поблизу Кремінної на Луганщині.</p>
<p>І окремо хочу подякувати абсолютно всім, хто боронить Бахмут і знищує тамворога так масштабно, як окупант на це заслужив.</p>
<p>Слава всім нашим воїнам, хто зараз у бою, на бойових постах, на бойовихзавданнях!</p>
<p>Дякую всім у світі, хто нам допомагає!</p>
<p>Вічна памʼять усім, чиї життя забрав російський терор!</p>
<p><strong>Слава Україні!</strong></p>
<p>Джерело: <a href="https://www.president.gov.ua/news/prodovzhimo-pracyuvati-dlya-povernennya-vsih-deportovanih-uk-82525"><em>Офіс ПрезидентаУкраїни</em></a></p>
<p>Source: <a href="https://armyinform.com.ua/2023/04/27/prodovzhymo-praczyuvaty-dlya-povernennya-vsih-deportovanyh-ukrayinskyh-ditej-i-dlya-pokarannya-rosiyi-zvernennya-prezydenta-ukrayiny/">https://armyinform.com.ua/2023/04/27/prodovzhymo-praczyuvaty-dlya-povernennya-vsih-deportovanyh-ukrayinskyh-ditej-i-dlya-pokarannya-rosiyi-zvernennya-prezydenta-ukrayiny/</a></p>
</body>
</html>