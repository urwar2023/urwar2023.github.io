# Підозрюваний у витоку документів Пентагону мав схильність до насильства – NYT

Authors: Ukrinform (Person)

Publisher: Укринформ (Organization)

Published Time: 2023-04-27T-65:52:00+03:00

Modified Time: 2023-04-27T20:52:00+03:00

Description: Американські прокурори звинуватили військовослужбовця ВПС Національної гвардії США Джека Тейшейру, який підозрюється у витоку таємної інформації Пентагону, у намаганні приховати свої дії, і відзначили його схильність до насильства. — Укрінформ.

Images: ["[630_360_16821...](https://static.ukrinform.com/photos/2023_04/thumb_files/630_360_1682158485-345.jpg)"]

Tags: ['Пентагон', 'Війна з росією', 'Витік']

Type: Article

<!--METADATA-->

![](../Images/yкринформ/2023-04-27T-65-52-00-03-00/630_360_1682158485-345.jpg)Американські прокурори звинуватили військовослужбовця ВПС Національної гвардіїСША Джека Тейшейру, який підозрюється у витоку таємної інформації Пентагону, унамаганні приховати свої дії, і відзначили його схильність до насильства.

Про це повідомляє [ ](https://www.nytimes.com/2023/04/27/us/politics/jack-teixeira-leaks.html) , передає кореспондент Укрінформу.

У судовому поданні, датованому 26 квітня, слідчі звернули увагу на «тривожну»історію расистських і агресивних висловлювань Тейшейри.

Напередодні слухань щодо його затримання, запланованих на четвер уфедеральному суді штату Массачусетс, прокурори повідомили, що у 2018 роціТейшейра був відсторонений від навчання у середній школі за висловлювання провикористання "коктейлів Молотова" та іншої зброї, а також шукав в інтернетіінформацію про масові розстріли. Він брав участь у «дискусіях про насильство івбивства» на платформі Discord, яку використовував для розміщення таємноїінформації, а вдома зберігав вогнепальну зброю і тактичне спорядження.

За словами прокурорів, Тейшейра також був схильний до «расистських погроз».Аргументуючи необхідність його арешту, прокурори описали спроби військовогоприховати свої дії, коли на нього вийшли правоохоронні органи, зокрема, віннаказав учаснику чат-групи "видалити всі повідомлення".

**Читайте також:** [ **Тейшейра** ](https://www.ukrinform.ua/rubric-world/3699273-tejsejra-pocav-publikuvati-dokumenti-pentagonu-za-kilka-dniv-pisla-vtorgnenna-rosii-v-ukrainu.html)

Сам Тейшейра також намагався знищити докази. До матеріалів справи додано серіюфотографій електронного обладнання, зокрема планшета і консолі Xbox, які вінперед арештом поспіхом розбив, а потім викинув у смітник біля свого будинку вНорт-Дайтоні, штат Массачусетс. Свідок повідомив, що Тейшейра викинув телефонз вікна автомобіля.

Прокурори також оприлюднили низку постів у соціальних мережах за 2022 і 2023роки, у яких Тейшейра висловлював бажання вбити «масу людей» і відсіяти«слабкодухих», а також описав те, що він назвав «фургоном для вбивств», якийїздитиме і вбиватиме людей у «переповненому міському чи приміськомусередовищі».

Як повідомлялося, Тейшейра був заарештований 13 квітня, йому висунутообвинувачення за двома пунктами, пов'язаними з несанкціонованим поводженням ізсекретними матеріалами. У разі визнання його винним військовому загрожуєщонайменше 25 років ув'язнення.

Його звинуватили у зловживанні допуском до державної таємниці урозвідувальному підрозділі на острові Кейп-Код, зокрема розміщенні документівз грифами секретності в чат-групі на Discord.

**Читайте також:** [ **Підозрюваний** **справі** **про** **витік****документів** **Пентагону** **залишиться** **під** **вартою**](https://www.ukrinform.ua/rubric-world/3698069-pidozruvanij-u-spravi-pro-vitik-dokumentiv-pentagonu-zalisitsa-pid-vartou.html)

Слідчі знайшли невеликий арсенал зброї у спальні підозрюваного: пістолети,гвинтівки, дробовики, АК, протигаз, боєприпаси, тактичні підсумки та глушник.

Прокурори закликали суддю залишити за ґратами Тейшейра, оскільки він все щеможе мати доступ до секретної інформації з питань національної оборони, якувін може розголосити, і існує «серйозна загроза його втечі».

За даними правоохоронців, Тейшейра почав розміщувати в соцмережах секретнірозвідувальні дані у лютому 2022 року, одразу після початку повномасштабноговторгнення рф в Україну.

Source: [https://www.ukrinform.ua/rubric-world/3701733-pidozruvanij-u-vitoku-dokumentiv-pentagonu-mav-shilnist-do-nasilstva-nyt.html](https://www.ukrinform.ua/rubric-world/3701733-pidozruvanij-u-vitoku-dokumentiv-pentagonu-mav-shilnist-do-nasilstva-nyt.html)