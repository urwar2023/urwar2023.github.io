<h1>Миколаївський академічний художній драмтеатр за рік війни підготував 11 прем’єр</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-06-05T17:01:00+03:00</p>
<p>Modified Time: 2023-06-05T17:01:00+03:00</p>
<p>Description: Миколаївський академічний художній драматичний театр протягом свого ювілейного 100–го сезону, який припав на рік великої війни, підготував одинадцять прем’єр. — Укрінформ.</p>
<p>Images: ['<a href="https://static.ukrinform.com/photos/2023_06/thumb_files/630_360_1685973382-619.jpeg">630_360_16859...</a>']</p>
<p>Tags: ['Миколаїв', 'Театр', "прем'єра", 'Війна з Росією']</p>
<p>Type: Article</p>
<!--METADATA-->

<p><img alt="" src="../Images/2023-06-05T17-01-00-03-00/630_360_1685973382-619.jpeg" />Миколаївський академічний художній драматичний театр протягом свого ювілейного100–го сезону, який припав на рік великої війни, підготував одинадцятьпрем’єр.</p>
<p>Про це під час брифінгу повідомив директор - художній керівник Миколаївськогоакадемічного художнього драмтеатру Артем Свистун, передає кореспондентУкрінформу.</p>
<p>«Сезон був напружений, але нас це не зламало. Попри те, що наш <a href="https://www.ukrinform.ua/tag-teatr"> театр</a> став об’єктом ракетної атаки росіян ізазнав значних ушкоджень, ми протягом ювілейного 100–го сезону підготували іпредставили на суд глядачів одинадцять прем’єр. Кожна з них – особлива,вистраждана, актуальна. Ми працювали попри фінансові труднощі та постійніобстріли Миколаєва», - сказав Свистун.</p>
<p>За його словами, вже на наступний день після влучань ракет С-300 на територіютеатру (а це сталося 22 вересня минулого року), колектив зібрався в укритті іпродовжив роботу над виставами. Тоді значних руйнувань зазнали всі три поверхибудівлі театру, було пошкоджено котельню, а театральний сквер та літніймайданчик зруйновані вщент.</p>
<p>У дереві досі знаходиться уламок ракети, який не стали вилучати як гіркенагадування про цю жахливу подію. Збитки, нанесені театру, склали понад 20 млнгрн. Нині тривають відновлювальні роботи.</p>
<p>Протягом ювілейного сезону вистави театру відвідало понад 10 тисяч глядачів.Більшість з них проходили в шелтерах та укриттях. Також колектив їздив згастролями в Одесу та Кропивницький.</p>
<p>«У своїх виставах ми відроджуємо українські традиції, це вертепи, вечорниці,показуємо спектаклі, як для дітей, так і для дорослих, які створюються вшелтерах та укриттях», - зазначив керівник театру.</p>
<p><strong>Читайте також:</strong> <a href="https://www.ukrinform.ua/rubric-culture/3718483-bukovinski-aktori-na-gastrolah-v-italii-zbiratimut-grosi-dla-ditej-aki-postrazdali-vid-vijni.html"> <strong>Буковинські</strong> актори на гастролях в Італії збиратимутьгроші для дітей, які постраждали від війни </a></p>
<p>Він також наголосив, що колектив з початку війни скоротився на 40 відсотків -хтось пішов до ЗСУ, хтось виїхав за кордон. Проте на якість постановок це невплинуло. Нині триває конкурс на заміщення вакантних посад, до театруприходять молоді актори.</p>
<p>Як <a href="https://www.ukrinform.ua/rubric-culture/3529695-iz-nazvi-mikolaivskogo-dramteatru-pribrali-slovo-rosijskij.html"> повідомлялося </a> , 15 липня 2022 рокудепутати Миколаївської обласної ради погодили перейменування Миколаївськогоакадемічного художнього російського драматичного театру (МАХРДТ). З назвитеатру виключили слово "російський".</p>
<p>Source: <a href="https://www.ukrinform.ua/rubric-culture/3718553-mikolaivskij-akademicnij-hudoznij-dramteatr-za-rik-vijni-pidgotuvav-11-premer.html">https://www.ukrinform.ua/rubric-culture/3718553-mikolaivskij-akademicnij-hudoznij-dramteatr-za-rik-vijni-pidgotuvav-11-premer.html</a></p>