<h1>Парламент Ісландії ухвалив резолюцію про засудження депортації українських дітей — Стефанчук</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-06-05T23:37:00+03:00</p>
<p>Modified Time: 2023-06-05T23:37:00+03:00</p>
<p>Description: Парламент Ісландії ухвалив резолюцію про засудження незаконної депортації Росією українських дітей. — Укрінформ.</p>
<p>Images: ['<a href="https://static.ukrinform.com/photos/2023_04/thumb_files/630_360_1681998879-794.jpg">630_360_16819...</a>']</p>
<p>Tags: ['Депортація', 'Діти', 'Ісландія', 'Стефанчук']</p>
<p>Type: Article</p>
<!--METADATA-->

<p><img alt="" src="../Images/2023-06-05T23-37-00-03-00/630_360_1681998879-794.jpg" /> ПарламентІсландії ухвалив резолюцію про засудження незаконної депортації Росієюукраїнських дітей.</p>
<p>Про це Голова Верховної Ради Руслан Стефанчук повідомив у <a href="https://www.facebook.com/stefanchuk.official/posts/pfbid0zohHfcSNAz4koygibpQaxgPXkRPofFvtsVXuacfDswQXVKExGXBfxrzVUWCgD563l"> Фейсбуці</a>, висловивши Альтингу подяку, передає Укрінформ.</p>
<p>За даними Голови ВР, у документі йдеться, зокрема, про рішуче засудженнянезаконної та систематичної депортації українських <strong><a href="https://www.ukrinform.ua/tag-diti"> дітей</a> </strong> на захоплених російськими військамитериторіях України та їх переміщення як у межах цих територій, так і до Росіїта Білорусі.</p>
<p><strong>Читайте також:</strong> <strong><a href="https://www.ukrinform.ua/rubric-ato/3718237-nastane-cas-koli-diti-v-ukraini-budut-zahiseni-vid-rosijskogo-zla-zelenskij.html"> Настане час, коли діти в Україні будуть захищені відросійського зла - Зеленський </a> </strong></p>
<p>Також наголошується, що російська влада має негайно припинити депортаціюдітей, оскільки це порушує міжнародне гуманітарне право та є воєнним злочином.</p>
<p>Згідно з резолюцією, усіма доступними засобами має бути забезпечено, щобвивезені в Росію чи на окуповані території України діти були негайно поверненібатькам чи іншим опікунам під наглядом міжнародної спільноти.</p>
<p>Крім того, підкреслюється необхідність притягнення російської влади й іншихвинних до відповідальності.</p>
<p>"Визнання скоєних РФ злочинів — ще один значний крок до встановленнявідповідальності винних та повернення до справедливого миру", — наголосивСтефанчук.</p>
<p><strong>Читайте також:</strong> <strong><a href="https://www.ukrinform.ua/rubric-society/3718560-patnadcat-iz-dvadcati-roszmi-vipravdovuut-deportaciu-ukrainskih-ditej-nacradi.html"> П'ятнадцять із двадцяти росЗМІ виправдовують депортаціюукраїнських дітей - Нацрада </a> </strong></p>
<p>Як повідомляв Укрінформ, станом на 1 червня ідентифіковані щонайменше 20 тисячдітей, депортованих Російською Федерацією. Понад 4,5 тисячі з них мають статуссироти або позбавлені батьківського піклування.</p>
<p>Source: <a href="https://www.ukrinform.ua/rubric-society/3718723-parlament-islandii-uhvaliv-rezoluciu-pro-zasudzenna-deportacii-ukrainskih-ditej-stefancuk.html">https://www.ukrinform.ua/rubric-society/3718723-parlament-islandii-uhvaliv-rezoluciu-pro-zasudzenna-deportacii-ukrainskih-ditej-stefancuk.html</a></p>