# Китай оцінює війну в Україні через призму Тайваню – президент Чехії

Authors: Ukrinform (Person)

Publisher: Укринформ (Organization)

Published Time: 2023-06-05T17:50:40+03:00

Modified Time: 2023-06-05T17:50:40+03:00

Description: Війна в Україні є не просто регіональним збройним конфліктом, а конфліктом між двома системами цінностей – демократією й авторитаризмом. Найбільшими загрозами для вільного світу зараз є Росія і Китай. — Укрінформ.

Images: ['[630_360_16749...](https://static.ukrinform.com/photos/2023_01/thumb_files/630_360_1674917459-593.jpg)']

Tags: ['Китай', 'Тайвань', 'Війна з Росією', 'Петр Павел']

Type: Article

<!--METADATA-->

![](../Images/2023-06-05T17-50-40-03-00/630_360_1674917459-593.jpg) Війна вУкраїні є не просто регіональним збройним конфліктом, а конфліктом між двомасистемами цінностей – демократією й авторитаризмом. Найбільшими загрозами длявільного світу зараз є Росія і Китай.

На цьому під час участі в молодіжному саміті [ НАТО](https://www.ukrinform.ua/tag-nato) заявив у понеділок президент Чехії ПетрПавел, передає власний кореспондент Укрінформу.

Павел підкреслив, що в Україні триває протистояння між демократичним іавторитарним шляхами розвитку світу.

“Ми маємо відчувати загрозу від цього протистояння, тому що результат війни вУкраїні визначатиме, як виглядатиме наш світ у майбутньому”, - сказавпрезидент Чехії.

**Читайте також:** [ Президент Чехії закликає не відмовлятися від зусиль длярозгрому РФ в Україні ](https://www.ukrinform.ua/rubric-polytics/3712376-prezident-cehii-zaklikae-ne-vidmovlatisa-vid-zusil-dla-rozgromu-rf-v-ukraini.html)

Він зазначив, що західний світ не повинен дозволити Росії перемогти в Україні,оскільки це суперечитиме інтересам Заходу, який хоче жити у світі, деважливими є цінності і діє міжнародне право.

На думку Павела, найбільшими загрозами для вільного світу є “по-перше - Росія,по-друге - Китай, по-третє – міжнародний тероризм”.

**Читайте також:** [ США категорично проти спроб **Китаю** чи Тайваню змінитистатус-кво у відносинах - Остін ](https://www.ukrinform.ua/rubric-world/3717683-ssa-proti-sprob-kitau-ci-tajvanu-zminiti-statuskvo-u-vidnosinah-ostin.html)

Торкаючись питання Китаю, він зауважив, що Пекін відіграє “дивну” роль уконфлікті між Росією та Україною. За словами очільника Чехії, КНР сприймаєросійсько-українську війну і реакцію на неї західного світу як базу інформаціїпро те, якою потенційно може бути реакція світу на його війну проти Тайваню.

“Китай використовує це як відкритий підручник, вчиться з нього, як робитьЗахід, як ми реагуємо на різні ситуації на полі бою, як швидко ми збираємосяразом і приймаємо спільні рішення, наскільки ефективно ми підтримуємо Україну.Це все цікавить Китай з точки зору військового вирішення проблеми Тайваню”, -підкреслив чеський лідер.

**Читайте також:** [ Україна готова прийняти **Китай** як посередника, якщовін змусить РФ вивести війська - Резніков ](https://www.ukrinform.ua/rubric-polytics/3718414-ukraina-gotova-prijnati-kitaj-ak-poserednika-akso-vin-zmusit-rf-vivesti-vijska-reznikov.html)

За його словами, Захід повинен підтримувати демократичну владу Тайваню,оскільки захоплення останнього Китаєм могло б призвести до потрясінь, зокремаі з економічної точки зору. Павел звернув увагу на те, що Тайвань випускає 50%напівпровідників на світовому ринку, а конфлікт у Південно-Китайському морімав би величезний вплив на торгівлю у світі.

Павел також зауважив, що останнім часом значно зросла роль Центральної Європиу прийнятті рішень на рівні ЄС. На його переконання, це відбулося, зокрема,завдяки рішучій підтримці країнами регіону України і готовності брати на себебільшу відповідальність на європейській арені.

Source: [https://www.ukrinform.ua/rubric-polytics/3718585-kitaj-ocinue-vijnu-v-ukraini-cerez-prizmu-tajvanu-prezident-cehii.html](https://www.ukrinform.ua/rubric-polytics/3718585-kitaj-ocinue-vijnu-v-ukraini-cerez-prizmu-tajvanu-prezident-cehii.html)