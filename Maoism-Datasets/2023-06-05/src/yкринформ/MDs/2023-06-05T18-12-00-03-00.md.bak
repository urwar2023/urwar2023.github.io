# СБУ викрила перевертня, якого росіяни призначили «начальником поліції» в «ЛНР»

Authors: Ukrinform (Person)

Publisher: Укринформ (Organization)

Published Time: 2023-06-05T18:12:00+03:00

Modified Time: 2023-06-05T18:12:00+03:00

Description: СБУ задокументувала злочинну діяльність колишнього працівника міліції, який зрадив присязі та співпрацює з ворогом на керівних посадах в органах окупаційної «поліції». — Укрінформ.

Images: ['[630_360_15445...](https://static.ukrinform.com/photos/2018_12/thumb_files/630_360_1544533564-445.jpg)']

Tags: ['Поліція', 'СБУ', 'Держзрада', '"Л/ДНР"']

Type: Article

<!--METADATA-->

![](../Images/2023-06-05T18-12-00-03-00/630_360_1544533564-445.jpg) СБУзадокументувала злочинну діяльність колишнього працівника міліції, який зрадивприсязі та співпрацює з ворогом на керівних посадах в органах окупаційної«поліції».

Як передає Укрінформ, про це 3 управління ГУ СБУ в Донецькій та Луганськійобластях повідомило у [ Фейсбуці](https://www.facebook.com/ssu.sievierodonetsk/posts/pfbid0mvG7kZ2pQom4oaRaNrv5YSD29scbsiSmLNstWG8esoFSqBsvfqKx1zxExEfKSPE4l).

«За даними досудового розслідування, 44-річний мешканець Голубівки (стараназва Кіровськ) починав професійну діяльність у лавах української міліції і долистопада 2014 року служив у органах МВС. З міліції його було звільнено запорушення службової дисципліни. Однак у 2019 році ексміліціонер приєднався до[ російських ](https://www.ukrinform.ua/tag-rosia) НЗФ, приніс присягуугрупованню «ЛНР» і отримав начальницьке крісло в окупаційному «силовомублоці», - йдеться в повідомленні.

![](../Images/2023-06-05T18-12-00-03-00/1685977647-236.jpg)

Як зазначається, його було призначено очільником «Стахановского ГУВД МВД ЛНР».

Обіймаючи цю «посаду», правопорушник керував міським відділком «поліції», якавиконує завдання Кремля щодо нав’язування місцевим мешканцям рашистськогорежиму, їх залякування, утвердження окупаційного «порядку» та придушення опоруукраїнських патріотів.

З березня 2022 року він керує «поліцією» захопленого ворогом Новоайдару.

Зловмиснику повідомлено про підозру ч. 1 ст. 111 (державна зрада) та ч. 2 ст.260 (участь у діяльності не передбаченого законом збройного формування)Кримінального кодексу України.

Раніше він також отримав від СБУ підозру в колабораційній діяльності (ч. 7 ст.111-1 КК України).

**Читайте також:** [ ДБР оголосило підозри у держзраді 23 експравоохоронцям ізМаріуполя ](https://www.ukrinform.ua/rubric-regions/3709358-dbr-ogolosilo-pidozri-u-derzzradi-23-ekspravoohoroncam-iz-mariupola.html)

Фігуранту загрожує до 15 років ув’язнення та конфіскація майна.

Досудове розслідування проводять слідчі ГУ СБУ в Донецькій та Луганськійобластях за процесуального керівництва Луганської обласної прокуратури.

Як повідомляв Укрінформ, у Херсоні викрили місцевого жителя, який працював наросійських загарбників у так званій «виправній колонії».

Source: [https://www.ukrinform.ua/rubric-society/3718597-sbu-vikrila-perevertna-akogo-rosiani-priznacili-nacalnikom-policii-v-lnr.html](https://www.ukrinform.ua/rubric-society/3718597-sbu-vikrila-perevertna-akogo-rosiani-priznacili-nacalnikom-policii-v-lnr.html)