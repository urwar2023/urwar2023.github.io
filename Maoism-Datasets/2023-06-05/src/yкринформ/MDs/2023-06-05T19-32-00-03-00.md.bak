# Україна у травні збільшила експорт молочної продукції – Асоціація виробників

Authors: Ukrinform (Person)

Publisher: Укринформ (Organization)

Published Time: 2023-06-05T19:32:00+03:00

Modified Time: 2023-06-05T19:32:00+03:00

Description: За попередніми даними Державної служби статистики України, у травні 2023 року Україна експортувала близько 9,76 тис. т молочної продукції, що на 29,78% більше, ніж у квітні цього року. — Укрінформ.

Images: ['[630_360_16836...](https://static.ukrinform.com/photos/2023_05/thumb_files/630_360_1683643009-640.jpeg)']

Tags: ['Експорт', 'Україна', 'Молоко']

Type: Article

<!--METADATA-->

![](../Images/2023-06-05T19-32-00-03-00/630_360_1683643009-640.jpeg) Запопередніми даними Державної служби статистики України, у травні 2023 рокуУкраїна експортувала близько 9,76 тис. т молочної продукції, що на 29,78%більше, ніж у квітні цього року.

Як передає Укрінформ, про це повідомляє [ пресслужба Асоціації виробниківмолока. ](http://avm-ua.org/uk/post/ukraina-zbilsila-eksport-molocnih-produktiv-v-travni)

Зазначається, що у травні Україна експортувала молочної продукції на 22,53 млндол., що на 16,05% більше, ніж у квітні цього року. Основними експортнимикатегоріями в грошовому еквіваленті стали: сухе і згущене молоко (частка узагальній сумі виручки 25,57%), молоко та вершки незгущені (21,89%), молочнасироватка (16,75%) та морозиво (14,68%).

У травні Україна експортувала 2,14 тис. т [ молока](https://www.ukrinform.ua/tag-moloko) та вершків незгущених, що на 22,37%більше в натуральному обсязі, ніж у квітні. Експортна виручка по цій позиціїстановила 1,22 млн дол., що на 19,27% більше до попереднього місяця. Основнимпокупцем українського молока і вершків була Молдова, куди українськіпідприємства відвантажили 93,2% обсягів експорту.

Експорт сухого і згущеного молока у травні зріс до 2,49 тис. т (на 39,23%більше, ніж у квітні). Виручка від експорту цього виду продукції зросла до6,03 млн дол. (+35,69%). Близько 62% експорту сухого і згущеного молока буловідправлено в напрямку ЄС.

У травні Україна експортувала 321 т кисломолочних продуктів на суму 397 тис.дол., що на 37,59% більше в натуральних обсягах, і на 32,75% більше вгрошовому еквіваленті. Близько 99,6% експортованого товару було відправлено вМолдову, ОАЕ і Вірменію.

Експорт молочної сироватки з України зріс на 36,64% до 1,63 тис. т. Виручкавід експорту цього виду продукції становила 1,02 млн дол., що на 26,82%більше, ніж у квітні. Головними напрямками збуту молочної сироватки в травнібули Китай (30,6%), Польща (26%), а також Малайзія, Йорданія, Лівія,Філіппіни, В'єтнам, Саудівська Аравія, Туреччина, Ліван і Молдова, куди буловідвантажено 44% товару.

Експорт українських сирів зріс до 705 т (+27,04%), а виручка зросла до 3,24млн дол. (+20,66%). На частку Молдови і Казахстану прийшлося близько 80,38%сирного експорту України.

У травні Україна експортувала 1,43 тис. морозива, що на 62,78% більше, ніж уквітні. Виручка склала 4,52 млн дол., що на 62% більше порівняно з попередніммісяцем. Левова частина українського експорту морозива прийшлася на ЄС (53%) іМолдову (30,42%).

У травні українські постачальники скоротили поставки вершкового масла таказеїну на зовнішні ринки. Експорт вершкового масла становив 558 т на суму4,28 млн дол. Це майже на 45% менше в натуральних обсягах і на 48% менше угрошових обсягах. Головними напрямками експорту масла були Молдова таАзербайджан, куди було відвантажено 61% товару.

Обсяги експорту казеїну та казеїнатів минулого місяця склали 476 т на суму 3,2млн дол. Натуральні обсяги експорту товару скоротилися на 23%, а виручказменшилася на -39,54%. Переробники скорочують обсяги виробництва технічногоказеїну в умовах зниження цін на товар.

Аналітик АВМ Георгій Кухалейшвілі припускає, що імовірною причиною збільшеннязагальних обсягів експорту української молочної продукції в травні сталоскасування урядами Польщі, Угорщини, Словаччини і Болгарії заборони наввезення агропромислової продукції з України.

Більшість молочних продуктів, які ввозяться в ЄС з України, в подальшомупостачаються на ринки третіх країн через чорноморські або дунайські портиРумунії або балтійські порти Польщі. Попит на молочну продукцію на ринку ЄСобмежений, а українські товари не цікаві місцевим споживачам. На складахєвропейських країн накопичилось стільки біржових товарів, що вони покриваютьпопит на внутрішньому ринку. Ймовірно, збільшення обсягів експорту вершковогомасла з України стримує занадто велика пропозиція на цей товар у Європі.Дешеві європейські сири і вершкове масло привабливі для клієнтів на зовнішніхринках і вони створюють конкуренцію продукції українських експортерів.

У травні Україна скоротила обсяги імпорту молочних продуктів до 4,97 тис. то(-4,2%). Скорочення відбулося переважно за рахунок зменшення поставок вУкраїну молока і вершків тривалого зберігання, сирів, згущеного молока зєвропейських країн.

Україна у травні не імпортувала казеїн та казеїнати. Однак європейські країнизбільшили поставки в Україну вершкового масла до 74 т (+25,19%), кисломолочнихпродуктів - до 829 т (+11,37%) і молочної сироватки - до 567 т (+7,14%).

**Читайте також:** [ Єврокомісія ще не прийняла рішення про продовженнязаборони на аграрний імпорт з України ](https://www.ukrinform.ua/rubric-economy/3718481-evrokomisia-se-ne-prijnala-risenna-pro-prodovzenna-zaboroni-na-agrarnij-import-z-ukraini.html)

Як повідомляв Укрінформ, у квітні 2023 року з України було експортовано 6,55тис. т молочних продуктів, що на 27% менше, ніж у березні цього року.

Source: [https://www.ukrinform.ua/rubric-economy/3718637-ukraina-u-travni-zbilsila-eksport-molocnoi-produkcii-asociacia-virobnikiv.html](https://www.ukrinform.ua/rubric-economy/3718637-ukraina-u-travni-zbilsila-eksport-molocnoi-produkcii-asociacia-virobnikiv.html)