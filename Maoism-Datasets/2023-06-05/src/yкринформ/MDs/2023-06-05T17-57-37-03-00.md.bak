# Представник Ватикану — в Україні: Церква зробить все можливе для захисту життя дітей

Authors: Ukrinform (Person)

Publisher: Укринформ (Organization)

Published Time: 2023-06-05T17:57:37+03:00

Modified Time: 2023-06-05T17:57:37+03:00

Description: Представник Ватикану кардинал Маттео Зуппі запевнив у підтримці України та наголосив на тому, що війна є кроком назад, який руйнує усе та від якого страждають діти. — Укрінформ.

Images: ['[630_360_16859...](https://static.ukrinform.com/photos/2023_06/thumb_files/630_360_1685975061-448.jpg)']

Tags: ['Діти', 'Папа Франциск', 'Ватикан', 'Католицька церква', 'Війна з Росією', 'Дмитро Лубінець']

Type: Article

<!--METADATA-->

![](../Images/2023-06-05T17-57-37-03-00/630_360_1685975061-448.jpg)Представник Ватикану кардинал Маттео Зуппі запевнив у підтримці України танаголосив на тому, що війна є кроком назад, який руйнує усе та від якогостраждають діти.

Про це він сказав на зустрічі у Києві з уповноваженим Верховної Ради з правлюдини Дмитром Лубінцем, повідомляє кореспондент Укрінформу.

"Неприйнятним є те, що насильство цієї війни торкнулося дітей. Папа Франциск,говорячи про Україну, вжив дуже красивий вираз: "Ваші сльози — мої сльози, вашбіль — мій біль". А сьогодні я говорю, що ваші діти — це наші діти. Я можу проце говорити, тому що дуже багато дітей приїхало в Італію... було дуже приємнобачити ту гостинність, з якою італійці приймали українських дітей", — сказаввін. Кардинал розповів про те, що італійські та українські діти у школахшвидко знайшли спільну мову та подружилися.

"Звичайно, церква зробить все можливе для захисту життя дітей", — запевнивЗуппі.

**Читайте також:** [ У Ватикані розповіли подробиці зустрічі Зеленського зПапою Франциском ](https://www.ukrinform.ua/rubric-society/3708876-u-vatikani-rozpovili-podrobici-zustrici-zelenskogo-z-papou-franciskom.html)

Зі свого боку Лубінець розповів йому про те, що наша країна змогла повернути371 дитину з тих, кого Російська Федерація незаконно вивезла з Батьківщини зачас війни. "Повернення кожної дитини — це як маленька спецоперація. Коли тизнаєш, що Російська Федерація ніколи не буде тобі сприяти та допомагати, мимаємо робити все, щоб українські діти повернулися. На даний час нам вдалосяповернути 371 дитину. Можливо, за вашою участю нам вдасться кардинальнозмінити цю цифру", — сказав Лубінець. Він наголосив на тому, що Україна вдячнаусім тим, хто готовий допомагати їй у цій справі.

Сторони також обговорили питання обмінів військовополоненими та депортаціїукраїнських дітей.

**Читайте також:** [ «Мирний посланець» Папи Римського назвав війну пандемією,що стосується всіх ](https://www.ukrinform.ua/rubric-world/3713116-mirnij-poslannik-papi-rimskogo-nazvav-vijnu-pandemieu-so-stosuetsa-vsih.html)

Як повідомлялося, посланець Папи Римського Франциска з питань миру в Українікардинал Маттео Зуппі 5-6 червня перебуває у Києві з візитом. Головна мета, якзаявили у Ватикані, – уважно вислухати українську владу про можливі шляхидосягнення справедливого миру та підтримати жести людяності, які допоможутьпослабити напруженість.

_Фото: facebook.com/dmytro.lubinets_

Source: [https://www.ukrinform.ua/rubric-society/3718588-predstavnik-vatikanu-v-ukraini-cerkva-zrobit-vse-mozlive-dla-zahistu-zitta-ditej.html](https://www.ukrinform.ua/rubric-society/3718588-predstavnik-vatikanu-v-ukraini-cerkva-zrobit-vse-mozlive-dla-zahistu-zitta-ditej.html)