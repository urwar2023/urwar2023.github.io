# Голови райдержадміністрацій зажадали від Кличка відмовитись від суміщення посад – мер відповів

Authors: Ukrinform (Person)

Publisher: Укринформ (Organization)

Published Time: 2023-06-05T-62:54:00+03:00

Modified Time: 2023-06-05T21:54:00+03:00

Description: Віталій Кличко відреагував на відео голів райдержадміністрацій, де вони зажадали від мера відмовитись від суміщення посад міського голови і голови КМДА. — Укрінформ.

Images: ['[630_360_16699...](https://static.ukrinform.com/photos/2022_12/thumb_files/630_360_1669908514-938.jpg)']

Tags: ['КМДА', 'Віталій Кличко', 'Київ', 'Укриття']

Type: Article

<!--METADATA-->

![](../Images/2023-06-05T-62-54-00-03-00/630_360_1669908514-938.jpg) ВіталійКличко відреагував на відео голів райдержадміністрацій, де вони зажадали відмера відмовитись від суміщення посад міського голови і голови КМДА.

Про це Київський міський голова Віталій Кличко написав у [ Телеграмі](https://t.me/vitaliy_klitschko/2078) , передає Укрінформ.

“Подивився [ відео](https://www.facebook.com/dratnikov/videos/1640851809766417) , записанеголовами районів столиці. З якими, до речі, сьогодні зранку обговорювалирезультати перевірки й недоліки з облаштуванні укриттів, які мають усунути врайонах. На це РДА отримали загалом за минулий і цей рік 1,2 млрд гривень ібули відповідальними за їх облаштування. Ваша «дружна команда» навіть за це неготова відповісти. Про що ви ще там говорите? Про повноваження? Так, з 2014жодного з них вас не позбавили, а у 2015-му навіть додали”, - зазначив Кличко.

Він підкреслив, що тільки 10% з виділених на укриття коштів було освоєно.

“То ви будете брати на себе відповідальність за місто?! Князівства створювати?Показово, що декламатором слабо полумʼяного спічу виступив пан Ратніков(голова Деснянської районної в місті Києві державної адміністрації - ред.)”, -написав мер.

Кличко зауважив, що щодо відсторонення Ратнікова на час розслідуваннязвернувся до Президента після трагедії в Деснянському районі 1 червня.

“Коли я тоді зранку спілкувався з людьми, які були, зрозуміло, на емоціяхпісля страшної трагедії, голова району ховався за деревами, а потім тихеньконакивав пʼятами”, - зауважив він.

Столичний мер додав, що закони, Конституція, обʼєднання зусиль у війні, якаруйнує Україну, не є важливими для тих, хто писав цей текст главам районів іхто намагається розбалансувати вщент владу в столиці, знищити самоврядування істворити хаос у Києві.

**Читайте також:** [ **Кличко** **перевірив** **укриття** у **Голосіївському****районі** **столиці** ](https://www.ukrinform.ua/rubric-kyiv/3718229-klicko-pereviriv-ukritta-u-golosiivskomu-rajoni-stolici.html)

“Не сійте вітер в серці країни! Не робіть відвертої політичної дурні.Суспільство все бачить і розуміє”, - додав Кличко.

Як повідомляв [ Укрінформ ](https://www.ukrinform.ua/rubric-kyiv/3718360-klicko-zranku-proviv-naradu-z-golovami-rajoniv-sodo-stanu-ukrittiv.html) , Київський міський голова Віталій Кличко зранку провів нарадуз головами районів столиці щодо стану укриттів у Києві.

Уночі 1 червня російські війська вкотре атакували Київ ракетами. Ворогвипустив у напрямку столиці 10 "Іскандерів". Усі знищила протиповітрянаоборона.

Унаслідок ракетного удару [ постраждали 19 людей](https://www.ukrinform.ua/rubric-kyiv/3716899-klicko-unaslidok-nicnoi-ataki-na-kiiv-16-ludej-poraneni-z-nih-semero-u-likarni.html) , троє з них загинули,зокрема 9-річна дівчинка.

Житель Деснянського району, чия дружина загинула під час атаки росіян,розповів Суспільному, що люди прибігли вночі до укриття в поліклініці, але їмне ніхто не відчинив.

1 червня у Києві [ були затримані троє посадовців райдержадміністрації](https://www.ukrinform.ua/rubric-kyiv/3717814-zagibel-ludej-bila-ukritta-ohoronca-polikliniki-u-kievi-vidpravili-pid-vartu.html) та охоронецьмедзакладу. Їм оголосили підозру.

Source: [https://www.ukrinform.ua/rubric-kyiv/3718695-golovi-rajderzadministracij-zaklikali-klicka-vidmovitis-vid-sumisenna-posad-mer-vidpoviv.html](https://www.ukrinform.ua/rubric-kyiv/3718695-golovi-rajderzadministracij-zaklikali-klicka-vidmovitis-vid-sumisenna-posad-mer-vidpoviv.html)