# Системи ППО залишаються пріоритетом для подальшої підтримки України – Білий дім

Authors: Ukrinform (Person)

Publisher: Укринформ (Organization)

Published Time: 2023-06-05T-37:51:00+03:00

Modified Time: 2023-06-05T22:51:00+03:00

Description: Адміністрація США вважає забезпечення України додатковими засобами протиповітряної оборони одним із пріоритетів у майбутніх пакетах військової допомоги. — Укрінформ.

Images: ['[630_360_16823...](https://static.ukrinform.com/photos/2023_04/thumb_files/630_360_1682353688-641.jpg)']

Tags: ['Білий дім', 'Patriot ', 'ППО']

Type: Article

<!--METADATA-->

![](../Images/2023-06-05T-37-51-00-03-00/630_360_1682353688-641.jpg)Адміністрація США вважає забезпечення України додатковими засобамипротиповітряної оборони одним із пріоритетів у майбутніх пакетах військовоїдопомоги.

Про це заявив у понеділок під час брифінгу в Вашингтоні координатор Радинацбезпеки Білого дому Джон Кірбі, передає власний кореспондент Укрінформу.

«Ми знаємо, що протиповітряна оборона є пріоритетом, і ми знаємо, наскількидобре системи Patriot cпрацювали в Україні. Знову ж, через це ми надалидодаткові ракети-перехоплювачі (в пакеті військової підтримки – ред.) минулоготижня»,- зазначив представник адміністрації Байдена.

**Читайте також:** **[ Президент обговорив коаліцію Patriot з главою МЗСБританії ](https://www.ukrinform.ua/rubric-ato/3718711-prezident-obgovoriv-koaliciu-patriot-z-glavou-mzs-britanii.html) **

Він не став коментувати можливості поставок додаткових комплексів Patriot вУкраїну, зазначивши, що їх налічується не так вже й багато у США і країнах,які придбали ці системи раніше.

«Єдине, що я можу вам сказати, ми зберігатимемо це в пріоритеті надалі», -зауважив Кірбі.

**Читайте також:** **[ Ігнат — про SAMP-T: Сподіваємось, що на практиці вінбуде не гірший за Patriot ](https://www.ukrinform.ua/rubric-ato/3718348-ignat-pro-sampt-spodivaemos-so-na-praktici-vin-bude-ne-girsij-za-patriot.html) **

Як повідомляв Укрінформ, минулої середи США оголосили про виділеннядодаткового пакета оборонної допомоги Україні, який включав, у тому числідодаткові ракети для **[ ЗРК Patriot ](https://www.ukrinform.ua/tag-patriot)** , а також інші засоби протиповітряної оборони.

Source: [https://www.ukrinform.ua/rubric-ato/3718714-sistemi-ppo-zalisautsa-prioritetom-dla-podalsoi-pidtrimki-ukraini-bilij-dim.html](https://www.ukrinform.ua/rubric-ato/3718714-sistemi-ppo-zalisautsa-prioritetom-dla-podalsoi-pidtrimki-ukraini-bilij-dim.html)