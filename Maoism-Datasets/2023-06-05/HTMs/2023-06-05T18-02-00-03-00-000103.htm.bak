<html>
<head><style>img{height: auto; width: auto\9; width:100%;}</style></head>
<body>
<h1>Порушення міжнародних конвенцій Росією: Зеленський утворив делегацію на слухання суду ООН</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-06-05T18:02:00+03:00</p>
<p>Modified Time: 2023-06-05T18:02:00+03:00</p>
<p>Description: Президент Володимир Зеленський затвердив склад делегації для участі у слуханнях Міжнародного суду ООН щодо порушення Росією міжнародних конвенцій про боротьбу з фінансуванням тероризму та про ліквідацію всіх форм расової дискримінації. — Укрінформ.</p>
<p>Images: ['<a href="https://static.ukrinform.com/photos/2022_09/thumb_files/630_360_1663862165-339.jpg">630_360_16638...</a>']</p>
<p>Tags: ['Міжнародний суд ООН', 'Зеленський', 'Війна з Росією']</p>
<p>Type: Article</p>
<!--METADATA-->

<p><img alt="" src="../Images/yкринформ/2023-06-05T18-02-00-03-00/630_360_1663862165-339.jpg" /> ПрезидентВолодимир Зеленський затвердив склад делегації для участі у слуханняхМіжнародного суду ООН щодо порушення Росією міжнародних конвенцій про боротьбуз фінансуванням тероризму та про ліквідацію всіх форм расової дискримінації.</p>
<p>Відповідне розпорядження №99/2023-рп опубліковано на <a href="https://www.president.gov.ua/documents/992023-rp-46965"> сайті глави держави</a> , повідомляєУкрінформ.</p>
<p>"Утворити делегацію України для участі у слуханнях <a href="https://www.ukrinform.ua/tag-miznarodnij-sud-oon"> Міжнародного суду ООН</a> щодо порушення РосійськоюФедерацією Міжнародної конвенції про боротьбу з фінансуванням тероризму таМіжнародної конвенції про ліквідацію всіх форм расової дискримінації (6 - 14червня 2023 року, м. Гаага, Королівство Нідерланди)", - зазначається вдокументі.</p>
<p>Главою делегації призначено посла з особливих доручень Міністерствазакордонних справ України Антона Кориневича.</p>
<p>Також до складу делегації увійшли директор Департаменту міжнародного права МЗСОксана Золотарьова, митрополит Сімферопольський і Кримський ПЦУ Климент (ПавлоКущ) та голова Меджлісу кримськотатарського народу Рефат Чубаров.</p>
<p>Як повідомляв <a href="https://www.ukrinform.ua/rubric-polytics/3710176-miznarodnij-sud-oon-u-cervni-provede-publicni-sluhanna-u-spravi-ukraina-proti-rosii.html"> Укрінформ </a> , Міжнародний суд ООН з 6 червня по 14 червня2023 року проведе публічні слухання у справі щодо порушення Росією двохконвенцій – про боротьбу з фінансуванням тероризму та про ліквідацію всіх формрасової дискримінації.</p>
<p>Суд 8 листопада 2019 р. визнав свою юрисдикцію у справі щодо порушення Росієюдвох конвенцій. Суд також наголосив, що Україною були дотримані всіпроцесуальні досудові процедури. Це рішення означає, що Міжнародний суд ООНможе перейти до розгляду справи по суті.</p>
<p>Україна 16 січня 2017 року подала до Міжнародного суду ООН позов проти Росіїщодо порушення Конвенції про заборону фінансування тероризму та Конвенції прозаборону расової дискримінації.</p>
<p><strong>Читайте також:</strong> <a href="https://www.ukrinform.ua/rubric-polytics/3718503-ukraina-proti-rosii-v-sudi-oon-u-gaazi-projdut-usni-sluhanna-spravi.html"> Україна проти Росії: в суді ООН у Гаазі пройдуть усніслухання справи </a></p>
<p>Звинувачення, висунуті Росії, включають: надання зброї та інших видів допомогинезаконним збройним формуванням; збиття літака “Малайзійських авіаліній” рейсуMH17; обстріли житлових районів Маріуполя та Краматорська; знищення цивільногопасажирського автобуса неподалік Волновахи; вибух під час мирного зібрання вХаркові; дискримінацію щодо української та кримськотатарської громад; заборонудіяльності Меджлісу кримськотатарського народу; хвилі зникнень, вбивства,самовільні обшуки, затримання; обмеження на викладання української йкримськотатарської мов.</p>
<p>Source: <a href="https://www.ukrinform.ua/rubric-polytics/3718593-porusenna-miznarodnih-konvencij-rosieu-zelenskij-utvoriv-delegaciu-na-sluhanna-sudu-oon.html">https://www.ukrinform.ua/rubric-polytics/3718593-porusenna-miznarodnih-konvencij-rosieu-zelenskij-utvoriv-delegaciu-na-sluhanna-sudu-oon.html</a></p>
</body>
</html>