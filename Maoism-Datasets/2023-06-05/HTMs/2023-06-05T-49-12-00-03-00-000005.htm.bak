<html>
<head><style>img{height: auto; width: auto\9; width:100%;}</style></head>
<body>
<h1>Зеленський: Спільне завдання світу – зупинити російський терор</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-06-05T-49:12:00+03:00</p>
<p>Modified Time: 2023-06-05T22:12:00+03:00</p>
<p>Description: Кожен у світі, хто так чи інакше допомагає державі-терористу обходити санкції, кого Росія використовує для постачання зброї, компонентів, обладнання – кожен такий суб’єкт має відчути силу вільного світу, яка зупинить російський терор. — Укрінформ.</p>
<p>Images: ['<a href="https://static.ukrinform.com/photos/2023_05/thumb_files/630_360_1685119271-129.jpeg">630_360_16851...</a>']</p>
<p>Tags: ['Звернення', 'Зеленський', 'Війна з Росією']</p>
<p>Type: Article</p>
<!--METADATA-->

<p><img alt="" src="../Images/yкринформ/2023-06-05T-49-12-00-03-00/630_360_1685119271-129.jpeg" /> Кожен усвіті, хто так чи інакше допомагає державі-терористу обходити санкції, когоРосія використовує для постачання зброї, компонентів, обладнання – кожен такийсуб’єкт має відчути силу вільного світу, яка зупинить російський терор.</p>
<p>Про це у своєму <a href="https://www.youtube.com/watch?v=THN73lZ8IqQ"> зверненні </a>сказав Президент України Володимир Зеленський, передає Укрінформ.</p>
<p>_Відео:<a href="https://www.youtube.com/watch?v=THN73lZ8IqQ"> ОП </a> _</p>
<p><strong><em>Бажаю здоровʼя, шановні українці!</em> </strong></p>
<p>Звіт за сьогоднішній день.</p>
<p>Перше – я вдячний кожному нашому воїну, усім нашим захисникам і захисницям,які дали за цей день саме ті новини, яких ми очікуємо. Бахмутський напрямок –молодці, воїни!</p>
<p>Ми бачимо, як істерично Росія сприймає будь-який наш крок там, усі нашізайняті позиції.</p>
<p>Ворог знає, що Україна переможе. Вони це бачать. Вони це відчувають завдякивашим ударам, воїни, і зокрема на Донеччині. Дякую за це!</p>
<p>Сьогодні хочу особливо відзначити кілька наших бойових підрозділів. Це 5-таокрема штурмова бригада та 57-ма окрема мотопіхотна бригада, які вміло, рішучота результативно захищають наші позиції, знищують окупантів та, головне,рухаються вперед.</p>
<p>Дякую вам, воїни! Дякую всім!</p>
<p>Друге – продовжуємо нашу роботу щодо санкцій проти Росії.</p>
<p>Хоча глобальна тенденція вже зрозуміла – Росія програє цю війну, господаріРосії продовжують заперечувати реальність. Продовжують намагатись обманутисвіт, обійти санкції, виробити більше зброї, забезпечити більшу трату ресурсіві людей на цю агресію.</p>
<p>Готуємо наші кроки, нові кроки для ще більшого обмеження російськоговійськового потенціалу. Кожен у світі, хто так чи інакше допомагає державі-терористу обходити санкції, кожен у світі, кого Росія використовує дляпостачання зброї, компонентів, обладнання – кожен такий суб’єкт має відчутиповну силу вільного світу.</p>
<p>І ми це забезпечимо.</p>
<p>Це спільне завдання світу – зупинити терор. І головною передумовою виконанняцього завдання є зупинка будь-яких шляхів, якими терористи ще намагаютьсяотримати щось для себе.</p>
<p>Новини – незабаром.</p>
<p>Третє. Провів сьогодні тривалу й дуже змістовну нараду щодо трансформаціїнашої країни, нашого життя – зараз і після перемоги.</p>
<p>Об’єктивно існують фундаментальні безпекові, економічні, енергетичні,технологічні та просто людські питання, які потребують повних та ефективнихвідповідей.</p>
<p>Саме від цих відповідей залежатиме, якою буде Україна та яким буде життяукраїнських дітей, коли вони стануть дорослими й отримають державу відтеперішніх поколінь.</p>
<p>Сильну державу, вільну державу, сучасну державу, приємну для життя державу.</p>
<p>Основу для цього закладаємо зараз. Усі, хто воює заради України. Усі, хтопрацює заради України. Усі, хто допомагає.</p>
<p>До прикладу, сьогодні у форматі уряд, Офіс, РНБО обговорили енергетичну галузьта в широкому сенсі – аграрне виробництво. Не лише відновлення того, щоУкраїна мала, а розвиток і розширення з урахуванням глобальної ролі Українидля продовольчої та енергетичної безпеки Європи та світу.</p>
<p>Всі ці деталі представимо. Буде ґрунтовно. Зокрема, представимо на Лондонськійміжнародній конференції з відбудови України, що відбудеться вже цього місяця.</p>
<p>І, звичайно, ані на день не припиняємо нашу міжнародну роботу з партнерами.</p>
<p>Сьогодні в Києві був міністр закордонних справ Великої Британії. Хорошазустріч, корисні переговори й нове посилення наших країн, нашої безпеки.</p>
<p>Я подякував за всю надану Україні оборонну підтримку і особливо – за ракети«Сторм Шедоу», які проявили себе надзвичайно ефективно на передовій. Мипродовжили розмову щодо нової коаліції захисту життя – коаліції «Петріотів».Крок за кроком рухаємось із партнерами до того, щоб зробити цю коаліцію такоюж працюючою заради життя й захисту свободи, як і всі інші наші обороннікоаліції, які вже створені.</p>
<p>Говорили з паном міністром закордонних справ Великої Британії й про підготовкудо саміту НАТО у Вільнюсі. Саміт має бути змістовним. Тоді він стане йісторичним.</p>
<p>Дякую всім, хто допомагає Україні! Дякую всім, хто наближає поразкуросійського терору!</p>
<p><strong><em>Слава нашим воїнам!</em> </strong></p>
<p><strong><em>Слава всім нашим героям!</em> </strong></p>
<p><strong><em>Слава Україні!</em> </strong></p>
<p>Source: <a href="https://www.ukrinform.ua/rubric-ato/3718702-zelenskij-spilne-zavdanna-svitu-zupiniti-rosijskij-teror.html">https://www.ukrinform.ua/rubric-ato/3718702-zelenskij-spilne-zavdanna-svitu-zupiniti-rosijskij-teror.html</a></p>
</body>
</html>