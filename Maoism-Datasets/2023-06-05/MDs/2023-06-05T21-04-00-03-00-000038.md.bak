# Польща розраховує, що Єврокомісія продовжить обмеження на агроімпорт з України до кінця року

Authors: Ukrinform (Person)

Publisher: Укринформ (Organization)

Published Time: 2023-06-05T21:04:00+03:00

Modified Time: 2023-06-05T21:04:00+03:00

Description: У Польщі розраховують, що Єврокомісія продовжить заборону на імпорт українського збіжжя до п’яти країн ЄС (Болгарії, Угорщини, Польщі, Румунії та Словаччини) до кінця 2023 року. — Укрінформ.

Images: ['[630_360_14623...](https://static.ukrinform.com/photos/2016_05/thumb_files/630_360_1462365899-2256.jpg)']

Tags: ['Єврокомісія', 'Польща', 'Україна', 'Зерно']

Type: Article

<!--METADATA-->

![](../Images/yкринформ/2023-06-05T21-04-00-03-00/630_360_1462365899-2256.jpg) У Польщірозраховують, що Єврокомісія продовжить заборону на імпорт українського збіжжядо п’яти країн ЄС (Болгарії, Угорщини, Польщі, Румунії та Словаччини) до кінця2023 року.

Про це заявив під час пресконференції у Варшаві міністр сільськогогосподарства Польщі Роберт Телус, передає власний кореспондент Укрінформу.

“На сьогодні рішення (Єврокомісії – ред.) ще не затверджено, не опубліковано,але ми вже маємо інформацію, що Єврокомісія продовжить заборону на імпортчотирьох зернових культур (з України – ред.) до прикордонних країн, зокрема до[ Польщі ](https://www.ukrinform.ua/tag-polsa) ”, - заявив Телус.

За його інформацією, цю заборону буде продовжено з 5 червня по 15 вересняцього року, хоча Польща наполягала, щоб ця заборона діяла до кінця року.Водночас він висловив сподівання, що буде ще час на переговори і переконуванняу тому, щоб цю заборону згодом було продовжено до кінця 2023 року.

Польський міністр висловив сподівання, що Єврокомісія ще в понеділокоприлюднить відповідне розпорядження щодо продовження ембарго на українськезбіжжя до вересня.

Телус також повідомив, що між п’ятьма країнами ЄС ведуться перемовини щодозапровадження “певної гнучкості щодо обмеження імпорту з України”. Вінпояснив, що йдеться про те, щоб до переліку агропродукції, яку забороненоввозити до цих країн ЄС з України, можна було додавати деякі інші продукти,наприклад м’які фрукти.

“Ми вестимемо переговори на цю тему з Єврокомісією”,- підкреслив Телус.

**Читайте також:** [ **Проблему** **імпорту** **українського** **зерна** в**сусідні** **країни** ЄС **треба** **вирішувати** в **дусі** **солідарності**– **Качка** ](https://www.ukrinform.ua/rubric-economy/3704898-problemu-importu-ukrainskogo-zerna-v-susidni-kraini-es-treba-virisuvati-v-dusi-solidarnosti-kacka.html)

Як повідомлялося, 25 травня Рада ЄС схвалила регламент щодо продовження режимубезмитної торгівлі між ЄС та Україною, який продовжує призупинення всіх митнихзборів, квот і заходів торговельного захисту щодо українського експорту в ЄСіще на рік, до червня 2024 року. Ці регуляторні правила набувають чинності з 6червня поточного року.

Водночас, блокада чорноморських портів Російською Федерацією призвела дорізкого збільшення обсягу перевезень українського зерна та іншихсільськогосподарських товарів суходолом, через «коридори солідарності» накордонах з країнами-сусідами, що суттєво вплинуло на внутрішній ринок цихкраїн та викликало протести з боку місцевих фермерів.

28 квітня Єврокомісія погодила з чотирма країнами-сусідами України –Болгарією, Угорщиною, Польщею і Словаччиною - пакет заходів, який маввиконуватися після того, як згадані країни скасують свої одноосібні дії протиаграрного імпорту з України. Цей пакет обмежує на територію згаданих країн, атакож Румунії, імпорт чотирьох ключових продуктів з України – пшениці,кукурудзи, насіння ріпаку та соняшнику, хоча зберігає можливість транзитутаких товарів до інших країн ЄС та на світовий ринок.

Ці обмеження були чинними до сьогодні, 5 червня, та можуть бути продовжені вжеза умовами надзвичайних торговельних виключень, що передбачені новим режимомбезмитної торгівлі між ЄС і Україною.

Напередодні, за підсумками зустрічі з міністрами сільського господарства ЄС,міністр аграрної політики й продовольства України Микола Сольський [ закликав](https://www.ukrinform.ua/rubric-economy/3716446-solskij-na-zasidanni-radi-es-zaklikav-skasuvati-obmezenna-na-import-ukrainskoi-agroprodukcii.html) ЄС непродовжувати обмежувальні заходи після 5 червня, та назвав імовірне рішенняпро заборону українського сільськогосподарського імпорту до сусідніх країн«найгіршим із можливих».

Source: [https://www.ukrinform.ua/rubric-economy/3718681-polsa-rozrahovue-so-evrokomisia-prodovzit-obmezenna-na-agroimport-z-ukraini-do-kinca-roku.html](https://www.ukrinform.ua/rubric-economy/3718681-polsa-rozrahovue-so-evrokomisia-prodovzit-obmezenna-na-agroimport-z-ukraini-do-kinca-roku.html)