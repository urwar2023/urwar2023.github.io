# Шмигаль обговорив із главою МЗС Британії збройну підтримку України та інтеграцію в НАТО

Authors: Ukrinform (Person)

Publisher: Укринформ (Organization)

Published Time: 2023-06-05T18:19:14+03:00

Modified Time: 2023-06-05T18:19:14+03:00

Description: Прем'єр-міністр Денис Шмигаль та міністр закордонних справ Великої Британії Джеймс Клеверлі під час зустрічі в Києві обговорили збройну підтримку України та інтеграцію в НАТО. — Укрінформ.

Images: ['[630_360_16859...](https://static.ukrinform.com/photos/2023_06/thumb_files/630_360_1685978293-991.jpg)']

Tags: ['Британія', 'НАТО', 'Зброя', 'Шмигаль']

Type: Article

<!--METADATA-->

![](../Images/yкринформ/2023-06-05T18-19-14-03-00/630_360_1685978293-991.jpg) Прем'єр-міністр Денис Шмигаль та міністр закордонних справ Великої Британії ДжеймсКлеверлі під час зустрічі в Києві обговорили збройну підтримку України таінтеграцію в НАТО.

Як передає Укрінформ, про це глава українського уряду повідомив у [ Телеграмі](http://t.me/Denys_Smyhal/5314) .

Під час зустрічі [ Шмигаль ](https://www.ukrinform.ua/tag-smigal) подякував занепохитну підтримку Британії, лідерство у створенні «коаліції винищувачів» іготовність навчати українських пілотів.

За його даними, перші групи вже відбули на навчання.

"На полі бою ЗСУ переформатовуються під стандарти НАТО. Під час самітуорганізації Україна має почути меседжі про наше майбутнє в Альянсі", —зазначив прем'єр.

Глава уряду закликав Британію посилити санкції проти Російської Федерації,зокрема щодо експорту товарів подвійного призначення, підкресливши, що такізаходи знекровлять російську воєнну машину.

_Відео: Денис Шмигаль/Телеграм_

Серед іншого, Шмигаль відзначив участь Британії у швидкій відбудові, зокрема увідновленні шести мостів у Київській області та застосуванні інструментівUKEF.

Прем'єр висловив сподівання на швидку розробку компенсаційного механізму,наголосивши, що Росія має заплатити за все зруйноване. Також подякував заорганізацію в Лондоні конференції на тему відновлення.

"Очікуємо на практичні результати – насамперед на залучення ресурсів длявідбудови", – додав він.

**Читайте також:** [ Настав час поговорити про конкретику в питанні членстваУкраїни в **НАТО** \- Маркарова ](https://www.ukrinform.ua/rubric-polytics/3718233-nastav-cas-pogovoriti-pro-konkretiku-v-pitanni-clenstva-ukraini-v-nato-markarova.html)

Як повідомляв Укрінформ, Президент Володимир Зеленський [ обговорив ізКлеверлі ](https://www.ukrinform.ua/rubric-polytics/3718578-prezident-ukraini-zustrivsa-iz-glavou-mzs-britanii.html) підготовку до саміту НАТО, реалізаціюформули миру та відбудову України.

Source: [https://www.ukrinform.ua/rubric-polytics/3718601-smigal-obgovoriv-iz-glavou-mzs-britanii-zbrojnu-pidtrimku-ukraini-ta-integraciu-v-nato.html](https://www.ukrinform.ua/rubric-polytics/3718601-smigal-obgovoriv-iz-glavou-mzs-britanii-zbrojnu-pidtrimku-ukraini-ta-integraciu-v-nato.html)