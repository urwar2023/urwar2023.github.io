# СБУ знешкодила на Полтавщині банду кримінального авторитета на прізвисько «Москва»

Authors: Ukrinform (Person)

Publisher: Укринформ (Organization)

Published Time: 2023-06-05T18:19:03+03:00

Modified Time: 2023-06-05T18:19:03+03:00

Description: У результаті спецоперації на Полтавщині нейтралізовано банду, яка тероризувала місцевих жителів та «вибивала» неіснуючі борги з підприємців. — Укрінформ.

Images: ['[630_360_16859...](https://static.ukrinform.com/photos/2023_06/thumb_files/630_360_1685978173-342.jpg)']

Tags: ['Полтавщина', 'СБУ', 'Банда']

Type: Article

<!--METADATA-->

![](../Images/yкринформ/2023-06-05T18-19-03-03-00/630_360_1685978173-342.jpg) Урезультаті спецоперації на Полтавщині нейтралізовано банду, яка тероризуваламісцевих жителів та «вибивала» неіснуючі борги з підприємців.

Як передає Укрінформ, про це Управління СБУ в Полтавській області повідомило в[ Фейсбуці](https://www.facebook.com/ssu.poltavska/posts/pfbid0vWv1dw9mM6QYWPQn1jy6n6CGJuSi5X7Anx6gWhuwGcM5fJGc39U52BP7jKHoSmMQl).

«Служба безпеки ліквідувала в Кременчуці банду, яка загрожувала державнійбезпеці України в умовах війни. Зловмисники вирізнялись особливою жорстокістюта у разі відмови сплачувати їм гроші – погрожували вбивством власникамбізнесу та їхнім сім’ям. Також фігуранти розграбовували майно потерпілих», -ідеться в повідомленні.

Встановлено, що діяльність злочинного угруповання координував відомий врегіоні кримінальний авторитет на прізвисько «Москва». Раніше він вжепритягувався до відповідальності за вчинення тяжких злочинів та був«смотрящим» у колонії, де відбував покарання.

**Читайте також:** [ На Закарпатті кримінальному авторитету оголосили підозрупід час «сходки» ](https://www.ukrinform.ua/rubric-regions/3685987-na-zakarpatti-kriminalnomu-avtoritetu-ogolosili-pidozru-pid-cas-shodki.html)

За «згодою» кримінальника учасники його банди «ставили на лічильник»представників легального бізнесу в місті для отримання неіснуючих боргів.Таким чином вони розхитували внутрішню обстановку в регіоні і щоразунамагались посилити свій вплив на криміногенну ситуацію.

Співробітники СБУ задокументували факт вимагання неіснуючого боргу у 30 тис.дол. з місцевого підприємця.

Намагаючись «вибити» гроші, вони чинили постійний психологічний тиск начоловіка та його родину і погрожували їм фізичною розправою. Зрештою, вонисилою відібрали [ автомобіль ](https://www.ukrinform.ua/tag-avtomobil) дружинипотерпілого як «сплату за борг».

У результаті спецоперації співробітники СБУ затримали двох активних учасниківугруповання.

Під час обшуків за адресами фактичного проживання фігурантів виявлено великусуму готівки, отриману від потерпілого, три автомобілі, у тому числівикрадений у дружини потерпілого підприємця; записи чорної бухгалтерії таборгові розписки, а також зброю.

Наразі затриманим повідомлено про підозру за ч. 4 ст. 189 Кримінальногокодексу України (вимагання, вчинене за попередньою змовою групою осіб).

**Читайте також:** [ СБУ затримала « **кримінального** **авторитета** », якиймайже 10 років тероризував Кривий Ріг ](https://www.ukrinform.ua/rubric-regions/3674685-sbu-zatrimala-kriminalnogo-avtoriteta-akij-majze-10-rokiv-terorizuvav-krivij-rig.html)

Зловмисникам загрожує до 12 років тюрми.

Комплексні заходи проводили співробітники СБУ в Полтавській області спільно зНаціональною поліцією за процесуального керівництва обласної прокуратури.

Як повідомляв прес-центр СБУ, [ Служба безпеки викрила підприємців](https://www.ssu.gov.ua/novyny/sbu-vykryla-pidpryiemtsiv-na-sumshchyni-yaki-prodavaly-tovary-dlia-viiskovoi-promyslovosti-v-rf) на Сумщині, які продавалитовари для військової промисловості в рф

Source: [https://www.ukrinform.ua/rubric-regions/3718600-sbu-zneskodila-na-poltavsini-bandu-kriminalnogo-avtoriteta-na-prizvisko-moskva.html](https://www.ukrinform.ua/rubric-regions/3718600-sbu-zneskodila-na-poltavsini-bandu-kriminalnogo-avtoriteta-na-prizvisko-moskva.html)