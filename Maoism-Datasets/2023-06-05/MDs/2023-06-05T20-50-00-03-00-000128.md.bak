# На кінофестивалі «Миколайчук OPEN» у Чернівцях покажуть вісім українських прем'єр

Authors: Ukrinform (Person)

Publisher: Укринформ (Organization)

Published Time: 2023-06-05T20:50:00+03:00

Modified Time: 2023-06-05T20:50:00+03:00

Description: У Чернівцях на фестивалі глядацького кіно “Миколайчук OPEN”, який пройде з 15 по 20 червня, покажуть вісім українських прем'єр. — Укрінформ.

Images: ['[630_360_16301...](https://static.ukrinform.com/photos/2021_08/thumb_files/630_360_1630171870-547.jpeg)']

Tags: ['Фестиваль', 'Кіно', 'Чернівці', 'фільм']

Type: Article

<!--METADATA-->

![](../Images/yкринформ/2023-06-05T20-50-00-03-00/630_360_1630171870-547.jpeg) УЧернівцях на фестивалі глядацького кіно “Миколайчук OPEN”, який пройде з 15 по20 червня, покажуть вісім українських прем'єр.

Про це йдеться у пресрелізі організаторів фестивалю, який є у розпорядженніУкрінформу.

"Вісім українських прем’єр та перші покази фільмів в Україні. Фестивальглядацького [ кіно ](https://www.ukrinform.ua/tag-kino) “Миколайчук OPEN”вперше проведе національний конкурс, куди ввійшли українські короткометражніфільми різних жанрів (ігрові, документальні та експериментальні)", -поінформували організатори.

Зазначається, що деякі стрічки вже мали прем’єри та вигравали нагороди напрестижних міжнародних кінофестивалях - Berlinale та Oberhausen у Німеччині,кінофестиваль у Сараєво тощо.

Переможці обиратимуться глядацьким голосуванням. Автор чи авторка найкращоїукраїнської короткометражної картини отримає від оргкомітету фестивалюгрошовий приз у розмірі $500.

У національному конкурсі візьмуть участь 18 фільмів:

* «Велика маленька війна», режисер Мирослав Латик;   * «Людина», режисер Хачатур Василян;   * «Сусід по кімнаті», режисер Євген Слупчук;   * «Територія», режисер Мішель Ладес;   * «Чорнобиль 22», режисер Олексій Радинський;   * «Річниця», режисерка Анна Гончарова;   * «Оператор Вікторія», режисерка Анна Яценко;   * «Довкола», режисер Флора Боровик;   * «Це побачення!», режисерка Надія Парфан;   * «Театральна», режисерка Аліна Панасенко;   * «Ліс, ліс», режисерка Марія Стоянова;   * «Капітан Бровари», режисер Едуард Нечмоглод;   * «Оптика», режисер Олексій Новіков;   * «Джордан’96», режисерка Катерина Лесик;   * «Поки тут тихо», режисери Новруз Хікмет, Олена Подолянко;   * «Маляр», режисер Сашко Святський;   * «Прокидаючись у тиші», режисери Міла Жлуктенко, Даніель Асаді Фаезі;   * «Наша Робосім’я», режисерка Анастасія Тиха.

**Читайте також:** [ У Києві стартував 20-й Міжнародний **кінофестиваль**Docudays UA ](https://www.ukrinform.ua/rubric-culture/3717638-u-kievi-startuvav-20j-miznarodnij-kinofestival-docudays-ua.html)

Як повідомлялося, фестиваль глядацького кіно «Миколайчук OPEN» став першимкінофестивалем, що відбувся офлайн у червні 2022 року за умов повномасштабноговторгнення росії в Україну. Було показано 10 українських фільмів, які ще небули в прокаті, а також ретроспектива Мантаса Кведаравічюса і фільм «Такапізня, така тепла осінь» Івана Миколайчука. Вшановувати пам’ять відомогоуродженця Чернівецького регіону, на честь якого й отримав назву кінофестиваль“Миколайчук OPEN”, показами фільмів за його участі, вже є традицією заходу.Фестиваль виник як заклик не допустити руйнації національної кіноіндустрії ймав на меті продемонструвати значні успіхи українського кіно глядачеві.

_Фото: credo_

Source: [https://www.ukrinform.ua/rubric-culture/3718673-na-kinofestivali-mikolajcuk-open-u-cernivcah-pokazut-visim-ukrainskih-premer.html](https://www.ukrinform.ua/rubric-culture/3718673-na-kinofestivali-mikolajcuk-open-u-cernivcah-pokazut-visim-ukrainskih-premer.html)