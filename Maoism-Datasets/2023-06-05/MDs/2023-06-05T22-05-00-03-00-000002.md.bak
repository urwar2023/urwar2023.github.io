# Постачають «очі» для російських дронів: НАЗК внесло до переліку спонсорів війни дві китайські компанії

Authors: Ukrinform (Person)

Publisher: Укринформ (Organization)

Published Time: 2023-06-05T22:05:00+03:00

Modified Time: 2023-06-05T22:05:00+03:00

Description: Національне агентство з питань запобігання корупції внесло до переліку міжнародних спонсорів війни двох китайських виробників і постачальників обладнання для відеоспостереження — компанії Hikvision і Dahua Technology. — Укрінформ.

Images: ['[630_360_16859...](https://static.ukrinform.com/photos/2023_06/thumb_files/630_360_1685991880-654.jpg)']

Tags: ['Китай', 'НАЗК', 'Тероризм', 'Війна з Росією']

Type: Article

<!--METADATA-->

![](../Images/yкринформ/2023-06-05T22-05-00-03-00/630_360_1685991880-654.jpg)Національне агентство з питань запобігання корупції внесло до перелікуміжнародних спонсорів війни двох китайських виробників і постачальниківобладнання для відеоспостереження — компанії Hikvision і Dahua Technology.

Як передає Укрінформ, про це повідомило [ НАЗК](https://nazk.gov.ua/uk/novyny/postachayut-ochi-dlya-rosijskyh-bpla-nazk-vneslo-kytajski-kompaniyi-hikvision-ta-dahua-technology-do-pereliku-mizhnarodnyh-sponsoriv-vijny/) .

Підставою для відповідного рішення стала активна діяльність обох компаній натериторії Російської Федерації, а саме постачання обладнання подвійногопризначення, яке може використовуватися у воєнних цілях, та наповнення завдякиїм бюджету РФ.

За даними НАЗК, компанія Hikvision є [ китайським](https://www.ukrinform.ua/tag-kitaj) державним виробником і постачальникомобладнання для відеоспостереження для цивільних і військових цілей. Вона надаєширокий спектр продуктів фізичної безпеки, зокрема відеозахист, контрольдоступу та системи сигналізації.

Hikvision створила одну з найрозгалуженіших маркетингових мереж у галузі, доякої входить 66 дочірніх компаній і відділень по всьому світу. Вониобслуговують різноманітні вертикальні ринки в понад 150 країнах.

Встановлено, що компанія працює в Росії через офіційне представництво –товариство з обмеженою відповідальністю "Хиквижн". Їхній виторг у РФ післяпочатку в Україні повномасштабної війни зріс на 42%, чистий прибуток — на1526%. Штат компанії був розширений удвічі.

Компанія Dahua Technology зі свого боку є другим у світі виробником системвідеоспостереження за доходами. У Росії її офіційно представляє товариство зобмеженою відповідальністю "Дахуа Текнолоджи Рус".

Сплачені організацією до російського бюджету податки, за 2021 рік становлять1,12 млн доларів за нинішнім курсом. "Враховуючи загальну тенденцію і тойфакт, що з російського ринку пішли західні аналогічні бренди Axis, Hanwha,Panasonic, Motorola, IBM, Milestone, сума податків за 2022 рік, очевидно,зросла", — зауважили в НАЗК.

За інформацією агентства, після початку повномасштабного вторгнення російськихвійськ в Україну Dahua продовжує в цілодобовому режимі забезпечувативідвантаження продукції в РФ.

На додачу її представник заявив, що компанія розраховує на продовження тарозширення в Росії комерційної діяльності.

Згідно з даними ресурсу Importgenius, "Дахуа Текнолоджи Рус" отримує великіпартії техніки та обладнання. У 2022 році компанія продовжувала імпортувати зКитаю обладнання, насамперед відеокамери. Поставки дронів, тепловізорів ісупутніх компонентів тривають. Останнє підтверджується пропозиціями зофіційного сайту товариства.

**Читайте також:** [ Leica продавала Росії біноклі й приціли під час війни –The Insider ](https://www.ukrinform.ua/rubric-world/3710994-leica-prodavala-rosii-binokli-j-pricili-pid-cas-vijni-the-insider.html)

Таким чином, Dahua забезпечує Росію товарами критичного призначення, якідозволяють функціонувати галузі військово-промислового комплексу, сприяючи врезультаті продовженню війни.

"Завдяки роботі обох цих компаній на ринку держави-терориста, рф у вільномудоступі має дрони, тепловізори, камери спостереження, які можуть бутивикористані на БПЛА, протидронні рушниці та інші засоби для продовження війнипроти України. Це доводить пряме фінансування війни китайськими компаніямиHikvision та Dahua Technology", — підсумували в НАЗК.

Як повідомляв [ Укрінформ ](https://www.ukrinform.ua/rubric-ato/3714103-nazk-vneslo-mondelez-international-do-pereliku-miznarodnih-sponsoriv-vijni.html) ,раніше НАЗК внесло до переліку міжнародних спонсорів війни американськутранснаціональну компанію з виробництва кондитерських виробів, продуктівхарчування та напоїв Mondelez International.

Source: [https://www.ukrinform.ua/rubric-economy/3718698-postacaut-oci-dla-rosijskih-droniv-nazk-vneslo-do-pereliku-sponsoriv-vijni-dvi-kitajski-kompanii.html](https://www.ukrinform.ua/rubric-economy/3718698-postacaut-oci-dla-rosijskih-droniv-nazk-vneslo-do-pereliku-sponsoriv-vijni-dvi-kitajski-kompanii.html)