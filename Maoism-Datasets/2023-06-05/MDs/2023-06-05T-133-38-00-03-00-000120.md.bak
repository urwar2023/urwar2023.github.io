# Президент України зустрівся з главою МЗС Британії

Authors: Ukrinform (Person)

Publisher: Укринформ (Organization)

Published Time: 2023-06-05T-133:38:00+03:00

Modified Time: 2023-06-05T17:38:00+03:00

Description: Президент Володимир Зеленський обговорив із державним секретарем у закордонних справах, справах Співдружності націй і розвитку Великої Британії Джеймсом Клеверлі підготовку до саміту НАТО, реалізацію формули миру і відбудову України. — Укрінформ.

Images: ['[630_360_16859...](https://static.ukrinform.com/photos/2023_06/thumb_files/630_360_1685978512-292.jpeg)']

Tags: ['Британія', 'МЗС', 'Візит', 'Зеленський']

Type: Article

<!--METADATA-->

![](../Images/yкринформ/2023-06-05T-133-38-00-03-00/630_360_1685978512-292.jpeg)Президент Володимир Зеленський обговорив із державним секретарем у закордоннихсправах, справах Співдружності націй і розвитку Великої Британії ДжеймсомКлеверлі підготовку до саміту НАТО, реалізацію формули миру і відбудовуУкраїни.

Про це глава держави повідомив у [ Телеграмі](https://t.me/V_Zelenskiy_official/6475) , передає Укрінформ.

"Під час зустрічі обговорили важливі актуальні питання: очікування України відВільнюського саміту НАТО, просування української формули миру та підготовкиГлобального саміту з її реалізації, Лондонську міжнародну конференцію звідбудови України", - зазначив Зеленський.

_Відео:[ Офіційний канал Президента України](https://t.me/V_Zelenskiy_official/6475) _

Він також висловив вдячність за підтримку, яку [ Велика Британія](https://www.ukrinform.ua/tag-britania) надавала і продовжує надаватиУкраїні.

![](../Images/yкринформ/2023-06-05T-133-38-00-03-00/1685978512-299.jpeg)

Водночас Президент нагадав, що за останні тижні відбулися переговори зПрем’єр-міністром Великої Британії, був прямий діалог і досягнуті "дужеважливі домовленості".

![](../Images/yкринформ/2023-06-05T-133-38-00-03-00/1685978512-675.jpeg)

Як розповіли в [ пресслужбі ОП ](https://www.president.gov.ua/news/prezident-ukrayini-proviv-zustrich-iz-derzhavnim-sekretarem-83405) , глава державиокремо наголосив на важливості ухвалених Великою Британією рішень про передачуУкраїні ракет «Сторм Шедоу» та підготовку українських пілотів.

Зеленський акцентував, що останнім часом російський агресор значно активізувавракетний терор проти України, тому держава потребує швидкого й суттєвогопосилення систем протиповітряної оборони.

«Важливо, що ми розпочали дискусії щодо коаліції «Петріотів». І ВеликаБританія є частиною цих дискусій», – підкреслив він.

Під час зустрічі відбувся детальний обмін думками щодо очікувань України відВільнюського саміту НАТО. Глава держави пояснив, що для України важливоотримати чіткий сигнал про перспективи членства в Альянсі.

«Це мотиваційний чинник для нашої армії», – сказав Президент.

**Читайте також:** [ МЗС Британії: Закликаємо всі держави твердо стояти заУкраїну, скільки потрібно ](https://www.ukrinform.ua/rubric-polytics/3716758-mzs-britanii-zaklikaemo-vsi-derzavi-tverdo-stoati-za-ukrainu-skilki-potribno.html)

Окремо було порушено питання просування української формули миру та підготовкиглобального саміту з її реалізації. Сторони погодилися з важливістю залученнядо участі в цьому заході якомога більшої кількості держав, зокрема ГлобальногоПівдня.

Зеленський і Клеверлі обговорили також підготовку до Лондонської міжнародноїконференції з відбудови України. Було наголошено, зокрема, на тому, щоконференція має дати практичні результати й стати важливим політичним сигналомпідтримки Української держави.

Як [ повідомлялося ](https://www.ukrinform.ua/rubric-polytics/3717163-u-moldovi-zelenskij-zustrivsa-z-sunakom-govorili-pro-storm-shadow-ta-vijnu.html) , Президент Володимир Зеленський 1 червня під час візитув Молдову провів зустріч із Прем’єр-міністром Великої Британії Ріші Сунаком.

_Фото: ОП_

Source: [https://www.ukrinform.ua/rubric-polytics/3718578-prezident-ukraini-zustrivsa-iz-glavou-mzs-britanii.html](https://www.ukrinform.ua/rubric-polytics/3718578-prezident-ukraini-zustrivsa-iz-glavou-mzs-britanii.html)