# Чехія ввела санкції проти російського олігарха Євтушенкова та його сина

Authors: Ukrinform (Person)

Publisher: Укринформ (Organization)

Published Time: 2023-06-29T-12:01:00+03:00

Modified Time: 2023-06-29T18:01:00+03:00

Description: Чехія внесла до національного списку санкцій російського підприємця Володимира Євтушенкова та його сина Фелікса, які спонсорують військово-промисловий комплекс РФ. — Укрінформ.

Images: ['[630_360_16880...](https://static.ukrinform.com/photos/2023_06/thumb_files/630_360_1688050773-828.jpg)']

Tags: ['Антиросійські санкції', 'Чехія', 'Олігархи', '#stoprussia']

Type: Article

<!--METADATA-->

![](../Images/2023-06-29T-12-01-00-03-00/630_360_1688050773-828.jpg) Чехіявнесла до національного списку санкцій російського підприємця ВолодимираЄвтушенкова та його сина Фелікса, які спонсорують військово-промисловийкомплекс РФ.

Про це повідомляє [ Radio Prague International](https://ruski.radio.cz/chehiya-vnesla-v-nacionalnyy-sankcionnyy-spisok-rossiyskogo-biznesmena-vladimira-8787328) , передає Укрінформ.

Включення до списку санкцій означає, що цим особам заборонено в'їзд до [ Чехії](https://www.ukrinform.ua/tag-cehia) , проведення будь-яких фінансовихоперацій через чеські структури та заморожування в країні всіх активів.Одночасно Чехія пропонує включити дані імена до списку санкцій Євросоюзу.

Міністр закордонних справ Чехії Ян Липавський повідомив про наявність данихпро те, що Євтушенков мав або може мати власність у Чеській Республіці.«Питання займатиметься, зокрема, Управління фінансового аналізу, яке можезаморозити дані активи. До того ж варто відзначити, що бізнес (Євтушенкових –ред.) в РФ є частиною військово-промислового комплексу», – уточнив чеськийміністр.

Ян Липавський охарактеризував Володимира Євтушенкова як провідного російськогобізнесмена, який разом зі своїм сином надає російському уряду значні ресурси.«У минулому він неодноразово зупинявся на території Чехії, а зараз післярішення уряду він зробити цього не зможе», – зазначив Липавський.

Згідно з поданим документом, Євтушенков має давні тісні відносини звисокопосадовцями і є членом кількох торгово-промислових палат, сприяючироботі стратегічних секторів російської економіки, які є важливими джереламидоходів для російської держави та уряду.

«Компанії, які давно пов'язані з концерном АФК «Система», який заснувавВолодимир Петрович Євтушенков і в якому він має суттєву частку, виробляють тапостачають системи озброєння для збройних сил Російської Федерації», – йдетьсяу документі.

**Читайте також:** [ СБУ повідомило про підозру російському **олігарху** ,який постачав сировину для «Калібрів» ](https://www.ukrinform.ua/rubric-ato/3725753-sbu-povidomilo-pro-pidozru-rosijskomu-oligarhu-akij-postacav-sirovinu-dla-kalibriv.html)

У квітні 2022 року, побоюючись західних санкцій, Євтушенков залишив посадуголови ради директорів «Системи». Частину пакета акцій АФК він передав своємусинові Феліксу.

Національний список санкцій Чехія складає згідно з власним «закономМагнітського», прийнятим у січні цього року з метою більш ефективногозабезпечення захисту прав людини.

_Фото: Forbes_

Source: [https://www.ukrinform.ua/rubric-world/3729421-cehia-vvela-sankcii-proti-rosijskogo-oligarha-evtusenkova-ta-jogo-sina.html](https://www.ukrinform.ua/rubric-world/3729421-cehia-vvela-sankcii-proti-rosijskogo-oligarha-evtusenkova-ta-jogo-sina.html)