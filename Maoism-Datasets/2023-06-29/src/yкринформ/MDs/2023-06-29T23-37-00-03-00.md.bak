# МВФ пояснив, яких реформ очікує від України для виділення наступних траншів

Authors: Ukrinform (Person)

Publisher: Укринформ (Organization)

Published Time: 2023-06-29T23:37:00+03:00

Modified Time: 2023-06-29T23:37:00+03:00

Description: Міжнародний валютний фонд очікує, що на наступному етапі програми розширеного фінансування EFF українська влада ухвалить у погоджені терміни закони щодо покращення врядування та боротьби з корупцією. — Укрінформ.

Images: ['[630_360_16655...](https://static.ukrinform.com/photos/2022_10/thumb_files/630_360_1665511173-529.jpg)']

Tags: ['Економіка', 'МВФ', 'Україна', 'Боротьба з корупцією']

Type: Article

<!--METADATA-->

![](../Images/2023-06-29T23-37-00-03-00/630_360_1665511173-529.jpg)Міжнародний валютний фонд очікує, що на наступному етапі програми розширеногофінансування EFF українська влада ухвалить у погоджені терміни закони щодопокращення врядування та боротьби з корупцією.

Про це сказав у четвер у відповідь на запитання власного кореспондентаУкрінформу в Вашингтоні голова місії МВФ в Україні Гевін Грей.

«Упродовж наступних пів року ми дивитимемося на структурні реформи, якіреалізовуються (в Україні – ред.)», - зазначив представник Фонду.

**Читайте також:** **[ МВФ завершив перший перегляд програми: Україна отримаєтранш на $890 мільйонів ](https://www.ukrinform.ua/rubric-economy/3729537-mvf-pogodiv-vidilenna-ukraini-novogo-transu-na-890-miljoniv.html) **

У цьому контексті він звернув увагу на реформи врядування, а також боротьби зкорупцією. За його словами, «вони будуть одними з найважливіших», за якимистежитиме як МВФ, так і інші міжнародні інституції, які працюють з Україною.

Зокрема, до кінця липня Фонд чекає відновлення обов’язкової процедуридекларацій статків для чиновників в Україні. Крім того, до цього ж термінуУкраїні необхідно завершити процедуру ухвалення закону 8401 про внесення зміндо податкового кодексу.

**Читайте також:** **[ МВФ покращив очікування щодо макроекономічнихперспектив України у 2023 році ](https://www.ukrinform.ua/rubric-economy/3729552-mvf-pokrasiv-ocikuvanna-sodo-makroekonomicnih-perspektiv-ukraini-u-2023-roci.html) **

Наприкінці вересня програмою визначений «орієнтир» щодо внесення відповіднихзмін до українського законодавства про боротьбу з відмивання грошей тафінансуванням тероризму. МВФ також очікує, що в грудні в Україні буде прийнятеструктурне базове законодавство, яке має посилити автономію антикорупційноїпрокуратури.

«Це все важливі реформи»,- наголосив представник Фонду.

**Читайте також:** **[ До бюджету надійшли $1,2 мільярда грантових коштів відСША та Фінляндії ](https://www.ukrinform.ua/rubric-economy/3729450-do-budzetu-nadijsli-12-milarda-grantovih-kostiv-vid-ssa-ta-finlandii.html) **

Крім того, за його словами, впродовж наступного етапу виконання програми EFFдля України ключовим завданням залишається розробка бюджету на 2024 рік, якиймає відповідати цілям програми, а також політиці макроекономічної стійкості.За словами Грея, робота на цьому напрямі розпочнеться вже ближчими тижнями.

Як повідомляв Укрінформ, у четвер Виконавча рада **[ МВФ](https://www.ukrinform.ua/tag-mvf) ** завершила перший перегляд угоди врамках Програми розширеного фінансування (EFF) для України та ухвалила рішенняпро виділення Україні траншу на суму $890 мільйонів.

Source: [https://www.ukrinform.ua/rubric-economy/3729557-mvf-poasniv-akih-reform-ocikue-vid-ukraini-dla-vidilenna-nastupnih-transiv.html](https://www.ukrinform.ua/rubric-economy/3729557-mvf-poasniv-akih-reform-ocikue-vid-ukraini-dla-vidilenna-nastupnih-transiv.html)