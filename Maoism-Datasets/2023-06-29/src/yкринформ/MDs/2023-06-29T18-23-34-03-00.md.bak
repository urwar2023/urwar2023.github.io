# У Раді назвали пріоритети держзакупівель — оборона, цивільний захист, харчі й пальне

Authors: Ukrinform (Person)

Publisher: Укринформ (Organization)

Published Time: 2023-06-29T18:23:34+03:00

Modified Time: 2023-06-29T18:23:34+03:00

Description: Поміж пріоритетів закупівель за державний кошт під час війни - потреби захисту українців на фронті і в тилу, а також придбання харчів та палива. — Укрінформ.

Images: ['[630_360_15832...](https://static.ukrinform.com/photos/2020_03/thumb_files/630_360_1583237288-537.jpg)']

Tags: ['Верховна Рада', 'Держзакупівлі']

Type: Article

<!--METADATA-->

![](../Images/2023-06-29T18-23-34-03-00/630_360_1583237288-537.jpg) Поміжпріоритетів закупівель за державний кошт під час війни - потреби захистуукраїнців на фронті і в тилу, а також придбання харчів та палива.

Про це під час публічної дискусії на тему: "Не по барабану: які закупівлі єдоцільними у воєнний час", що відбулася в Медіацентрі Україна — Укрінформ,сказав голова Комітету ВР з питань економічного розвитку Дмитро Наталуха.

За його словами, абсолютно природно, що на першому місці під час війниоборонні закупівлі. Далі за пріоритетністю - забезпечення українців продуктамихарчування і паливом.

"Це також так чи інакше пов’язано із забезпеченням Сил оборони або фізичного йсоціального захисту цивільних громадян. Як, приміром, питання облаштуванняукриттів. Перше — це безпека на фронті, друге — безпека в тилу, а також усе,що посилює цю безпеку”, - наголосив народний обранець.

Що ж до критеріїв першочерговості відповідних витрат та їх доцільності, то, найого думку, їх підказує здоровий глузд.

"Здоровий глузд не підказував, навіщо в укриттях барабани, тому цеспровокувало низку дискусій і [ скандалів ](https://www.ukrinform.ua/tag-skandal) . Те ж стосується й ремонту під час війни стадіонів. Як на мене, маєспрацьовувати інтуїція. Тому перше, що прийде в голову звичайній людині, яказамислиться, що їй потрібно, аби почуватися захищеною, це і є те, на що маєвитрачати кошти держава", - пояснив Наталуха.

**Читайте також:** [ У аеропорту «Бориспіль» пояснили, чому замовилиприбирання майже на ₴52 мільйони ](https://www.ukrinform.ua/rubric-kyiv/3725237-u-aeroportu-borispil-poasnili-comu-zamovili-pribiranna-majze-na-52-miljoni.html)

Водночас він висловився за певне зміщення акцентів у системі обороннихзакупівель. Адже зараз відсоток витрат на придбання БПЛА та морських дронівнабагато нижчий, ніж при закупівлях важкого озброєння.

"Хоча з точки зору поштовху для певних індустрій держава могла б спрямовуватибільший ресурс для стимулювання виробників саме цієї галузі. Якщо б вонизнали, що є державне оборонне замовлення, могли б планувати обсяги виробництвата фінансувати науково-дослідні розробки. Думаю, ми до цього незабаромдійдемо", - переконаний парламентарій.

Як повідомлялося, в середині червня [ соцмережі сколихнув скандал](https://www.ukrinform.ua/rubric-society/3723171-socmerezi-pro-skandalni-zakupivli-dla-ukrittiv-barabani-bez-gorniv-grosi-na-viter.html) , пов’язанийіз закупівлею для укриттів у Києві барабанів майже на 900 тисяч гривень таелектричних пателень по 600-700 тисяч за штуку. А минулого тижня оголосилирезультати тендерних закупівель послуг з капітального ремонту стадіону у містіКіверці майже за 150 мільйонів гривень. Після резонансу в соціальних мережахмісцева влада скасувала результати тендера.

Source: [https://www.ukrinform.ua/rubric-polytics/3729436-u-radi-nazvali-prioriteti-derzzakupivel-oborona-civilnij-zahist-harci-j-palne.html](https://www.ukrinform.ua/rubric-polytics/3729436-u-radi-nazvali-prioriteti-derzzakupivel-oborona-civilnij-zahist-harci-j-palne.html)