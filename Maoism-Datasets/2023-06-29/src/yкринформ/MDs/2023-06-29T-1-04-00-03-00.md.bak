# Данілов про ЗАЕС: Україна готується до будь-яких сценаріїв, реакція світу мала б бути миттєвою

Authors: Ukrinform (Person)

Publisher: Укринформ (Organization)

Published Time: 2023-06-29T-1:04:00+03:00

Modified Time: 2023-06-29T22:04:00+03:00

Description: Секретар Ради національної безпеки та оборони Олексій Данілов заявляє, що Україна ретельно готується до будь-яких сценаріїв розвитку подій навколо Запорізької АЕС. — Укрінформ.

Images: ['[630_360_16446...](https://static.ukrinform.com/photos/2022_02/thumb_files/630_360_1644600548-281.jpg)']

Tags: ['Теракт', 'Данілов', 'Запорізька АЕС', 'Війна з Росією', 'Єдині новини']

Type: Article

<!--METADATA-->

![](../Images/2023-06-29T-1-04-00-03-00/630_360_1644600548-281.jpg) СекретарРади національної безпеки та оборони Олексій Данілов заявляє, що Українаретельно готується до будь-яких сценаріїв розвитку подій навколо ЗапорізькоїАЕС.

Про це він сказав в ефірі телемарафону "Єдині новини", повідомляє Укрінформ.

"Що стосується ситуації на Запорізькій АЕС. Ми дуже ретельно готуємось добудь-яких сценаріїв, які можуть відбутися. Проходять певні навчання. Мипрацюємо за тією процедурою, яка в нас є. Якщо є відповідна інформація віднашої розвідки, що це може відбутися, ми маємо протокол, як діяти", - зазначивДанілов.

**Читайте також:** **[ У разі аварії на ЗАЕС можуть евакуювати близько 300тисяч людей із чотирьох областей ](https://www.ukrinform.ua/rubric-regions/3729379-u-razi-avarii-na-zaes-mozut-evakuuvati-blizko-300-tisac-ludej-iz-cotiroh-oblastej.html) **

Водночас він висловив думку, що реакція світу на події навколо ЗАЕС мала ббути жорсткою і миттєвою.

"Якщо, не дай Бог, такі події (теракт на ЗАЕС - ред.) відбудуться, то требаговорити про те, в якому світі ми живемо, коли країна-терорист може завдатифактично ядерного удару по країні, яка не має до неї жодного стосунку, і я бвважав, що ця реакція світу мала б бути миттєвою, щоб поставити крапку в цьомупитанні", - заявив секретар РНБО.

**Читайте також:** **[ Ляшко про загрозу теракту на ЗАЕС: Київ знаходитьсяпоза межами радіаційного впливу ](https://www.ukrinform.ua/rubric-kyiv/3729519-lasko-pro-zagrozu-teraktu-na-zaes-kiiv-znahoditsa-poza-mezami-radiacijnogo-vplivu.html) **

Він переконаний, що чим швидше Україна здобуде перемогу над країною-терористом, тим швидше світова спільнота видихне і буде розуміти, що світзнаходиться у безпеці.

"Існування Росії в тих межах, в яких вона сьогодні існує, це загроза длявсього цивілізованого світу. І ті події, які там відбувалися останніми днямиза участю "Вагнера", говорять про те, що це країна неконтрольована, ... в якійдіють багато приватних угруповань. І вони в будь-який момент можуть захопитибудь-який ядерний об'єкт і будь-яку ядерну зброю", - підкреслив Данілов.

**Читайте також:** **[ Відсутність потужної реакції Європи на підрив ГЕС можедати Росії нахабності щодо ЗАЕС - Зеленський](https://www.ukrinform.ua/rubric-polytics/3729484-vidsutnist-potuznoi-reakcii-evropi-na-pidriv-ges-moze-dati-rosii-nahabnosti-sodo-zaes-zelenskij.html) **

За його словами, "Вагнер" є терористичною організацією, і це має визнати увесьсвіт, адже члени цього злочинного угруповання мандрують літаками по всьомусвіту.

"Вони можуть пересуватися за межі Росії на літаках. Ну як це так може бути?",- поставив питання секретар РНБО.

**Читайте також:** **[ В Україні почались масштабні навчання на випадок аваріїна ЗАЕС ](https://www.ukrinform.ua/rubric-regions/3729138-u-zaporizzi-ta-oblasti-provodat-navcanna-na-vipadok-avarii-na-zaes.html) **

Як повідомляв Укрінформ, 4 березня 2022 року росіяни окупували ЗАЕС. 22 червня2023 року Президент Володимир Зеленський заявив про плани Росії влаштувати **[теракт ](https://www.ukrinform.ua/tag-terakt) ** на Запорізькій АЕС.

Source: [https://www.ukrinform.ua/rubric-regions/3729535-danilov-pro-zaes-ukraina-gotuetsa-do-budakih-scenariiv-reakcia-svitu-mala-b-buti-mittevou.html](https://www.ukrinform.ua/rubric-regions/3729535-danilov-pro-zaes-ukraina-gotuetsa-do-budakih-scenariiv-reakcia-svitu-mala-b-buti-mittevou.html)