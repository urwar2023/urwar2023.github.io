<h1>Єрмак назвав завдання міжнародної робочої групи щодо екологічних злочинів Росії</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-06-29T19:44:00+03:00</p>
<p>Modified Time: 2023-06-29T19:44:00+03:00</p>
<p>Description: Новостворена міжнародна робоча група щодо екологічних злочинів Росії має зосередитися на оцінці злочинів Росії, розробці певних механізмів для притягнення її до відповідальності та відновленні екосистеми України. — Укрінформ.</p>
<p>Images: ['<a href="https://static.ukrinform.com/photos/2023_06/thumb_files/630_360_1688057757-909.jpeg">630_360_16880...</a>']</p>
<p>Tags: ['Росія', 'Єрмак', 'Офіс Президента', 'Війна з Росією', 'Екоцид']</p>
<p>Type: Article</p>
<!--METADATA-->

<p><img alt="" src="../Images/2023-06-29T19-44-00-03-00/630_360_1688057757-909.jpeg" />Новостворена міжнародна робоча група щодо екологічних злочинів Росії маєзосередитися на оцінці злочинів Росії, розробці певних механізмів дляпритягнення її до відповідальності та відновленні екосистеми України.</p>
<p>Про це на брифінгу сказав співголова робочої групи, керівник Офісу ПрезидентаУкраїни Андрій Єрмак, повідомляє кореспондент Укрінформу.</p>
<p>"Дуже важливо, що сьогодні відбулося перше, установче засідання новоствореноїміжнародної робочої групи щодо екологічних злочинів Росії. Надалі зустрічігрупи відбуватимуться постійно в онлайн і офлайн режимах", - сказав <a href="https://www.ukrinform.ua/tag-ermak"> Єрмак</a> .</p>
<p>За його словами, завданням робочої групи мають стати три речі: оцінка злочинівРосії, розробка певних механізмів щодо притягнення до відповідальності РФ заусі ці злочини та відновлення екосистеми України.</p>
<p>"Ми маємо вирішити три головні речі: оцінка тих злочинів і шкоди, які булизавдані екосистемі України від російської агресії. Тут дуже важливо, щоб мимогли все прорахувати. Друге - це розробка певних механізмів щодо притягненнядо відповідальності РФ за усі ці злочини. Зараз ніхто не може прорахувати,скільки знадобиться часу для того, щоб відновити усі завдані збитки. І все цебуде опрацьовувати група. І третє - це відновлення. Ми повинні відновити всене просто так, як було, а зробити все за найкращими прикладами у світі, щобнаша країна була прикладом дружнього ставлення до природи. І ми хочемовикористати для цього усі найкращі світові зразки", - розповів керівник ОП.</p>
<p><strong>Читайте також:</strong> <a href="https://www.ukrinform.ua/rubric-polytics/3729190-ermak-obgovoriv-iz-sallivanom-situaciu-na-fronti-i-zustric-u-kopengageni.html"> <strong>Єрмак</strong> обговорив із Салліваном ситуацію на фронті ізустріч у Копенгагені </a></p>
<p>Він зазначив, що за результатами роботи групи має бути напрацьовано низкудокументів - своєрідний Київський екологічний компас. "Він буде складатися здокументів з рекомендаціями світових експертів", - наголосив Єрмак.</p>
<p>За його словами, перше засідання групи пройшло надзвичайно плідно, і це стало"потужним сигналом світової підтримки України".</p>
<p>"Світ повинен кожного дня чути, що відбувається в Україні", - наголосивкерівник ОП.</p>
<p><strong>Читайте також:</strong> <a href="https://www.ukrinform.ua/rubric-polytics/3728757-sprobi-putina-vidroditi-srsr-ostatocno-provalilisa-ermak.html"> Спроби Путіна відродити СРСР остаточно провалилися –<strong>Єрмак</strong> </a></p>
<p>У засіданні групи взяли участь ексвіцепрем’єрка Швеції, колишній єврокомісар зпитань довкілля Маргот Вальстрем, експрезидентка Ірландії, колишній Верховнийкомісар ООН з прав людини, колишня голова Міжнародного інституту довкілля тарозвитку Мері Робінсон, віцепрезидентка Європарламенту, член фракції Зелені /Європейський вільний альянс Гейді Гаутала.</p>
<p>Спеціальним гостем заходу стала шведська еко-активістка Грета Тунберг.</p>
<p><em>Фото: Офіс Президента</em></p>
<p>Source: <a href="https://www.ukrinform.ua/rubric-polytics/3729476-ermak-nazvav-zavdanna-miznarodnoi-robocoi-grupi-sodo-ekologicnih-zlociniv-rosii.html">https://www.ukrinform.ua/rubric-polytics/3729476-ermak-nazvav-zavdanna-miznarodnoi-robocoi-grupi-sodo-ekologicnih-zlociniv-rosii.html</a></p>