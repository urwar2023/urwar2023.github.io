<h1>Обхід санкцій та атомна галузь: Зеленський закликає ЄС посилити тиск на Росію у новому пакеті</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-06-29T19:58:00+03:00</p>
<p>Modified Time: 2023-06-29T19:58:00+03:00</p>
<p>Description: Президент України Володимир Зеленський закликав Євросоюз у наступному, 12-му санкційному пакеті посилити увагу до протидії обходу Росією санкцій через треті країни і ввести обмеження до атомної галузі РФ. — Укрінформ.</p>
<p>Images: ['<a href="https://static.ukrinform.com/photos/2022_07/thumb_files/630_360_1657829957-221.jpeg">630_360_16578...</a>']</p>
<p>Tags: ['Антиросійські санкції', 'Євросоюз', 'Атомна енергетика', 'Зеленський']</p>
<p>Type: Article</p>
<!--METADATA-->

<p><img alt="" src="../Images/2023-06-29T19-58-00-03-00/630_360_1657829957-221.jpeg" /> ПрезидентУкраїни Володимир Зеленський закликав Євросоюз у наступному, 12-му санкційномупакеті посилити увагу до протидії обходу Росією санкцій через треті країни іввести обмеження до атомної галузі РФ.</p>
<p>Як передає Укрінформ, на цьому глава держави наголосив, виступаючи назасіданні Європейської ради, повідомляється на <a href="https://www.president.gov.ua/news/ce-istorichnij-chas-shob-pochati-peregovori-pro-chlenstvo-uk-83925"> сайті Президента</a> .</p>
<p>"Я вдячний за нещодавно ухвалений одинадцятий <a href="https://www.ukrinform.ua/tag-antirosijski-sankcii"> санкційний</a> пакет Євросоюзу, якийпродовжує справедливу політику тиску на всіх, хто робить можливими агресію йтерор. Важливо не зупинятись у санкціях. Що менше буде пауз, то менше Росіяадаптується до тиску на неї та менше придумає, як обходити санкції. Дякую, що11-й санкційний пакет приділяє увагу намаганням Росії обійти санкції черезтреті країни, таку увагу варто посилити у 12-му санкційному пакеті ЄС", -сказав Зеленський.</p>
<p>Він зауважив, що, на жаль, багато ракет, які російські терористи застосовуютьзараз проти життя в Україні, були вироблені нещодавно та містять критичнікомпоненти, які зроблені компаніями вільного світу.</p>
<p>"З цим не можна миритися. Маємо разом повністю зупинити використання Росієютехнологій вільного світу заради агресії проти свободи", - підкресливПрезидент.</p>
<p>За його словами, не можна також терпіти й того, що Росія робить із нашоюЗапорізькою атомною станцією. Президент нагадав, що це найбільша в Європі АЕС,а російські терористи її замінували.</p>
<p>"У нас є конкретна інформація від нашої розвідки, і ми представили її,зокрема, дипломатам європейських країн. Як і, до речі, інформацію провикористання Росією іноземних компонентів для виробництва ракет. Російськаатомна галузь заслуговує санкцій у відповідь на російський радіаційнийшантаж", - наголосив Зеленський.</p>
<p><strong>Читайте також:</strong> <a href="https://www.ukrinform.ua/rubric-polytics/3729332-u-nastupnomu-paketi-maut-buti-sankcii-proti-rosatoma-nauseda.html"> У наступному пакеті мають бути <strong>санкції</strong> проти«Росатома» - Науседа </a></p>
<p>Як повідомляв <a href="https://www.ukrinform.ua/rubric-world/3726674-es-opriludniv-zmist-11go-paketu-sankcij-proti-rosii.html"> Укрінформ </a> , Європейський Союз 23червня ухвалив та оприлюднив подробиці 11-го пакета санкцій проти РосійськоїФедерації.</p>
<p>Зокрема, він містить механізм протидії обходу обмежень Росією, що має вплинутина російський ВПК і їхню здатність виробляти ракети.</p>
<p><em>Фото: ОП</em></p>
<p>Source: <a href="https://www.ukrinform.ua/rubric-polytics/3729481-obhid-sankcij-ta-atomna-galuz-zelenskij-zaklikae-es-posiliti-tisk-na-rosiu-u-novomu-paketi.html">https://www.ukrinform.ua/rubric-polytics/3729481-obhid-sankcij-ta-atomna-galuz-zelenskij-zaklikae-es-posiliti-tisk-na-rosiu-u-novomu-paketi.html</a></p>