<h1>МВФ покращив очікування щодо макроекономічних перспектив України у 2023 році</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-06-29T10:11:00+03:00</p>
<p>Modified Time: 2023-06-29T23:11:00+03:00</p>
<p>Description: Позитивне рішення першого перегляду програми розширеного фінансування для України (Extended Fund Facility - EFF) повʼязане з покращенням очікувань щодо макроекономічних перспектив України у 2023 році. — Укрінформ.</p>
<p>Images: ['<a href="https://static.ukrinform.com/photos/2022_10/thumb_files/630_360_1665511173-529.jpg">630_360_16655...</a>']</p>
<p>Tags: ['Мінфін', 'МВФ', 'Україна', 'Прогноз']</p>
<p>Type: Article</p>
<!--METADATA-->

<p><img alt="" src="../Images/2023-06-29T10-11-00-03-00/630_360_1665511173-529.jpg" /> Позитивнерішення першого перегляду програми розширеного фінансування для України(Extended Fund Facility - EFF) повʼязане з покращенням очікувань щодомакроекономічних перспектив України у 2023 році.</p>
<p>Про це повідомила <a href="https://mof.gov.ua/uk/news/imf_executive_board_completes_the_first_review_under_the_extended_fund_facility_eff_arrangement_for_ukraine-4085"> пресслужба Міністерства фінансів України</a>, передає Укрінформ.</p>
<p>"Переглядом відзначено значний прогрес Уряду України у виконанні зобов'язаньза програмою EFF. Україна виконала всі відповідні кількісні критеріїефективності за квітень та структурні орієнтири станом на кінець червня", -йдеться у повідомленні.</p>
<p>Зокрема, було ухвалено зміни до державного <a href="https://www.ukrinform.ua/tag-budzet"> бюджету</a> , які відповідають потребам України,підготовлено законопроєкт про вдосконалення Бюджетного кодексу та завершеноперший підготовчий етап для розробки Національної стратегії доходів.</p>
<p>Підкреслюється, що експерти Фонду покращили очікування щодо макроекономічнихперспектив у 2023 році.</p>
<p>Успішний перегляд Програми розширеного фінансування дозволяє Україні отриматидругий транш в сумі 890 млн доларів США найближчим часом.</p>
<p>“Вдячний за конструктивну співпрацю експертам та керівництву МВФ, УрядуУкраїни і Національному банку, що дозволило досягти успішного переглядуПрограми. Умови, передбачені EFF, сприяють посиленню економічної та фінансовоїполітики України, а також мобілізації фінансових ресурсів на бюджетні потребита відновлення країни. Після першого перегляду ми продовжимо активно працюватинад впровадженням спільно визначених реформ для забезпечення макроекономічноїстабільності, зміцнення державного управління, підтримки зусиль з відновленнята, зрештою, європейської інтеграції України", - зазначив Міністр фінансівУкраїни Сергій Марченко.</p>
<p><strong>Читайте також:</strong> <a href="https://www.ukrinform.ua/rubric-economy/3723157-smigal-ocikue-so-rada-direktoriv-mvf-aknajsvidse-shvalit-ugodu-sodo-rozsirenogo-kredituvanna.html"> Шмигаль очікує, що Рада директорів <strong>МВФ</strong> якнайшвидшесхвалить угоду щодо розширеного кредитування</a></p>
<p>Як повідомляв Укрінформ, наприкінці березня МВФ схвалив програму розширеногофінансування EFF для України в розмірі 15,6 млрд дол., розраховану на 48місяців.</p>
<p>Перший транш від МВФ у межах цієї програми обсягом 2 млрд спеціальних правзапозичень, або на суму близько $2,7 млрд надійшов на початку квітня 2023року.</p>
<p>Нині Рада директорів МВФ затвердила рішення виділити <a href="https://www.ukrinform.ua/rubric-economy/3729537-mvf-pogodiv-vidilenna-ukraini-novogo-transu-na-890-miljoniv.html"> наступний транш Україніна суму $890 мільйонів </a> .</p>
<p>Source: <a href="https://www.ukrinform.ua/rubric-economy/3729552-mvf-pokrasiv-ocikuvanna-sodo-makroekonomicnih-perspektiv-ukraini-u-2023-roci.html">https://www.ukrinform.ua/rubric-economy/3729552-mvf-pokrasiv-ocikuvanna-sodo-makroekonomicnih-perspektiv-ukraini-u-2023-roci.html</a></p>