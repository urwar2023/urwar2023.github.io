<h1>Кислиця закликав Радбез ООН стежити за російською кризою, аби уникнути загроз для світу</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-06-30T-5:35:00+03:00</p>
<p>Modified Time: 2023-06-30T00:35:00+03:00</p>
<p>Description: Постійний представник України при ООН Сергій Кислиця закликав Раду Безпеки ООН «уважно стежити за російською кризою і зробити необхідні кроки для усунення численних неминучих загроз і викликів, які ця неспроможна держава становить для світу». — Укрінформ.</p>
<p>Images: ['<a href="https://static.ukrinform.com/photos/2021_04/thumb_files/630_360_1619604801-614.jpg">630_360_16196...</a>']</p>
<p>Tags: ['Білорусь', 'Путін', 'ПВК "Вагнера"', 'Кислиця', 'Радбез ООН', 'Війна з Росією']</p>
<p>Type: Article</p>
<!--METADATA-->

<p><img alt="" src="../Images/2023-06-30T-5-35-00-03-00/630_360_1619604801-614.jpg" /> Постійнийпредставник України при ООН Сергій Кислиця закликав Раду Безпеки ООН «уважностежити за російською кризою і зробити необхідні кроки для усунення численнихнеминучих загроз і викликів, які ця неспроможна держава становить для світу».</p>
<p>Як передає власний кореспондент Укрінформу, про це він заявив у п’ятницю назасіданні Ради Безпеки ООН, скликаному Росією для чергової спроби засудитизахідні поставки зброї в Україну.</p>
<p>За словами Кислиці, після спроб міжнародна спільнота має винести кілька уроківз подій у Росії 23–24 червня.</p>
<p>«Доводячи свою неадекватність продовженням війни проти України без будь-якихшансів на успіх, путінський режим продемонстрував, що більше не здатнийконтролювати свою власну країну. Суботній наступ на Москву було зупиненотільки рішенням ватажка «Вагнера» після втручання білоруського диктатораЛукашенка», – сказав Кислиця.</p>
<p><strong>Читайте також:</strong> <strong><a href="https://www.ukrinform.ua/rubric-world/3729503-suputnik-pokazue-jmovirni-bazi-pvk-vagner-u-bilorusi-reuters.html"> Супутник показує ймовірні бази ПВК «Вагнер» у Білорусі- Reuters </a> </strong></p>
<p>Путінський режим був побудований на брехні та лицемірстві, зазначив він,нагадавши, що російський президент неодноразово брехав, нібито держава не маєстосунку до ПВК «Вагнера», а потім зізнався, що з бюджету РФ на утриманнянайманців цієї структури було виділено близько 1 млрд доларів.</p>
<p>«Путін та його поплічники ненадійні й непередбачувані навіть на крок уперед.Цей режим продовжує становити екзистенційну загрозу не тільки для своїхсусідів та інших регіонів по всьому світу, а й для самої Росії», – зазначивпостпред.</p>
<p><strong>Читайте також:</strong> <strong><a href="https://www.ukrinform.ua/rubric-world/3729326-vagnerivci-u-bilorusi-nauseda-spodivaetsa-so-u-vilnusi-virisat-posiliti-shidnij-flang-nato.html"> «Вагнерівці» у Білорусі: Науседа сподівається, що уВільнюсі вирішать посилити східний фланг НАТО</a> </strong></p>
<p>За його словами, путінський режим і далі продовжуватиме деградувати,породжуючи нові кризи й загрози, поки остаточно не впаде.</p>
<p>«Тому міжнародне співтовариство має розглядати кризу в РФ як одне зпріоритетних питань», – сказав він, додавши, що воєнна поразка Росії вУкраїні, забезпечення відповідальності за скоєні злочини й міжнароднийконтроль над російським військовим арсеналом мають бути необхідними елементамиврегулювання російської кризи.</p>
<p>Як повідомляв Укрінформ, ватажок <strong><a href="https://www.ukrinform.ua/tag-pvk-vagnera"> "ПВК "Вагнер"</a> </strong> Євгеній Пригожин 23 червняоголосив демарш проти російського військового керівництва, зокрема протиміністра оборони РФ Сергія Шойгу. Військовий заколот "вагнерівців", якіпрямували озброєними колонами до Москви, вдалося зупинити наступного дня запосередництва самопроголошеного президента Білорусі Олександра Лукашенка.</p>
<p><strong>Читайте також:</strong> <strong><a href="https://www.ukrinform.ua/rubric-world/3729300-polsa-bacit-zagrozu-u-peremisenni-adernoi-zbroi-rf-ta-pereizdi-prigozina-u-bilorus-evrodeputat.html"> Польща бачить загрозу у переміщенні в Білорусь ядерноїзброї та «вагнерівців» - євродепутат </a> </strong></p>
<p>За повідомленнями ЗМІ, під час заколоту Путін втік з Москви до Санкт-Петербурга.</p>
<p>Source: <a href="https://www.ukrinform.ua/rubric-polytics/3729561-kislica-zaklikav-radbez-oon-steziti-za-rosijskou-krizou-abi-uniknuti-zagroz-dla-svitu.html">https://www.ukrinform.ua/rubric-polytics/3729561-kislica-zaklikav-radbez-oon-steziti-za-rosijskou-krizou-abi-uniknuti-zagroz-dla-svitu.html</a></p>