<h1>Держаудит ініціює законодавчі зміни для контролю витрат на відбудову</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-06-29T18:51:55+03:00</p>
<p>Modified Time: 2023-06-29T18:51:55+03:00</p>
<p>Description: Державна аудиторська служба України ініціює зміни до законодавства для забезпечення ефективного контролю за фінансуванням робіт з відбудови країни. — Укрінформ.</p>
<p>Images: ['<a href="https://static.ukrinform.com/photos/2022_06/thumb_files/630_360_1656203184-625.jpg">630_360_16562...</a>']</p>
<p>Tags: ['Держаудит', 'Війна з Росією', 'Відбудова']</p>
<p>Type: Article</p>
<!--METADATA-->

<p><img alt="" src="../Images/2023-06-29T18-51-55-03-00/630_360_1656203184-625.jpg" /> Державнааудиторська служба України ініціює зміни до законодавства для забезпеченняефективного контролю за фінансуванням робіт з відбудови країни.</p>
<p>Про це під час публічної дискусії на тему: “Не по барабану: які закупівлі єдоцільними у воєнний час” сказала, відповідаючи на запитання кореспондентаУкрінформу, голова Держаудитслужби Алла Басалаєва.</p>
<p>Вона нагадала, що в листі про наміри, підписаному Києвом з Міжнароднимвалютним фондом, Держаудитслужбу визначено головним органом, якийконтролюватиме питання відновлення.</p>
<p>"І ми ініціюватимемо зміни до законодавства, що дозволять ефективноконтролювати витрачання коштів. Це — спільне завдання (виконавчої ізаконодавчої влади - ред.). Тому проситиму про зустрічі з усімапарламентськими фракціями й доводитиму свою позицію. Ми повинні зробитиконтроль в цій частині ефективним", - пояснила Басалаєва.</p>
<p>Йдеться, за її словами, про дуже чутливе для українського суспільства питання.Також важливо не втратити довіру міжнародних партнерів.</p>
<p>"Останнім часом була велика кількість міжнародних зустрічей. Теза партнерівєдина: "Гроші ми дамо - за належного фінансового контролю. Покажіть, яківажелі ви матимете у процесі відновлення", - наголосила очільницяДержаудитслужби.</p>
<p>При цьому моніторинг закупівель — єдиний в арсеналі служби інструмент, щопрацює превентивно, тобто, дозволяє запобігати порушенням, а не виявляти їхвже постфактум.</p>
<p>Одним з дієвих механізмів унеможливлення зловживань Басалаєва назвалаблокування Держказначейством руху грошей, якщо при проведенні закупівель булодопущено суттєві порушення. Пропонується законодавчо затвердити перелік такихпорушень.</p>
<p>“Якщо ми їх виявимо, це зазначатиметься в системі Прозорро й буде сигналом дляказначейства. Бо що відбувається зараз? <a href="https://www.ukrinform.ua/tag-grosi"> Гроші</a> пішли, вони дуже швидко освоюються.Потім наші аудити й ревізії виявлять, що їх витрачено неефективно. Передамоінформацію правоохоронним органам. Будуть кримінальні справи, буде зафіксованозбитки, хтось з підозрюваних сидітиме у Відні, але грошей немає...”, - кажеголова Держаудитслужби.</p>
<p>Заступниця міністра економіки Надія Бігун, яка також брала участь в дискусії уМедіацентрі Україна-Укрінформ, погодилася з необхідністю посилення контролю завитрачання державних коштів. Водночас вона застерегла від “перегинів”, колитендери зупинятимуть із формальних причин — приміром, через помилки вдокументації.</p>
<p><strong>Читайте також:</strong> <a href="https://www.ukrinform.ua/rubric-vidbudova/3729431-es-pidtrimae-vidbudovu-ukrainskih-mist-evrokomisar.html"> ЄС підтримає <strong>відбудову</strong> українських міст – єврокомісар</a></p>
<p>“Вважаємо, що механізм блокування платежів казначейством треба зробитиобмеженим. Адже бачимо, що в межах моніторингу держзакупівель — особливо, упопередні періоди, - увагу часто акцентували на формальних порушеннях, зокремапроцедурних, які напряму на економічний ефект не впливають. Насправді це немає бути підставою для припинення платежів”, - переконана посадовиця.</p>
<p>За словами Бігун, усі необхідні для відбудови країни процедури мають бутигнучкими та відповідати викликам часу, щоб здійснювати закупівлі навіть втаких складних умовах.</p>
<p>“Є запит, щоб відновлення було швидким, люди не мають часу чекати. Тому требазнайти механізм, за якого платежі зупиняли б лише при реальних ризиках, а непід будь-яким формальним приводом, що, безумовно, негативно позначатиметься натермінах виконання робіт”, - підсумувала Бігун.</p>
<p><strong>Читайте також:</strong> <a href="https://www.ukrinform.ua/rubric-vidbudova/3729399-norvegia-nadala-190-miljoniv-grantu-na-vidbudovu-ukraini.html"> Норвегія надала $190 мільйонів гранту на <strong>відбудову</strong>України </a></p>
<p>Як <a href="https://www.ukrinform.ua/rubric-vidbudova/3728425-ak-vidbudovuvati-ukrainu-vizii-londonskoi-konferencii-z-vidnovlenna.html"> повідомлялося </a> , підчас Міжнародної конференції з відновлення України, що відбулася минулого тижняу Лондоні, іноземні партнери пообіцяли надати на відбудову приблизно 60мільярдів доларів у вигляді грантів, позик та кредитних гарантій. Одна з умов— чіткий контроль з боку України за використанням цих коштів.</p>
<p>Source: <a href="https://www.ukrinform.ua/rubric-vidbudova/3729449-derzaudit-iniciue-zakonodavci-zmini-dla-kontrolu-vitrat-na-vidbudovu.html">https://www.ukrinform.ua/rubric-vidbudova/3729449-derzaudit-iniciue-zakonodavci-zmini-dla-kontrolu-vitrat-na-vidbudovu.html</a></p>