# Про українських бранців у російському полоні потрібно говорити більше — ГО «Вояцький визвіл»

Author: ['Євгеній Романов']

Time: 2023-06-28T18:00:00-04:00

Description: Держава, громадськість і міжнародна спільнота мають консолідувати зусилля та повернути... Война с Украиной 2022, Война с Украиной последние новости сегодня, Новости война с Украиной 2022 последние на сегодня, Будет ли война между Украиной и Россией и когда, Война с Украиной в 2022 году будет или нет,  Будет ли война с Украиной в ближайшее время что говорят,  Война с Украиной новости,  Новости Украины сегодня,  Украинские новости в украинских СМИ на русском

Images: ['[12-19.jpg](https://armyinform.com.ua/wp-content/uploads/2023/06/12-19.jpg)']

Tags: ['STOPRUSSIA', 'АГРЕСІЯ РФ', 'ВИЗВОЛЕННЯ З ПОЛОНУ', 'ВІЙНА', 'ВТОРГНЕННЯ РФ', 'ТОРТУРИ']

Category: News

<!--METADATA-->

![](../Images/2023-06-28T18-00-00-04-00/12-19.jpg)

Держава, громадськість і міжнародна спільнота мають консолідувати зусилля таповернути всіх українських бранців з російського полону, де вони зазнаютьфізичних та психічних тортур. Один з інструментів звільненнявійськовополонених і цивільних заручників — широкий розголос. Про цеспівзасновниця громадської організації «Вояцький визвіл» Євгенія Глиняназазначила нещодавно під час заходу, присвяченому Міжнародному дню підтримкижертв тортур.

За словами Євгенії Глиняної, точної цифри полонених українців немає, алегромадські та правозахисні організації оперують даними про 10 тисячукраїнських військових та 27 тисяч цивільних українців, яких нині утримують уросійському полоні, також близько 19,5 тисяч українських дітей були незаконновивезені на територію рф. Відомо про 42 локації, де росіяни утримуютьполонених українців.

— Ми об’єдналися в жовтні 2022 року, ми — це родичі військовополоненихвійськовослужбовців Національної гвардії України з міста Маріуполь.Об’єдналися для того, щоб боротися за своїх рідних, адже так, як борютьсябатьки та дружини, на жаль, не бореться ніхто інший. Нині ми говоримо, що нашірідні зазнають не лише фізичних і психічних катувань, а й катувань голодом, —говорить Євгенія Глиняна, брата якої утримують у російському полоні.

Згідно з дослідженням Центру з прав людини ZMINA, 63 % звільнених українськихполонених катували електричним струмом, 81 % зазнавав професійного побиття, 70% зазнавали катування голодом.

— Ще одним різновидом тортур є відсутність зв’язку з рідними, хоча згідно зЖеневською конвенцією військовополонений має право на листування. Але й такийвид зв’язку — заборонений. Ми неодноразово відправляли листи брату черезМіжнародний комітет Червоного Хреста, але, на жаль, відповідей від нього ми неотримували. Я гадаю, що листи також не дійшли до адресата, — розповіла ЄвгеніяГлиняна.

За її словами, росіяни приховують українських військовополонених та недопускають до місць їх утримання представників Міжнародного комітету ЧервоногоХреста, який має право відвідувати місця утримання військовополонених таперевіряти умови їхнього утримання.

— Мета нашої організації — суспільний розголос проблеми, не тільки в Україні,а й за її межами. Влаштовуємо акції, мотопробіги, спілкуємося з українськимита закордонними журналістами. Днями наша делегація в Женеві візьме участь узасіданні Ради безпеки ООН, де проведе заходи з розголосу проблеми утриманняукраїнських військовополонених та цивільних заручників, проблеми голоду татортур у російському полоні. Тісно співпрацюємо з українськими державнимиорганами, які дотичні до проблеми військовополонених — вони надають нам всюпідтримку й допомогу, яка є у їхній компетенції, — говорить Євгенія Глиняна.

Євгенія Глиняна зазначила, що проблема дотримання Міжнародного гуманітарногоправа, які продемонструвала війна росії проти України, — це проблема не тількиУкраїни, а й усього цивілізованого світу. Тому гасло «Життя людини — найвищацінність» не має залишатися лише гаслом.

— Зусилля українців мають бути спрямовані на зміну, доповнення й редагуванняположень Женевської конвенції та Конвенції ООН проти катувань — для того, щобдійсно ці цінності, правила й норми виконувалися, — наголосила ЄвгеніяГлиняна.

Source: [https://armyinform.com.ua/2023/06/28/pro-ukrayinskyh-brancziv-u-rosijskomu-poloni-potribno-govoryty-bilshe-go-voyaczkyj-vyzvil/](https://armyinform.com.ua/2023/06/28/pro-ukrayinskyh-brancziv-u-rosijskomu-poloni-potribno-govoryty-bilshe-go-voyaczkyj-vyzvil/)