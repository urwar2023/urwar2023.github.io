<html>
<head><style>img{height: auto; width: auto\9; width:100%;}</style></head>
<body>
<h1>МКІП вимагає від Івано-Франківської ОВА інформації про реконструкцію готелю «Дністер»</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-06-29T17:04:00+03:00</p>
<p>Modified Time: 2023-06-29T17:04:00+03:00</p>
<p>Description: Міністр культури та інформаційної політики Олександр Ткаченко вимагає від Івано-Франківської ОВА надати інформацію про реконструкцію готелю «Дністер» — Укрінформ.</p>
<p>Images: ['<a href="https://static.ukrinform.com/photos/2023_06/thumb_files/630_360_1688047192-588.jpg">630_360_16880...</a>']</p>
<p>Tags: ['Івано-Франківськ', "Пам'ятка", 'Ткаченко', 'Готель', 'МКІП ']</p>
<p>Type: Article</p>
<!--METADATA-->

<p><img alt="" src="../Images/yкринформ/2023-06-29T17-04-00-03-00/630_360_1688047192-588.jpg" /> Міністркультури та інформаційної політики Олександр Ткаченко вимагає від Івано-Франківської ОВА надати інформацію про реконструкцію готелю «Дністер»</p>
<p>Як передає Укрінформ, про це Ткаченко повідомив у <a href="https://t.me/otkachenkokyiv/3826"> Телеграмі</a> .</p>
<p><img alt="" src="../Images/yкринформ/2023-06-29T17-04-00-03-00/1688048754-503.jpg" /></p>
<p>За словами Ткаченка, будинок готелю «Дністер» в <a href="https://www.ukrinform.ua/tag-ivanofrankivsk"> Івано-Франківську</a> взято свого часу на облік якпам’ятку архітектури та історії місцевого значення: пам’ятка архітектури –«Готель «Австрія», з 1921-1939 рр. - готель «Варшава», 1913 р.; пам’яткаісторії – «Будинок, в якому Українська Національна рада ЗУНР ухвалила АктЗлуки ЗУНР та УНР», 1919 р.</p>
<p>У МКІП підкреслили, що це визначна історична пам’ятка української історіївизвольних змагань ХХ століття та один зі знакових архітектурних об’єктівІвано-Франківська.</p>
<p>«До МКІП не надходила на погодження науково-проектна документація нареставрацію чи реконструкцію готелю «Дністер». Однак згідно із Законом України«Про охорону культурної спадщини» такі роботи на пам’ятці місцевого значеннямають проводитись за наявності дозволу обласного органу охорони культурноїспадщини, який видається на підставі погодженої обласним органом науково-проектної документації», - зазначив Ткаченко.</p>
<p><strong>Читайте також:</strong> <a href="https://www.ukrinform.ua/rubric-culture/3727816-sarivskij-palac-na-harkivsini-ponad-rik-ne-ohoronaetsa-do-budivli-pocali-naviduvatisa-maroderi.html"> Шарівський палац на Харківщині - понад рік без охорони,до будівлі почали навідуватися мародери </a></p>
<p>За законом, якщо такі роботи проводяться без дозволу, або ж їх реалізація можезашкодити пам’ятці, чи це вже призвело до пошкодження пам’ятки, обласний органповинен видати розпорядження та припис щодо охорони пам'ятки місцевогозначення та припинення робіт на пам'ятці.</p>
<p>«МКІП невідкладно звернулося до Івано-Франківської ОДА з вимогою надатиінформацію про роботи на пам’ятці. Оскільки останнім часом почастішали випадкизвернення до МКІП про проведення будівельних робіт на пам’ятках Івано-Франківської області, що призводять до їх пошкодження, МКІП найближчим часомпроведе в Івано-Франківську робочу нараду щодо стану збереження пам’ятоккультурної спадщини Івано-Франківської області в умовах дії воєнного стану», -наголосив Ткаченко.</p>
<p><strong>Читайте також:</strong> <a href="https://www.ukrinform.ua/rubric-kyiv/3725877-budinok-iz-komahami-u-kievi-vnesli-do-derzreestru-neruhomih-pamatok.html"> «Будинок із комахами» у Києві внесли до Держреєструнерухомих пам’яток </a></p>
<p>У рамках робочої наради буде організовано залучення до обговорення проблемекспертів та представників професійних спілок і пам’яткоохоронних громадськихорганізацій. Відповідне доручення буде надано обласному органу охороникультурної спадщини.</p>
<p>Як повідомлялось, жителі міста Івано-Франківськ обурились «реставрацією»історичного готелю «Дністер». На думку активістів, реставратори змінили виглядбудівлі, що заборонено законом. Окрім цього підколонний простір – засклили.</p>
<p><em>Фото: Ірина Бандура</em></p>
<p>Source: <a href="https://www.ukrinform.ua/rubric-regions/3729389-mkip-vimagae-vid-ivanofrankivskoi-ova-informacii-pro-rekonstrukciu-gotelu-dnister.html">https://www.ukrinform.ua/rubric-regions/3729389-mkip-vimagae-vid-ivanofrankivskoi-ova-informacii-pro-rekonstrukciu-gotelu-dnister.html</a></p>
</body>
</html>