<html>
<head><style>img{height: auto; width: auto\9; width:100%;}</style></head>
<body>
<h1>Більшість українців мають рідних або друзів, які загинули чи поранені на війні</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-06-29T17:13:00+03:00</p>
<p>Modified Time: 2023-06-29T17:13:00+03:00</p>
<p>Description: Майже 80% українців мають близьких родичів або друзів, які загинули або зазнали поранень через російське вторгнення. — Укрінформ.</p>
<p>Images: ['<a href="https://static.ukrinform.com/photos/2023_06/thumb_files/630_360_1688047941-695.png">630_360_16880...</a>']</p>
<p>Tags: ['Опитування', 'Поранені', 'Загибель', 'Військові', 'Війна з Росією']</p>
<p>Type: Article</p>
<!--METADATA-->

<p><img alt="" src="../Images/yкринформ/2023-06-29T17-13-00-03-00/630_360_1688047941-695.png" /> Майже 80%українців мають близьких родичів або друзів, які загинули або зазнали пораненьчерез російське вторгнення.</p>
<p>Про це свідчать <a href="https://kiis.com.ua/?lang=ukr&amp;cat=reports&amp;id=1254&amp;page=1"> результати опитування</a> , проведеніКиївським міжнародним інститутом соціології, передає Укрінформ.</p>
<p>«Абсолютна більшість українців – 78% - мають близьких родичів або друзів, якіотримали поранення або загинули через російське вторгнення. Серед тих, хто маєтаких близьких родичів або друзів, у середньому (використовувалося медіаннезначення) називалося число 7. Тобто в середньому такі респонденти мають 7близьких родичів або друзів, які були поранені або загинули», - йдеться вповідомленні.</p>
<p><img alt="" src="../Images/yкринформ/2023-06-29T17-13-00-03-00/1688038222-764.jpg" /></p>
<p>При цьому 64% українців мають принаймні одного близького родича або друга,який був поранений (в середньому мають 5 поранених близьких людей), а 63%мають принаймні одного близького родича або друга, який загинув (в середньомумають 3 загиблих близьких людей).</p>
<p>За даними соціологів, цей показник схожий у всіх регіонах України - від 70% насході до 80% на заході.</p>
<p><strong>Читайте також:</strong> <a href="https://www.ukrinform.ua/rubric-society/3728252-bilsist-ukrainciv-gotovi-terpiti-trudnosi-cerez-vijnu-z-rosieu-zadla-peremogi.html"> <strong>Більшість</strong> <strong>українців</strong> <strong>готові</strong> <strong>терпіти</strong><strong>труднощі</strong> <strong>через</strong> <strong>війну</strong> з <strong>Росією</strong> <strong>задля</strong> <strong>перемоги</strong></a></p>
<p>Заступник директора КМІС Антон Грушецький, коментуючи результати опитування,зазначив, що війна Росії проти України сформувала трагічний колективний досвіддля абсолютної більшості українців. У всіх куточках України більшістьнаселення має родичів або друзів, які були поранені чи загинули черезросійське вторгнення.</p>
<p>На думку соціолога, «сильна емоційна забарвленість цього досвіду виступає тимфактором, який, з одного боку, дуже зближує різних українців і дозволяє кращезрозуміти один одного. З іншого боку, це сприяє згуртуванню українців дляспільної роботи з вигнання ворога і досягнення справедливості – покарання заспричинені кривди».</p>
<p><img alt="" src="../Images/yкринформ/2023-06-29T17-13-00-03-00/1688038222-347.jpg" /></p>
<p>Опитування проведено упродовж 26 травня - 5 червня методом телефонних інтерв’юз використанням комп’ютера на основі випадкової вибірки мобільних телефоннихномерів. Опитано 2013 респондентів від 18 років, що мешкають у всіх регіонахУкраїни (крім АР Крим). До вибірки не включалися жителі територій, якітимчасово не контролювалися владою України до 24 лютого 2022 року (АР Крим, м.Севастополь, окремі райони Донецької та Луганської областей), а такожопитування не проводилося з громадянами, які виїхали за кордон після 24 лютого2022 року.</p>
<p>Формально за звичайних обставин статистична похибка такої вибірки (зімовірністю 0,95 і з врахуванням дизайн-ефекту 1,1) не перевищує 2,4%.</p>
<p>Як повідомляв Укрінформ, <a href="https://www.ukrinform.ua/rubric-society/3728476-absolutna-bilsist-gromadan-vvazae-ukrainu-uspisnou-derzavou.html"> більше 80% українців вважає Україну успішноюдержавою </a> .</p>
<p><em>Фото: Christopher Furlong/Getty Images</em></p>
<p>Source: <a href="https://www.ukrinform.ua/rubric-society/3729305-bilsist-ukrainciv-maut-ridnih-abo-druziv-aki-zaginuli-ci-poraneni-na-vijni.html">https://www.ukrinform.ua/rubric-society/3729305-bilsist-ukrainciv-maut-ridnih-abo-druziv-aki-zaginuli-ci-poraneni-na-vijni.html</a></p>
</body>
</html>