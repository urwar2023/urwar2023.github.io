<html>
<head><style>img{height: auto; width: auto\9; width:100%;}</style></head>
<body>
<h1>Комітет ВР може переглянути норму щодо дубляжу в законопроєкті про застосування англійської</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-06-29T17:21:00+03:00</p>
<p>Modified Time: 2023-06-29T17:21:00+03:00</p>
<p>Description: Комітет Верховної Ради з питань гуманітарної та інформаційної політики планує переглянути норму про кінодублювання в законопроєкті "Про застосування англійської мови в Україні" (№9432). — Укрінформ.</p>
<p>Images: ['<a href="https://static.ukrinform.com/photos/2021_04/thumb_files/630_360_1619541052-246.jpg">630_360_16195...</a>']</p>
<p>Tags: ['Кіно', 'Українська мова', 'Верховна Рада', 'Англійська мова', 'Потураєв', 'Дубляж']</p>
<p>Type: Article</p>
<!--METADATA-->

<p><img alt="" src="../Images/yкринформ/2023-06-29T17-21-00-03-00/630_360_1619541052-246.jpg" /> КомітетВерховної Ради з питань гуманітарної та інформаційної політики плануєпереглянути норму про кінодублювання в законопроєкті "Про застосуванняанглійської мови в Україні" (№9432).</p>
<p>Про це голова комітету Микита Потураєв (парламентська фракція "Слуга народу")розповів у коментарі Укрінформу.</p>
<p>"Ця норма викликає питання у нашому комітеті. Ми налаштовані її переглянути.Будемо проводити з цього приводу обговорення", – сказав Потураєв.</p>
<p>Він уточнив, що обговорення відбуватиметься за двома напрямами, аджевідповідне питання має два проблемні аспекти – економічний і забезпечення правукраїнських громадян.</p>
<p>"Для вирішення економічної проблеми треба зібрати перекладачів, прокатниківінших працівників кіноіндустрії і послухати, що вони думають про вплив цієїнорми на їхній бізнес", – зазначив голова гуманітарного парламентськогокомітету.</p>
<p><strong>Читайте також:</strong> <a href="https://www.ukrinform.ua/rubric-culture/3728924-ukrainska-kultura-mae-stati-eksportnou-galuzzu-zelenskij.html"> Українська <strong>культура</strong> має стати експортною галуззю –Зеленський </a></p>
<p>На його думку, ухвалення цієї норми "не вб’є український дубляж", оскількинаразі найбільші замовники дубляжу – це стрімінгові платформи і телебачення, акінотеатри меншою мірою.</p>
<p>"Я не думаю, що ця норма фатально вплине на український кінодубляж, але вбачаюризики і вважаю, що треба розібратися. Треба зібрати всіх, хто залучений у цейпроцес, і поговорити з ним", – додав народний депутат.</p>
<p>У контексті забезпечення прав українських громадян Потураєв зауважив, що вразі ухвалення законопроєкту без змін постраждають щонайменше дві категоріїлюдей – діти, які переважно не дуже добре володіють англійською, та люди зобмеженими можливостями, які можуть не знати англійської і не мати можливостічитати субтитри. Він наголосив, що варто сприяти розвитку англійської мови вУкраїні, але не можна позбавляти людей права переглядати <a href="https://www.ukrinform.ua/tag-kino"> фільми</a> українською мовою в кінотеатрах.</p>
<p>Водночас голова Комітету ВР з питань гуманітарної та інформаційної політикипідкреслив, що законодавча ініціатива "Про застосування англійської мови вУкраїні" (№9432) "дуже хороша". Він також висловив переконання, що не будепроблем із її доопрацюванням, у тому числі в частині кінодублювання.</p>
<p><strong>Читайте також:</strong> <a href="https://www.ukrinform.ua/rubric-culture/3729331-rada-progolosuvala-za-zmini-do-zakonu-pro-muzei-ta-muzejnu-spravu.html"> Рада проголосувала за зміни до закону про музеї тамузейну справу </a></p>
<p>Як повідомляв Укрінформ, 28 червня <a href="https://www.ukrinform.ua/rubric-polytics/3728718-zelenskij-proponue-radi-zrobiti-anglijsku-odnieu-z-mov-miznarodnogo-spilkuvanna-v-ukraini.html"> Президент України Володимир Зеленський</a>зареєстрував у Верховній Раді законопроєкт "Про застосування англійської мовив Україні" (№9432).</p>
<p>Серед іншого, проєктом закону передбачається офіційно закріпити статусанглійської мови як однієї з мов міжнародного спілкування в Україні, визначитикатегорії посад, кандидати на зайняття яких зобовʼязані володіти англійськоюмовою, унормувати особливості застосування англійської мови в роботі органівдержавної влади, органів влади Автономної Республіки Крим, органів місцевогосамоврядування, підрозділів екстреної допомоги населенню, під час перетинудержавного кордону, у сферах освіти, культури, транспорту, охорони здоровʼятощо.</p>
<p>У розділі законопроєкту про використання англійської мови в сфері культурийдеться про те, що іноземні фільми, мовою оригіналу яких є англійська, маютьдемонструватися в кінозалах мовою оригіналу із субтитруванням державною мовою.Ця норма викликала неоднозначну реакцію в суспільстві. Зокрема, член КомітетуВР з питань гуманітарної та інформаційної політики Володимир В‘ятрович(парламентська фракція "Європейська солідарність") <a href="https://www.facebook.com/1217668243/posts/pfbid0oHTCD1geLzpVoW8Y8f91Jr4skvXS1q8H2hojbc2R9oybJA5T9GN3GBvMinUTzFZdl/"> заявив</a>, що це призведе фактично до "знищення українського кінодублювання як галузі",адже, за його словами, таких фільмів у кінотеатрах "ледь не 90%". Народнийдепутат також наголосив на необхідності "ґрунтовно" доопрацювати відповіднийдокумент.</p>
<p>Source: <a href="https://www.ukrinform.ua/rubric-culture/3729401-komitet-vr-moze-pereglanuti-normu-sodo-dublazu-v-zakonoproekti-pro-zastosuvanna-anglijskoi.html">https://www.ukrinform.ua/rubric-culture/3729401-komitet-vr-moze-pereglanuti-normu-sodo-dublazu-v-zakonoproekti-pro-zastosuvanna-anglijskoi.html</a></p>
</body>
</html>