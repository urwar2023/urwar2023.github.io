<html>
<head><style>img{height: auto; width: auto\9; width:100%;}</style></head>
<body>
<h1>Утворено Комісію для перевірки стану мостів в Україні — Олександр Кубраков</h1>
<p>Author: ['АРМІЯINFORM']</p>
<p>Time: 2023-06-28T92:00:00-04:00</p>
<p>Description: На виконання рішення Ради національної безпеки та оборони від 23 червня 2023 року Уряд... Война с Украиной 2022, Война с Украиной последние новости сегодня, Новости война с Украиной 2022 последние на сегодня, Будет ли война между Украиной и Россией и когда, Война с Украиной в 2022 году будет или нет,  Будет ли война с Украиной в ближайшее время что говорят,  Война с Украиной новости,  Новости Украины сегодня,  Украинские новости в украинских СМИ на русском</p>
<p>Images: ['<a href="https://armyinform.com.ua/wp-content/uploads/2023/06/3j0a4277_id53947_1300x820_1300x820.jpg">3j0a4277_id53947_1300x820_1300x820.jpg</a>']</p>
<p>Tags: ['КОМІСІЯ ДЛЯ ПЕРЕВІРКИ СТАНУ МОСТІВ В УКРАЇНІ', 'ОЛЕКСАНДР КУБРАКОВ', 'РНБО', 'РНБО УКРАЇНИ']</p>
<p>Category: News</p>
<!--METADATA-->

<p><img alt="" src="../Images/AРМІЯINFORM/2023-06-28T92-00-00-04-00/3j0a4277_id53947_1300x820_1300x820.jpg" /></p>
<p>На виконання рішення Ради національної безпеки та оборони від 23 червня 2023року Уряд утворив Комісію для перевірки стану мостів в Україні. Її очоливВіце-прем’єр-міністр з відновлення України — Міністр розвитку громад,територій та інфраструктури Олександр Кубраков.</p>
<p>Завдання комісії — перевірити транспортно-експлуатаційний стан автомобільнихмостів на дорогах загального користування та залізничних мостових споруд.Перелік пріоритетних для перевірки мостів визначатиметься Комісією.</p>
<p>«Підтримка мостів у належному стані — в першу чергу, питання базової безпекилюдей, які ними пересуваються. У період військового стану мости стали важливимелементом обороноздатності країни, а також шляхами для гуманітарної евакуаціїта експортної логістики. Наша задача зараз — зʼясувати реальний технічний станспоруд. Після цього спільно з балансоутримувачами (міськими та обласнимиадміністраціями) визначити шляхи вирішення проблем. Вважаю, що безпека таобороноздатність мають бути топ-пріоритетом для влади будь-якого рівня», —зазначив Олександр Кубраков.</p>
<p>До складу комісії увійдуть представники Міністерства відновлення, Міністерстваоборони, Міністерства внутрішніх справ, Міністерства з питань реінтеграціїтимчасово окупованих територій, Агентства відновлення, Укртрансбезпеки,Державної інспекції архітектури та містобудування, Державної служби України знадзвичайних ситуацій, обласних та Київської міської військових адміністрацій.</p>
<p><em>Як працюватиме комісія?</em></p>
<p>Для визначення технічного стану мостів планується:</p>
<p>· аналіз первинної технічної та експлуатаційної документації;</p>
<p>· проведення огляду та обстеження споруд;</p>
<p>· зʼясування реальної міцності матеріалів елементів мостів;</p>
<p>· виконання перевірочних розрахунків вантажопідйомності;</p>
<p>· встановлення реальних характеристик безпеки елементів.</p>
<p>Результати обстеження мостів будуть занесені в єдину інформаційну аналітично-експертну систему АЕСУМ для формування подальших кроків щодо їх відновлення.</p>
<p>Станом на 2023 рік, в Україні нараховується близько 28,5 тисячі автомобільнихта залізничних мостів.</p>
<p>За даними профільного науково-дослідного інституту «ДерждорНДІ» — середній вікбільшості автомобільних мостів — понад 60 років, понад 30% мостів у критичномустані. Близько 350 — зруйновані або пошкоджені внаслідок бойових дій.</p>
<p><em>Джерело:<a href="https://www.kmu.gov.ua/news/oleksandr-kubrakov-utvoreno-komisiiu-dlia-perevirky-stanu-mostiv-v-ukraini">Урядовий портал</a></em></p>
<p>Source: <a href="https://armyinform.com.ua/2023/06/28/utvoreno-komisiyu-dlya-perevirky-stanu-mostiv-v-ukrayini-oleksandr-kubrakov/">https://armyinform.com.ua/2023/06/28/utvoreno-komisiyu-dlya-perevirky-stanu-mostiv-v-ukrayini-oleksandr-kubrakov/</a></p>
</body>
</html>