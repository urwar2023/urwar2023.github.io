<html>
<head><style>img{height: auto; width: auto\9; width:100%;}</style></head>
<body>
<h1>Зеленський виступив на засіданні Європейської ради</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-06-29T19:21:00+03:00</p>
<p>Modified Time: 2023-06-29T19:21:00+03:00</p>
<p>Description: Це історичний час, щоб почати переговори про членство України в ЄС, заявив Президент Володимир Зеленський під час виступу на засіданні Європейської ради. — Укрінформ.</p>
<p>Images: ['<a href="https://static.ukrinform.com/photos/2023_06/thumb_files/630_360_1688055569-723.jpeg">630_360_16880...</a>']</p>
<p>Tags: ['Європейська рада', 'Зеленський']</p>
<p>Type: Article</p>
<!--METADATA-->

<p><img alt="" src="../Images/yкринформ/2023-06-29T19-21-00-03-00/630_360_1688055569-723.jpeg" /> Цеісторичний час, щоб почати переговори про членство України в ЄС, заявивПрезидент Володимир Зеленський під час виступу на засіданні Європейської ради.</p>
<p>Укрінформ наводить повний текст виступу з посиланням на <a href="https://www.president.gov.ua/news/ce-istorichnij-chas-shob-pochati-peregovori-pro-chlenstvo-uk-83925?fbclid=IwAR2d9Yc6wy5F5WGKucCJBZB3o36skTLW6qETeoYASV0MHMfoRM7XaLAbFEY"> сайт Глави держави</a>.</p>
<p><strong>Дорогий Шарлю, дорогі колеги!</strong></p>
<p>Дуже дякую! Вітаю всіх вас, дякую за запрошення!</p>
<p>Цей тиждень я почав поїздкою на фронт у дві наші області – Донецьку таЗапорізьку. Там зараз зосереджено найбільше бойових операцій – якнаступальних, так і оборонних. Висока інтенсивність боїв, найвищий героїзмнаших людей!</p>
<p>Наші воїни – абсолютні молодці, і я пишаюся ними, кожним і кожною, хто заразна позиціях, хто відбиває російські штурми та знищує російських терористів.Нам вдається звільняти від окупантів нашу землю та людей, і це найголовніше.</p>
<p>Що успішнішими зараз будуть наші воїни, то надовше Росія перестане бутинебезпечною і для України, і для всієї нашої Європи.</p>
<p><img alt="" src="../Images/yкринформ/2023-06-29T19-21-00-03-00/1688055858-859.jpeg" /></p>
<p>Історія демонструє, що невдалі агресії завжди роблять диктатури слабкими.Власне це ми зараз і бачимо у Росії – бачимо таку потрібну нам їхню слабкість.Що слабшою буде Росія та що більше її господарі боятимуться заколотів ібунтів, то більше вони боятимуться дратувати нас із вами. Слабкість Росіїзробить її безпечною для інших, а її поразка подолає проблему цієї війни.</p>
<p><strong>Дорогі колеги, партнери!</strong></p>
<p>Я вдячний усім вам, хто допомагає нашій обороні від російської агресії! Дякуюза кожну надану нам систему ППО – вони справді рятують життя. Це правда. Дякуюза європейську ініціативу щодо мільйона снарядів для України, за нашу танковукоаліцію та за всі оборонні пакети, які були надані нашій державі. Це все –справді історична співпраця для захисту Європи.</p>
<p>Зокрема, Україна вдячна Литві та Польщі, і ми не дозволимо Росії чи їїтерористичним групам навіть пробувати ламати з території Білорусі безпекулитовського та польського народів. Для України безпека партнерів – це й нашабезпека.</p>
<p>Учора з візитом в Україні були пан Президент Литви Наусєда та пан ПрезидентПольщі Дуда, і ми з ними обмінялися оцінками ситуації на території Білорусі танаявних викликів.</p>
<p>Позиція України абсолютно чітка: будь-яка спроба шантажувати Європу, будь-якаспроба щось утнути проти Європи має сприйматися однаково всією Європою. Якщохтось десь загрожуватиме тому чи іншому народу Європи, то це абсолютноприродно – вступитися за цей народ і ліквідувати загрозу.</p>
<p>Іще одна річ, про яку важливо сказати сьогодні саме в безпековому контексті, –це санкції.</p>
<p>Я вдячний за нещодавно ухвалений одинадцятий санкційний пакет Євросоюзу, якийпродовжує справедливу політику тиску на всіх, хто робить можливими агресію йтерор.</p>
<p>Важливо не зупинятись у санкціях. Що менше буде пауз, то менше Росіяадаптується до тиску на неї та менше придумає, як обходити санкції. Дякую, що11-й санкційний пакет приділяє увагу намаганням Росії обійти санкції черезтреті країни, і таку увагу варто посилити у 12-му санкційному пакеті ЄС.</p>
<p><img alt="" src="../Images/yкринформ/2023-06-29T19-21-00-03-00/1688055911-446.jpeg" /></p>
<p>На жаль, багато ракет, які російські терористи застосовують зараз проти життяв Україні, були вироблені нещодавно та містять критичні компоненти, якізроблені компаніями вільного світу. З цим не можна миритися. Маємо разомповністю зупинити використання Росією технологій вільного світу заради агресіїпроти свободи.</p>
<p>Не можна терпіти й того, що Росія робить із нашою Запорізькою атомноюстанцією. Нагадаю, що це найбільша у Європі АЕС. Російські терористи їїзамінували. У нас є конкретна інформація від нашої розвідки, і ми представилиїї, зокрема, дипломатам європейських країн. Як і, до речі, інформацію провикористання Росією іноземних компонентів для виробництва ракет. Російськаатомна галузь заслуговує санкцій у відповідь на російський радіаційний шантаж.</p>
<p><strong>Дорогі колеги!</strong></p>
<p>Завтра завершується шведське головування в ЄС, і я хочу подякувати Швеції таособисто пану Прем’єр-міністру Крістерссону за ефективну роботу. За ці піврокуЄвропа стала сильнішою. Я в цьому впевнений.</p>
<p>Від імені всіх українців я хочу подякувати вам, шановні лідери, і тобі, Шарлю,тобі, Урсуло, тобі, Роберто, за ухвалення надзвичайно важливих економічних іполітичних рішень, які допомагають нам захищати свободу та Європу.</p>
<p>На жаль, є речі, які не допомагають нам. Але якщо солідарність і надаліпрацюватиме, якщо нашу безпекову та економічну співпрацю не ламатимуть штучній незаконні обмеження, якщо довгострокові та принципові рішення Європи йнадалі даватимуть сигнали світу, що Європа вірить у мир, то ця війна точно незатягнеться.</p>
<p>Зокрема, я вдячний за продовження ще на рік нашої вільної торгівлі з Європою,нашого транзиту. Кожен прояв солідарності, кожен прояв єдності зараз –рятівний. Я вдячний за пропозицію довготривалого фінансового інструментуЄвросоюзу обсягом 50 мільярдів євро, про яку оголосила пані ПрезиденткаЄврокомісії фон дер Ляєн. І якщо цю пропозицію затвердять, це буде правильнийсигнал, що Європа вірить у мир, вірить в Україну. Дуже важливо, щоЄвропарламент завжди дає принципові оцінки тому, що відбувається, і одразузасудив російський теракт на Каховській гідроелектростанції. Цей терактпризвів до найбільшого за десятиліття екоциду у Європі, і винні в ньому маютьвідповідати. Важливо, щоб і Європейська рада засудила жахливий російськийтеракт та екоцид на Каховській ГЕС. Зауважу: якщо потужної реакціїєвропейських лідерів і країн на російський злочин на Каховській ГЕС не буде,то це може додати нахабності російським терористам щодо Запорізької АЕС. І вбудь-якому разі це деструктивно, коли Росія використовує АЕС для радіаційногошантажу й водночас обговорює з країнами – членами ЄС будівництво нових атомнихблоків. Як можна довіряти терористу будівництво атомних блоків? Вибачте, алеце риторичне питання.</p>
<p>І на завершення кілька думок про наступні півроку для Європи. Вважаюсимволічним, що цієї суботи, у перший день головування Іспанії в ЄС, на моєзапрошення Україну відвідає з візитом пан Прем’єр-міністр Іспанії Санчес.Уперше початок головування країни в ЄС буде підкреслено візитом в Україну. Іце дуже багато говорить про те, якими важливими для нашої Європи будуть ціпівроку.</p>
<p>Це історичний час, щоб почати переговори про членство України у Євросоюзі.Європа цінностей, вільна й сильна Європа, Європа миру немислима без України.Ми готові до початку переговорів про членство, і наш прогрес у виконаннірекомендацій Єврокомісії варто зафіксувати. Україна налаштована якнайшвидшепідготуватися до початку перегорів про членство, і ми це зробимо.</p>
<p>Мир не має альтернатив. Отже, максимальна єдність у Європі не має альтернатив.</p>
<p>Дякую вам за увагу! Дякую за підтримку, друзі!</p>
<p><strong>Слава Україні!</strong></p>
<p>_<strong>Фото: ОП</strong> _</p>
<p>Source: <a href="https://www.ukrinform.ua/rubric-polytics/3729458-zelenskij-vistupiv-na-zasidanni-evropejskoi-radi.html">https://www.ukrinform.ua/rubric-polytics/3729458-zelenskij-vistupiv-na-zasidanni-evropejskoi-radi.html</a></p>
</body>
</html>