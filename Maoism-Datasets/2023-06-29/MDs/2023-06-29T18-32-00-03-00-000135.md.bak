# Загибель людей біля укриття: суд відпустив охоронця поліклініки під домашній арешт

Authors: Ukrinform (Person)

Publisher: Укринформ (Organization)

Published Time: 2023-06-29T18:32:00+03:00

Modified Time: 2023-06-29T18:32:00+03:00

Description: Київський апеляційний суд застосував домашній арешт в певний період доби відносно охоронця однієї з поліклінік Деснянського району Києва, підозрюваного у справі про закрите укриття у поліклініці, біля якої вночі 1 червня загинули троє людей. — Укрінформ.

Images: ['[630_360_16880...](https://static.ukrinform.com/photos/2023_06/thumb_files/630_360_1688052710-110.jpg)']

Tags: ['Домашній арешт', 'Загибель', 'Укриття', 'Війна з Росією']

Type: Article

<!--METADATA-->

![](../Images/yкринформ/2023-06-29T18-32-00-03-00/630_360_1688052710-110.jpg) Київськийапеляційний суд застосував домашній арешт в певний період доби відносноохоронця однієї з поліклінік Деснянського району Києва, підозрюваного у справіпро закрите укриття у поліклініці, біля якої вночі 1 червня загинули троєлюдей.

Як передає Укрінформ, про це Київський апеляційний суд повідомляє у [Фейсбуці.](http://www.facebook.com/Kyiv.Court.Of.Appeal/posts/pfbid02CVFNWVHNeNN4ErT4sRQhK8kSsmxSKCZB2TYVUdLmaYHfUGwLEo1t7RGAUwAsmqmql?locale=ru_RU)

“29 червня колегія суддів судової палати з розгляду кримінальних справКиївського апеляційного суду розглянула апеляційні скарги, подані стороноюзахисту на ухвалу слідчого судді Голосіївського районного суду [ Києва](https://www.ukrinform.ua/tag-kiiv) від 3 червня, якою задоволено клопотанняслідчого Головного управління Національної поліції у Києві та застосовано допідозрюваного М. запобіжний захід у вигляді тримання під вартою терміном до 30липня 2023 року”, - ідеться у повідомленні.

Як поінформували у суді, за результатом апеляційного розгляду апеляційніскарги, подані стороною захисту, які діють в інтересах підозрюваного М.задоволено частково. Ухвалу слідчого судді Голосіївського районного суду Києвавід 3 червня скасовано.

Постановлено нову ухвалу, якою клопотання слідчого Головного управлінняНаціональної поліції Києва про застосування запобіжного заходу у виглядітримання під вартою відносно підозрюваного М. задоволено частково.

**Читайте також:** [ Уряд доручив Камишину невідкладно напрацювати рішення дляпокращення ситуації з **укриття** ми ](https://www.ukrinform.ua/rubric-ato/3728417-urad-doruciv-kamisinu-nevidkladno-napracuvati-risenna-dla-pokrasenna-situacii-z-ukrittami.html)

“Застосовано до підозрюваного М. запобіжний захід у вигляді домашнього арештузаборонивши йому залишати місце свого проживання за адресою визначеноюухвалою, з 22 години до 6 години наступної доби за виключенням отриманняневідкладної медичної допомоги та перебування в укриттях під час повітряноїтривоги, до 30 липня 2023 року включно”, - ідеться у повідомленні.

Підозрюваного М. звільнено з-під варти із зали судового засідання ізпокладенням на підозрюваного М. обов’язків, передбачених ч. 5 ст. 194Кримінально-процесуального кодексу України.

У суді нагадали, що громадянин М. підозрюється у вчиненні кримінальногоправопорушення, передбаченого ч. 3 ст. 135 (залишення в небезпеці)Кримінального кодексу України.

**Читайте також:** [ Бомбосховища Києва: проблеми, які поширюються на всюУкраїну ](https://www.ukrinform.ua/rubric-kyiv/3719493-bomboshovisa-kieva-problemi-aki-posiruutsa-na-vsu-ukrainu.html)

Як повідомляв Укрінформ, уночі 1 червня російські війська вкотре атакувалиКиїв ракетами. Ворог випустив у напрямку столиці 10 "Іскандерів". Усі знищилапротиповітряна оборона.

Унаслідок ракетного удару [ постраждали ](https://www.ukrinform.ua/rubric-kyiv/3716899-klicko-unaslidok-nicnoi-ataki-na-kiiv-16-ludej-poraneni-z-nih-semero-u-likarni.html) 19 людей, троє з них загинули, зокрема 9-річнадівчинка.

Житель Деснянського району, чия дружина загинула під час атаки росіян,розповів Суспільному, що люди прибігли вночі до укриття в поліклініці, але їмне ніхто не відчинив.

1 червня у Києві були затримані троє посадовців райдержадміністрації таохоронець медзакладу. Їм оголосили підозру.

Трьом службовим особам - першому заступнику Деснянської РДА, директорумедзакладу та його заступнику було обрано запобіжні заходи у виглядіцілодобового домашнього арешту. Охоронцю медичного закладу обрали запобіжнийзахід у вигляді тримання під вартою без визначення альтернативи.

_Фото: Ґрати_

Source: [https://www.ukrinform.ua/rubric-kyiv/3729442-zagibel-ludej-bila-ukritta-sud-vidpustiv-ohoronca-polikliniki-pid-domasnij-arest.html](https://www.ukrinform.ua/rubric-kyiv/3729442-zagibel-ludej-bila-ukritta-sud-vidpustiv-ohoronca-polikliniki-pid-domasnij-arest.html)