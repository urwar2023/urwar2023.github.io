# Урядовці поінформували Міжнародну робочу групу щодо екологічних злочинів РФ в Україні

Authors: Ukrinform (Person)

Publisher: Укринформ (Organization)

Published Time: 2023-06-29T22:36:00+03:00

Modified Time: 2023-06-29T22:36:00+03:00

Description: В Офісі Президента України відбувся брифінг для членів Міжнародної робочої групи щодо екологічних злочинів Росії, присвячений ситуації в Україні. Українські урядовці поінформували Міжнародну робочу групу про наслідки війни. — Укрінформ.

Images: ['[630_360_16880...](https://static.ukrinform.com/photos/2023_06/thumb_files/630_360_1688067545-245.jpeg)']

Tags: ['Екологія', 'Україна', 'Агресія РФ', 'Офіс Президента', 'Війна з Росією', 'Екоцид']

Type: Article

<!--METADATA-->

![](../Images/yкринформ/2023-06-29T22-36-00-03-00/630_360_1688067545-245.jpeg) В ОфісіПрезидента України відбувся брифінг для членів Міжнародної робочої групи щодоекологічних злочинів Росії, присвячений ситуації в Україні. Українськіурядовці поінформували Міжнародну робочу групу про наслідки війни.

Про це [ повідомляється ](https://www.president.gov.ua/news/v-ofisi-prezidenta-vidbuvsya-brifing-dlya-mizhnarodnoyi-robo-83933) на сайті ОфісуПрезидента, передає Укрінформ.

«Україна зараз є найбільш замінованою країною у світі. Передусім нам потрібнезміцнення спроможностей держави для розмінування. Трьох тисяч саперівнедостатньо, треба збільшити їх кількість», – сказала під час зустрічі міністрекономіки України Юлія Свириденко.

За її словами, у нашій країні заміновано понад 100 тис. кв. км території,зокрема сільськогосподарських угідь, що негативно впливає на аграрний секторі, як наслідок, погіршує продовольчу ситуацію у світі.

Вона відзначила важливість розробки стратегії з розмінування територій.

**Читайте також:** **[ США підготували кримінальні справи для росіян за воєннізлочини проти американців ](https://www.ukrinform.ua/rubric-ato/3729099-ssa-pidgotuvali-kriminalni-spravi-dla-rosian-za-voenni-zlocini-proti-amerikanciv.html) **

Як розповів заступник керівника Офісу Президента Ростислав Шурма, підривросійськими окупантами греблі Каховської ГЕС завдав значних збитків сільськомугосподарству України, енергетиці, житловому фонду, об’єктам транспортноїінфраструктури та довкіллю загалом.

За його словами, підрахунок прямих збитків від цієї катастрофи триває, наразісума становить близько 2 млрд дол. США.

«Йдеться про значну економічну та екологічну шкоду. Флора, фауна, сільськегосподарство, лісове господарство, національні ландшафтні парки. Це цінність,важлива для всього світу, для природи», – додав заступник керівника ОП.

![](../Images/yкринформ/2023-06-29T22-36-00-03-00/1688067545-245.jpeg) **Читайтетакож:** **[ Екологічні наслідки війни: Зеленський зустрівся із членамиміжнародної робочої групи ](https://www.ukrinform.ua/rubric-polytics/3729457-ekologicni-naslidki-vijni-zelenskij-zustrivsa-iz-clenami-miznarodnoi-robocoi-grupi.html) **

Шурма також зазначив, що гуманітарної підтримки потребують люди, якіпроживають на територіях, постраждалих від катастрофи на Каховській ГЕС.

Він розповів, що розглядається можливість створення в середньостроковійперспективі окремого фонду, щоб залучити кошти на відновлення ГЕС,енергогенерації, сільського господарства, іригаційних систем, а також флори йфауни регіону.

Міністр захисту довкілля та природних ресурсів Руслан Стрілець зазначив, що30% біорізноманіття Європи зосереджено в Україні. За його словами,Міністерство захисту довкілля у межах роботи над притягненням РФ довідповідальності підготувало методологію оцінки шкоди, завданої природнимресурсам України російською агресією. Було зареєстровано понад 240 випадківекоциду.

**Читайте також:** **[ Відсутність потужної реакції Європи на підрив ГЕС можедати Росії нахабності щодо ЗАЕС - Зеленський](https://www.ukrinform.ua/rubric-polytics/3729484-vidsutnist-potuznoi-reakcii-evropi-na-pidriv-ges-moze-dati-rosii-nahabnosti-sodo-zaes-zelenskij.html) **

Він розповів про роботу вебресурсу та мобільного застосунку «ЕкоЗагроза», якийдає змогу за допомогою цифрових технологій визначати ступінь шкоди довкіллюнавіть на тимчасово окупованих територіях.

Міністр енергетики Герман Галущенко зазначив, що виклики війни виявили слабкімісця в українській енергетичній системі та засвідчили необхідністьдецентралізації енергорозподілу. Найшвидшим шляхом до цього міністр назвавперехід до використання відновлюваних джерел енергії.

«Росіяни знищили понад десять шахт, і це прискорило перехід до «зеленої»енергії», – констатував він.

![](../Images/yкринформ/2023-06-29T22-36-00-03-00/1688067545-678.jpeg) **Читайтетакож:** **[ Відновлення України: у Мінфіні назвали пріоритетні сфери дляфінансування ](https://www.ukrinform.ua/rubric-vidbudova/3727983-vidnovlenna-ukraini-u-minfini-nazvali-prioritetni-sferi-dla-finansuvanna.html) **

Галущенко нагадав, що Україна затвердила нову енергетичну стратегію, метоюякою є відмова від використання вугілля до 2035 року. Наша держава бачитьпотенціал щодо використання сонячної та вітроенергетики. Зокрема, за йогословами, після перемоги у війні та повернення всіх територій Україна матимезначний потенціал для розвитку вітроенергетики на узбережжі Чорного йАзовського морів.

![](../Images/yкринформ/2023-06-29T22-36-00-03-00/1688067544-853.jpeg)

Генеральний прокурор Андрій Костін розповів про роботу, яку здійснюєпрокуратура для притягнення Росії до відповідальності за екологічні злочини.Він зазначив, що в таких випадках одним із найскладніших моментів є визначенняобсягу збитків для отримання компенсації, адже є різні методології оцінкишкоди.

**Читайте також:** **[ Затоплені землі та спалені ліси. Як росіяни воюютьпроти довкілля в Україні ](https://www.ukrinform.ua/rubric-polytics/3723830-zatopleni-zemli-ta-spaleni-lisi-ak-rosiani-vouut-proti-dovkilla-v-ukraini.html) **

Тому прокуратура залучає всі наявні ресурси для визначення вартості збитків тавстановлення зв’язку між актом агресії та екологічним злочином.

Генпрокурор запросив членів Міжнародної робочої групи долучитися до зборусвідчень і визначення ступеня шкоди внаслідок екологічних злочинів Росії натериторії України.

З української сторони у зустрічі взяли участь також радники керівника ОфісуПрезидента Дарія Зарівна та Олександр Бевз.

![](../Images/yкринформ/2023-06-29T22-36-00-03-00/1688067544-903.jpeg)

З боку гостей - віцепрезидент Європейського парламенту Гайді Гаутала, колишнійєврокомісар з питань довкілля та ексміністр закордонних справ Швеції МарготВальстрем, президент Ірландії у 1990–1997 роках Мері Робінсон, екоактивісткаГрета Тунберг, старший радник Європейського інституту миру (The EuropeanInstitute of Peace), керівник програми CMI (The Crisis Management Initiative)у Євразії Роксана Крістеску.

![](../Images/yкринформ/2023-06-29T22-36-00-03-00/1688067544-521.jpeg)

Як повідомляв Укрінформ, 29 червня Президент України провів зустріч з членамиМіжнародної робочої групи щодо екологічних наслідків російської війни.

Source: [https://www.ukrinform.ua/rubric-polytics/3729541-uradovci-poinformuvali-miznarodnu-robocu-grupu-sodo-ekologicnih-zlociniv-rf-v-ukraini.html](https://www.ukrinform.ua/rubric-polytics/3729541-uradovci-poinformuvali-miznarodnu-robocu-grupu-sodo-ekologicnih-zlociniv-rf-v-ukraini.html)