# Прокуратура спростувала фейк, що митрополиту УПЦ МП Павлу не продовжили домашній арешт

Authors: Ukrinform (Person)

Publisher: Укринформ (Organization)

Published Time: 2023-06-29T17:59:00+03:00

Modified Time: 2023-06-29T17:59:00+03:00

Description: Інформація про те, що колишньому настоятелю Києво-Печерської лаври не продовжили запобіжний захід, не відповідає дійсності. — Укрінформ.

Images: ['[630_360_16820...](https://static.ukrinform.com/photos/2023_04/thumb_files/630_360_1682072898-521.jpg)']

Tags: ['Домашній арешт', 'Фейк', 'Прокуратура', 'УПЦ МП', 'Київська Лавра', 'Митрополит УПЦ МП Павло']

Type: Article

<!--METADATA-->

![](../Images/yкринформ/2023-06-29T17-59-00-03-00/630_360_1682072898-521.jpg) Інформаціяпро те, що колишньому настоятелю Києво-Печерської лаври не продовжилизапобіжний захід, не відповідає дійсності.

Як передає Укрінформ, про це Київська обласна прокуратура повідомляє у [Телеграмі](https://t.me/press_kobl/1414?fbclid=IwAR1L3ePOYaUlwd25rhHdgqFSFsfZa0b7WbpQkxT2vFNOm4cu_N1lpmlbQSA).

“Низка телеграм-каналів та медіа поширили інформацію про те, що митрополиту [УПЦ МП ](https://www.ukrinform.ua/tag-upc-mp) , підозрюваному у розпалюваннірелігійної ворожнечі та виправдовуванні дій РФ, не продовжили запобіжнийзахід. Вказана інформація не відповідає дійсності”, - йдеться у повідомленні.

У прокуратурі нагадали, що колишньому настоятелю Києво-Печерської лаври обранозапобіжний захід у вигляді цілодобового домашнього арешту з носіннямелектронного засобу контролю, строк якого закінчується 1 липня.

**Читайте також:** [ Поліція на Київщині не дала розгорітися конфлікту під часпереходу вірян **УПЦ** МП до ПЦУ ](https://www.ukrinform.ua/rubric-regions/3727630-policia-na-kiivsini-ne-dala-rozgoritisa-konfliktu-pid-cas-perehodu-viran-upc-mp-do-pcu.html)

Відповідно до ухвали суду, підозрюваного зобов’язано носити електронний засібконтролю та утримуватися від спілкування зі свідками та потерпілими у справі.

Крім того, 26 червня прокурор подав до суду клопотання про продовження строкудії вказаного запобіжного заходу.

“Судове засідання з розгляду клопотання призначено на 30 червня 2023 року на11:00 в Солом’янському районному суді м. Києва”, - заявили в прокуратурі.

Підозрюваний сьогодні прибув до Головного управління Служби безпеки у Києві таКиївській області за викликом слідчого для проведення слідчих дій, деостанньому повторно вручено клопотання про продовження строку дії запобіжногозаходу.

**Читайте також:** [ У Ніжині не змогли заборонити діяльність **УПЦ** МП](https://www.ukrinform.ua/rubric-regions/3725657-u-nizini-ne-zmogli-zaboroniti-dialnist-upc-mp.html)

Як повідомляв Укрінформ, наприкінці квітня Київський апеляційний суд залишивпід цілодобовим домашнім арештом колишнього намісника Києво-Печерської лавримитрополита УПЦ (московського патріархату) Павла (Лебідя).

Служба безпеки України повідомила йому про підозру у виправдовуванні ізапереченні збройної агресії російської федерації проти України (ст.161 ККУ),а також порушенні рівноправності громадян залежно від їх расової, національноїі регіональної належності (ст. 436-2 ККУ).

Source: [https://www.ukrinform.ua/rubric-society/3729424-prokuratura-sprostuvala-fejk-so-mitropolitu-upc-mp-pavlu-ne-prodovzili-domasnij-arest.html](https://www.ukrinform.ua/rubric-society/3729424-prokuratura-sprostuvala-fejk-so-mitropolitu-upc-mp-pavlu-ne-prodovzili-domasnij-arest.html)