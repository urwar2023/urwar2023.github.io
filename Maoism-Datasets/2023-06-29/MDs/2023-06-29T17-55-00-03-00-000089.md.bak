# Розвиток громад: Рада ухвалила закон про голосування за проєкти в «Дії»

Authors: Ukrinform (Person)

Publisher: Укринформ (Organization)

Published Time: 2023-06-29T17:55:00+03:00

Modified Time: 2023-06-29T17:55:00+03:00

Description: Верховна Рада України ухвалила законопроєкт, який дозволить українцям обрати за допомогою «Дії» проєкти розвитку власних громад, що будуть профінансовані коштом Державного фонду регіонального розвитку. — Укрінформ.

Images: ['[630_360_16701...](https://static.ukrinform.com/photos/2022_12/thumb_files/630_360_1670147715-702.jpg)']

Tags: ['Тергромада', 'Закон Савченко', 'Верховна Рада', 'Додаток “ДІЯ”', 'Відбудова']

Type: Article

<!--METADATA-->

![](../Images/yкринформ/2023-06-29T17-55-00-03-00/630_360_1670147715-702.jpg) ВерховнаРада України ухвалила законопроєкт, який дозволить українцям обрати задопомогою «Дії» проєкти розвитку власних громад, що будуть профінансованікоштом Державного фонду регіонального розвитку.

Про це повідомляє Укрінформ із посиланням на пресслужбу Міністерства розвиткугромад, територій та інфраструктури у [ Фейсбуці](https://www.facebook.com/Ministry.for.restoration/posts/pfbid02vWvif15iwZPrxrxmBHPMwiGvKhWUY6aWo8MffDQsTm6as1Ca2Uu9o6B95Hk2t3V6l).

"Сьогодні, 29 червня, Верховна Рада України ухвалила в другому читаннізаконопроєкт №9165. Він надає громадянам України можливість самостійно обиратив Дія проєкти розвитку власних регіонів, які будуть профінансовані зДержавного фонду регіонального розвитку (ДФРР)", - йдеться в повідомленні.

Віцепрем’єр-міністр з відновлення України — міністр розвитку громад, територійта інфраструктури Олександр Кубраков зазначив, що цей інструмент є одним зелементів політики залучення громадян до відбудови.

"Спільно з профільним комітетом вже напрацьовуємо низку рішень електронної тамісцевої демократії для забезпечення прозорості та підзвітності органівмісцевої влади перед громадянами. Ми також плануємо системно переглянутилогіку та механізми використання коштів ДФРР, разом з ініційованим намипереглядом Державної стратегії регіонального розвитку, яка має відповідативимогам і викликам відновлення та модернізації країни", - зазначив Кубраков.

Документ передбачає, що центральні, місцеві органи виконавчої влади та органимісцевого самоврядування відтепер подають свої проєкти на розгляд регіональнихкомісій. Зробити вони це зможуть через спеціалізовану онлайн платформу, якамає забезпечити прозорий та неупереджений відбір проєктів на регіональномурівні.

**Читайте також:** [ **Мінвідновлення** **закликає** **громади** до**активної** **участі** у **процесах** **відбудови**](https://www.ukrinform.ua/rubric-vidbudova/3726446-minvidnovlenna-zaklikae-gromadi-do-aktivnoi-ucasti-u-procesah-vidbudovi.html)

Після цього регіональні комісії проводять попередню оцінку проєктів за низкоюкритеріїв. Оцінка відбуватиметься з бальною системою, при цьому проєкти малихміст з населенням до 50 тисяч осіб отримають додатковий бал. Проєкти, якінабрали не менше 25 балів, передаються комісії міністерства, яка перевіряє їхна відповідність законодавству та подає їх для опитування у "Дії".

Пріоритетні проєкти повинні бути спрямовані на розвиток, відбудову чибудівництво критичної інфраструктури, об’єктів житлово-комунальногогосподарства, лікарень, ЦНАПів, центрів безпеки та укриттів, підсиленнярегіональної та локальної економіки в умовах викликів воєнного стану та/абостворення умов для релокації виробництв.

Як повідомлялось, у першому читанні законопроєкт №9165 про внесення змін доЗакону України «Про Державний бюджет України на 2023 рік» щодо використаннякоштів Державного фонду регіонального розвитку ухвалений [ Верховною Радою](https://www.ukrinform.ua/tag-verhovna-rada) 11 квітня 2023 року.

_Фото: Мінцифри_

Source: [https://www.ukrinform.ua/rubric-vidbudova/3729417-rozvitok-gromad-rada-uhvalila-zakon-pro-golosuvanna-za-proekti-v-dii.html](https://www.ukrinform.ua/rubric-vidbudova/3729417-rozvitok-gromad-rada-uhvalila-zakon-pro-golosuvanna-za-proekti-v-dii.html)