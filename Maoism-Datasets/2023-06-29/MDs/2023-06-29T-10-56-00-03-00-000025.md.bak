# У столиці презентували монографії про Софію Київську та Володимира Великого

Authors: Ukrinform (Person)

Publisher: Укринформ (Organization)

Published Time: 2023-06-29T-10:56:00+03:00

Modified Time: 2023-06-29T19:56:00+03:00

Description: У Софії Київській історикиня Надія Нікітенко презентувала свої монографії "Свята Софія Київська 1011 – 1018" та "Софія Київська Володимира Великого". — Укрінформ.

Images: ['[630_360_16880...](https://static.ukrinform.com/photos/2023_06/thumb_files/630_360_1688057521-2195.jpeg)']

Tags: ['Книги', 'Культура', "Пам'ятка", 'Софія Київська']

Type: Article

<!--METADATA-->

![](../Images/yкринформ/2023-06-29T-10-56-00-03-00/630_360_1688057521-2195.jpeg) У СофіїКиївській історикиня Надія Нікітенко презентувала свої монографії "Свята СофіяКиївська 1011 – 1018" та "Софія Київська Володимира Великого".

Про це повідомляє кореспондент Укрінформу.

"У мене таке відчуття, що коли я припиню вивчати Софію та писати про неї, ужеможна й не жити, бо не цікаво буде. Такий мій образ життя. Я вважаю, що мимаємо вивчати цю [ пам'ятку ](https://www.ukrinform.ua/tag-pamatka) йрозказувати, який у нас є чудовий храм", - сказала Нікітенко.

![](../Images/yкринформ/2023-06-29T-10-56-00-03-00/630_360_1688057521-3424.jpeg)

[ ![](../Images/yкринформ/2023-06-29T-10-56-00-03-00/630_360_1688057521-3424.jpeg)](https://static.ukrinform.com/photos/2023_06/1688057521-3424.jpeg) [![](../Images/yкринформ/2023-06-29T-10-56-00-03-00/630_360_1688057521-9367.jpeg)](https://static.ukrinform.com/photos/2023_06/1688057521-9367.jpeg) [![](../Images/yкринформ/2023-06-29T-10-56-00-03-00/630_360_1688057521-7802.jpeg)](https://static.ukrinform.com/photos/2023_06/1688057521-7802.jpeg) [![](../Images/yкринформ/2023-06-29T-10-56-00-03-00/630_360_1688057521-7074.jpeg)](https://static.ukrinform.com/photos/2023_06/1688057521-7074.jpeg) [![](../Images/yкринформ/2023-06-29T-10-56-00-03-00/630_360_1688057521-9930.jpeg)](https://static.ukrinform.com/photos/2023_06/1688057521-9930.jpeg) [![](../Images/yкринформ/2023-06-29T-10-56-00-03-00/630_360_1688057521-2195.jpeg)](https://static.ukrinform.com/photos/2023_06/1688057521-2195.jpeg) [![](../Images/yкринформ/2023-06-29T-10-56-00-03-00/630_360_1688057523-8178.jpeg)](https://static.ukrinform.com/photos/2023_06/1688057523-8178.jpeg) [![](../Images/yкринформ/2023-06-29T-10-56-00-03-00/630_360_1688057523-8949.jpeg)](https://static.ukrinform.com/photos/2023_06/1688057523-8949.jpeg) [![](../Images/yкринформ/2023-06-29T-10-56-00-03-00/630_360_1688057523-7421.jpeg)](https://static.ukrinform.com/photos/2023_06/1688057523-7421.jpeg)

Свої наукові дослідження авторка виклала в монографії «Свята Софія Київська1011 – 1018». Згідно з висновками Нікітенко, заклав собор саме Володимир у1011 році, а освятив Ярослав у 1018 році. Науковиця зауважила, що дата 1011рік свідчить про те, Софія Київська з'явилася на ціле людське покоління ранішеза Софію у Полоцьку (середина 11 ст.) та Новгороді (1050 рік), що руйнує міфпро "три братніх народи з однієї колиски".

"У давньоруських святцях збереглися точні дні освячення Софії: закладаннявідбулося 4 листопада, а освячення 11 травня. З графіті в соборі, які вжедатовані, ми можемо зрозуміти, що у 1018 році споруда вже стояла. Також мизнаємо, що такі храми освячували тільки у неділю. Відтак, якщо накласти ці дніна тодішній календар, то другому десятилітті 11 ст. 4 листопада припадаєтільки на неділю 1011 року, а 11 травня - на неділю 1018 року", - пояснюєНікітенко.

Історикиня підкреслила, що відповідь про час заснування Софії знаходить усамому соборі. На її думку, лише комплексний підхід - одночасне вивченняархітектури, писемних джерел, графіті, мозаїки та фресок, може висвітлитинайперші роки існування цієї пам'ятки, бо "вона створювалася як єдинийкомплекс, згідно з тодішнім світоглядом".

Зокрема, така методологія втілилася і в першій, і в другій монографії «СофіяКиївська Володимира Великого». Остання містить близько 600 сторінок докладноготексту та ілюстрацій.

"Образ Володимира на обкладинці не вигаданий. Він взятий з фрески явленняАрхангела Михаїла Ісусу Навину. У профілі Ісуса Навина явно простежуютьсянордичні риси самого Володимира, такі, що зображувалися на монетах за часівйого правління", - сказала дослідниця.

Привітати науковицю прийшли колеги та друзі. Під час заходу також виступивансамбль солістів "Благовіст". Музиканти виконали кілька хорових творів,зокрема, "Радуйтеся, праведники!" Максима Березовського та "Молитва заУкраїну" Миколи Лисенка.

**Читайте також:** [ Науковці дослідили мікробні пошкодження фресок **Софії****Київської** , щоб зберегти пам'ятку ](https://www.ukrinform.ua/rubric-culture/3670441-naukovci-doslidili-mikrobni-poskodzenna-fresok-sofii-kiivskoi-sob-zberegti-pamatku.html)

Надія Нікітенко — українська історикиня-культурологиня, музеєзнавиця, докторкаісторичних наук, дослідниця Софії Київської. Професорка. Заслужений працівниккультури України. Серед її доробку є книги "Бароко Софії Київської", "Мозаїкита фрески Софії Київської", "Ангели Софії Київської. Паломництво до святині","Свята Софія Київська: історія в мистецтві".

Як повідомлялося, у Софії Київській презентували перші 30 томів праці"Київське християнство", у яких висвітлено історію богослов’я Київськоїмитрополії епохи Середньовіччя та ранньомодерного часу.

Source: [https://www.ukrinform.ua/rubric-culture/3729475-u-stolici-prezentuvali-monografii-pro-sofiu-kiivsku-ta-volodimira-velikogo.html](https://www.ukrinform.ua/rubric-culture/3729475-u-stolici-prezentuvali-monografii-pro-sofiu-kiivsku-ta-volodimira-velikogo.html)