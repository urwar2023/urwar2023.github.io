# Фонд «Help for Ukraine» допомагає облаштовувати укриття в столиці

Authors: Ukrinform (Person)

Publisher: Укринформ (Organization)

Published Time: 2023-06-29T20:40:59+03:00

Modified Time: 2023-06-29T20:40:59+03:00

Description: Волонтери благодійної організації «БФ «Help for Ukraine» доставляють все необхідне для укриттів Києва - вогнегасники, стільці, дезінфекційні розчини, парафінові свічки та біотуалети. — Укрінформ.

Images: ['[630_360_16880...](https://static.ukrinform.com/photos/2023_06/thumb_files/630_360_1688060350-249.jpeg)']

Tags: ['Благодійність', 'Київ', 'Укриття', 'Help for Ukraine']

Type: Article

<!--METADATA-->

![](../Images/yкринформ/2023-06-29T20-40-59-03-00/630_360_1688060350-249.jpeg) Волонтериблагодійної організації «БФ «Help for Ukraine» доставляють все необхідне дляукриттів Києва - вогнегасники, стільці, дезінфекційні розчини, парафіновісвічки та біотуалети.

Ця допомога, зокрема, надається за запитом керівництва Оболонськоїрайдержадміністрації, повідомили Укрінформу в фонді. Допомога, наголошують вфонді, буде перерозподілена в укриттях і сховках не лише шкіл і дитсадків, а йжитлових будинків – саме там, де цього немає.

За офіційними даними, з 4,6 тисячі укриттів і сховищ у [ Києві](https://www.ukrinform.ua/tag-kiiv) придатними є майже 2,6 тисячі, ще 683потребують облаштування. В Оболонському районі непридатними до використаннядля захисту під час повітряних загроз визнано 16%. Це - 66 приміщень із 425.На виділені, за словами голови Оболонської РДА Кирила Фесика, свого часу 59млн грн вдалося облаштувати лише 37 таких укриттів.

«Укриття, - підкреслює амбасадор фонду Євген Кошовий, - відповідно обладнаніта оснащені всім необхідним для тривалого в них перебування. Так і має бути,доки війна не закінчиться. Тим більше, що від початку повномасштабноговторгнення, укриття стали тимчасовими домівками для тисяч людей».

«Війна продовжується, а стан укриттів в Україні, на жаль, залишає бажатикращого з різних причин, - зазначає президент фонду Степан Асланян. – Хоча бтому, що, чим довше триває війна, тим більше проблем лягає на плечі ізвичайних людей, і органів місцевого самоврядування. Тому наша командавизначила для себе пріоритетом допомогти облаштувати укриття за запитомкерівництва Оболонської РДА. Щоб у той час, коли карта повітряних тривог ледьне щодня «червона», кожен мешканець був спокійним: у його районі є безпечнімісця, де можна дочекатися відбою, і вони забезпечені найнеобхіднішим».

**Читайте також:** [ В одній зі столичних профільних клінічних лікареньмодернізували хірургічне відділення ](https://www.ukrinform.ua/rubric-society/3703173-v-odnij-zi-stolicnih-profilnih-klinicnih-likaren-modernizuvali-hirurgicne-viddilenna.html)

«Ми включилися у цей процес уже давно, ще за часів блекауту, - коментує віце-президент фонду Вілен Фаталов. - «Благодійний фонд «Help for Ukraine» на тойчас передав 60 обігрівачів повітря, генератори, розкладушки, засобиіндивідуальної гігієни, електроприлади та пледи для доукомплектування дитячихкімнат у понад 40 пунктів незламності Дарницького району та більш як 20школам, садочкам і дитячим будинкам. Адже не завжди у місцевої влади вистачаєресурсів – проблем потрібно вирішувати під час війни безліч».

Source: [https://www.ukrinform.ua/rubric-kyiv/3729500-fond-help-for-ukraine-dopomagae-oblastovuvati-ukritta-v-stolici.html](https://www.ukrinform.ua/rubric-kyiv/3729500-fond-help-for-ukraine-dopomagae-oblastovuvati-ukritta-v-stolici.html)