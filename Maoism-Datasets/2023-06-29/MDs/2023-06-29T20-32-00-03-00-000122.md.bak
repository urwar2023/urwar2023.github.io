# Зеленський зустрівся з Пенсом – обговорили безпекову співпрацю і членство України в НАТО

Authors: Ukrinform (Person)

Publisher: Укринформ (Organization)

Published Time: 2023-06-29T20:32:00+03:00

Modified Time: 2023-06-29T20:32:00+03:00

Description: Президент України Володимир Зеленський зустрівся з 48-м віцепрезидентом США Майком Пенсом, обговорили безпекову співпрацю і питання членства України в НАТО. — Укрінформ.

Images: ['[630_360_16880...](https://static.ukrinform.com/photos/2023_06/thumb_files/630_360_1688059954-968.jpeg)']

Tags: ['Пенс', 'США', 'Зеленський']

Type: Article

<!--METADATA-->

![](../Images/yкринформ/2023-06-29T20-32-00-03-00/630_360_1688059954-968.jpeg) ПрезидентУкраїни Володимир Зеленський зустрівся з 48-м віцепрезидентом США МайкомПенсом, обговорили безпекову співпрацю і питання членства України в НАТО.

Як передає Укрінформ, про це глава Української держави повідомив у [Телеграмі. ](https://t.me/V_Zelenskiy_official/6769)

"Сьогодні в Києві 48-й віцепрезидент США Майк Пенс. Обговорили нашу оборону,взаємодію між нашими народами, безпекову співпрацю та важливість рішучості йвизначеності партнерів щодо майбутнього членства України в НАТО", - розповівПрезидент.

_Відео:[ Офіс Президента ](https://t.me/V_Zelenskiy_official/6769) _

Він підкреслив, що підтримка Сполучених Штатів, усіх американців, кожноїамериканської родини, усіх громадських сил, Конгресу – обох партій і обохпалат - для нашої боротьби за свободу є життєво важливою. "І звичайно,підтримка президента Сполучених Штатів Джо Байдена. Я дякую за цю підтримку!"- наголосив Зеленський.

Як зазначається [ на сайті Президента,](https://president.gov.ua/news/volodimir-zelenskij-zustrivsya-iz-48-m-vice-prezidentom-ssha-83929?fbclid=IwAR2xqT7gKKWqAHqVYnC_iXRMon4TvE3Tyu8NKDa70K2HW3FsQGak7nCefAc)глава держави підкреслив, що для України дуже важливою є підтримка США не лишезброєю, адже Сполучені Штати надають і фінансову допомогу, гуманітарну йполітичну підтримку.

![](../Images/yкринформ/2023-06-29T20-32-00-03-00/1688059959-722.jpeg)

"Цінуємо, що обидві головні партії США – Республіканська й Демократична –залишаються єдиними в підтримці України. І, звичайно, ми відчуваємо потужнупідтримку народу Сполучених Штатів», – сказав [ Зеленський](https://www.ukrinform.ua/tag-zelenskij) .

У цьому контексті він подякував за нещодавні пакети оборонної допомоги обсягом2,1 млрд дол. та 500 млн дол., виділені США 6 червня та 27 червня відповідно,а також акцентував на безпрецедентному загальному обсязі наданої підтримки,який з лютого минулого року сягнув 43,1 млрд дол.

Глава держави окремо висловив подяку за гучний голос Майка Пенса на підтримкуУкраїни в Республіканській партії США.

Він докладно поінформував ексвіцепрезидента Сполучених Штатів про ситуацію наполі бою, поділився українською оцінкою нещодавніх подій у РФ і того, як вонивплинуть на безпеку в регіоні. У цьому зв’язку Зеленський наголосив напершочерговій важливості продовження й посилення оборонної допомоги Україні збоку партнерів, зокрема артилерією та далекобійною зброєю. Глава державивідзначив важливість якнайшвидшої підготовки українських пілотів і наданняУкраїні бойових літаків F-16.

![](../Images/yкринформ/2023-06-29T20-32-00-03-00/1688061268-855.jpeg)

Президент поділився очікуваннями від Вільнюського саміту НАТО. Він заявив, щопартнери мають продемонструвати рішучість і дати Україні визначеність щодомайбутнього членства.

«Це те, що мотивуватиме наших людей. І це також зброя, тільки політична.Можливо, вона навіть потужніша за ракети. Для цього ми маємо побачити своємайбутнє в НАТО», – наголосив глава держави.

**Читайте також:** [ Зеленський: Ми повинні бути упевнені, що після війниУкраїна стане членом НАТО ](https://www.ukrinform.ua/rubric-polytics/3728939-zelenskij-mi-povinni-buti-upevneni-so-pisla-vijni-ukraina-stane-clenom-nato.html)

Зеленський розповів Пенсу про гуманітарну ситуацію, що склалася в південнихрегіонах України після руйнування російськими окупантами греблі КаховськоїГЕС. У цьому контексті Президент подякував американським доброчинниморганізаціям, які допомагають забезпечувати постраждалі від цього злочинутериторії питною водою.

Як повідомляв Укрінформ, колишній віцепрезидент США Майк Пенс відвідав Українуз неоголошеним візитом, ставши першим чинним кандидатом у президенти відРеспубліканської партії, який зустрівся з Володимиром Зеленським під часкампанії - 2024.

[ Колишній віцепрезидент США під час перебування в Україні спланував відвідатиМощун, Бучу та Ірпінь ](https://www.ukrinform.ua/rubric-polytics/3729432-majk-pens-priletiv-v-ukrainu-z-neogolosenim-vizitom.html) – три міста, які булиокуповані та спустошені російськими військами, а також зустрітися зПрезидентом Зеленським.

Як повідомляв Укрінформ, у Сполучених Штатах триває кампанія виборівпрезидента – 2024. [ Майк Пенс є одним із кандидатів](https://www.ukrinform.ua/rubric-world/3718642-majk-pens-balotuvatimetsa-na-posadu-prezidenta-ssa.html) від Республіканської партії США.

_Фото: ОП_

Source: [https://www.ukrinform.ua/rubric-polytics/3729493-prezident-zustrivsa-z-majkom-pensom.html](https://www.ukrinform.ua/rubric-polytics/3729493-prezident-zustrivsa-z-majkom-pensom.html)