<h1>Потрібна повна деокупація Запорізької АЕС, а будь-хто, хто заплющив очі на її окупацію Росією, фактично сприяють терору — Президент України</h1>
<p>Author: ['АРМІЯINFORM']</p>
<p>Time: 2023-06-22T96:00:00-04:00</p>
<p>Description: Дорогі українці, українки!    Сьогодні був дуже насичений день.    По-перше, провели... Война с Украиной 2022, Война с Украиной последние новости сегодня, Новости война с Украиной 2022 последние на сегодня, Будет ли война между Украиной и Россией и когда, Война с Украиной в 2022 году будет или нет,  Будет ли война с Украиной в ближайшее время что говорят,  Война с Украиной новости,  Новости Украины сегодня,  Украинские новости в украинских СМИ на русском</p>
<p>Images: ['<a href="https://armyinform.com.ua/wp-content/uploads/2023/06/a12ba9f4e90b4bb130b478a26cccd574_1687462406_extra_large.png">a12ba9f4e90b4bb130b478a26cccd574_1687462406_extra_large.png</a>']</p>
<p>Tags: ['STOPRUSSIA', 'АГРЕСІЯ РФ', 'ВОЛОДИМИР ЗЕЛЕНСЬКИЙ', 'ВТОРГНЕННЯ РФ']</p>
<p>Category: News</p>
<!--METADATA-->

<p><img alt="" src="../Images/2023-06-22T96-00-00-04-00/a12ba9f4e90b4bb130b478a26cccd574_1687462406_extra_large.png" /></p>
<p><em>Дорогі українці, українки!</em></p>
<p>Сьогодні був дуже насичений день.</p>
<p>По-перше, провели брифінг для країн-партнерів щодо ситуації на Запорізькійатомній станції. Були представники країн «Великої сімки», «Великої двадцятки»,представники міжнародних організацій. Тут, в Офісі. Від ГУР, від командиОфісу, від наших дипломатів надана наявна інформація.</p>
<p>Наш принцип простий: світ повинен знати про те, що готує окупант. Кожен, хтознає, має діяти. Звичайно, після російського теракту на Каховській ГЕС тасвідомих ударів терористів по інших дамбах та енергетичних обʼєктах уже давноні в кого у світі не має бути якихось ілюзій щодо Росії. Саме Росія зараз єглобальним центром цинізму, і звідти може надійти будь-який наказ на будь-якезло, яке вони розраховують замаскувати під ту чи іншу катастрофу. Світ маєдостатню силу, щоб запобігти будь-яким радіаційним інцидентам і тим більше —радіаційній катастрофі. Всі розуміють, що розвідки різних країн можуть давативідповідні сигнали, можуть тиснути. Це потрібно.</p>
<p>Ми продовжимо інформувати партнерів. Буде надана інформація й тим країнам, якіудають певну нейтральність навіть зараз. Очевидно, що радіація не питає, хтонейтральний, і може досягти будь-кого у світі. Відповідно, будь-хто у світізараз може допомогти, і що робити — цілком відомо.</p>
<p>Потрібна повна деокупація Запорізької атомної станції. І будь-хто, хтозаплющив очі на окупацію Росією такого обʼєкта, на мінування Росією територіїта споруд атомної станції, фактично сприяє не одному лише цьому російськомузлу, а терору загалом. І сьогодні ж я доручив міністру внутрішніх справУкраїни Клименку Ігорю провести всі необхідні заходи, всю необхіднурозʼяснювальну роботу з нашими людьми щодо всіх наявних ризиків. І найближчимчасом це буде зроблено.</p>
<p>Проговорили сьогодні з розвідкою, СБУ та МВС відповідні безпекові питання — іте, що стосується Запорізької станції, і те, що стосується наслідківросійського теракту на Каховській ГЕС. Робимо все, щоб підключити якнайбільшесил і засобів до тиску та впливу на державу-терориста. Була й окрема доповідьміністра внутрішніх справ щодо підтримки людей і життя на Херсонщині та вінших районах нашого Півдня, які постраждали від знищення Каховськоговодосховища.</p>
<p>Звичайно, маємо інформацію і щодо того, що відбувається на окупованій частиніХерсонщини. Для цього навіть слова «катастрофа» замало. Російське злосформувало там спеціальні групи, щоб прибрати й, очевидно, сховати тілазагиблих людей. І це не вперше Росія робить — намагається знищити докази тасліди своїх злочинів на окупованій території. Так вони робили й у Маріуполі, ів інших місцях. Але це така правда, яку не сховати. І я дякую всім, хтодопомагає нашій розвідці, нашим спецслужбам здобувати потрібну інформацію!</p>
<p>Провів і нараду щодо духовної незалежності України — ми продовжуємо відповіднуроботу, і будуть нові наші кроки. Очевидно, що не може бути справді духовнихзвʼязків із державою-терористом і тими, хто виправдовує вбивство, вбивствоукраїнців і покриває зло. Кожен день і кожна ніч російського терору цедоводять. І ми дійдемо до того моменту, коли всі залежності від Росії, якимихтось десь намагається маніпулювати, будуть знищені.</p>
<p>Ще одне.</p>
<p>Я хочу сьогодні особливо подякувати всім тим, хто навіть у такий час, навіть утаких обставинах вкладає свої сили в те, щоб наші люди й наша країна маливласну культурну силу. Сьогодні у Києві почав роботу черговий «КнижковийАрсенал». «Арсенал» — це те слово, яке найкраще характеризує значеннякультури. Те, що робить людей людьми. Те, що робить людяність сильнішою. Те,що оберігає й крізь час поширює наш досвід — кожного й кожної, усього нашогонароду, усієї нашої України, усієї нашої Європи, усього нашого людства. Будьласка, якщо у вас є змога, відвідайте в один із цих днів «Книжковий Арсенал»та завжди підтримуйте культурну силу.</p>
<p>Я дякую всім, хто воює й працює заради України! Я дякую всім, хто зараз у боях— на Півдні, на Сході, на Запоріжжі, на Донеччині, на Луганщині. Дякую!</p>
<p>Дякую всім, хто допомагає Україні й захищає життя і людяність разом із нами!</p>
<p><em>Слава Україні!</em></p>
<p><em>Джерело:<a href="https://www.president.gov.ua/news/potribna-povna-deokupaciya-zaporizkoyi-aes-bud-hto-hto-zaply-83753">Офіс Президента України</a></em></p>
<p>Source: <a href="https://armyinform.com.ua/2023/06/22/potribna-povna-deokupacziya-zaporizkoyi-aes-a-bud-hto-hto-zaplyushhyv-ochi-na-yiyi-okupacziyu-rosiyeyu-faktychno-spryyayut-teroru-prezydent-ukrayiny/">https://armyinform.com.ua/2023/06/22/potribna-povna-deokupacziya-zaporizkoyi-aes-a-bud-hto-hto-zaplyushhyv-ochi-na-yiyi-okupacziyu-rosiyeyu-faktychno-spryyayut-teroru-prezydent-ukrayiny/</a></p>