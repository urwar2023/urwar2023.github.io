<h1>Постраждалі від підриву Каховської ГЕС отримають одноразову грошову допомогу від держави</h1>
<p>Author: ['АРМІЯINFORM']</p>
<p>Time: 2023-06-21T16:00:00-04:00</p>
<p>Description: Для підтримки українців, постраждалих внаслідок підриву греблі Каховської ГЕС,... Война с Украиной 2022, Война с Украиной последние новости сегодня, Новости война с Украиной 2022 последние на сегодня, Будет ли война между Украиной и Россией и когда, Война с Украиной в 2022 году будет или нет,  Будет ли война с Украиной в ближайшее время что говорят,  Война с Украиной новости,  Новости Украины сегодня,  Украинские новости в украинских СМИ на русском</p>
<p>Images: ['<a href="https://armyinform.com.ua/wp-content/uploads/2023/06/2006-1.jpg">2006-1.jpg</a>']</p>
<p>Tags: ['ГРОШОВА ДОПОМОГА', 'КАХОВСЬКА ГЕС', 'МІНІСТЕРСТВО СОЦІАЛЬНОЇ ПОЛІТИКИ УКРАЇНИ']</p>
<p>Category: News</p>
<!--METADATA-->

<p><img alt="" src="../Images/2023-06-21T16-00-00-04-00/2006-1.jpg" /></p>
<p>Для підтримки українців, постраждалих внаслідок підриву греблі Каховської ГЕС,з державного бюджету виділено понад 564 млн гривень на виплату одноразовоїматеріальної грошової допомоги. Про це<a href="https://www.msp.gov.ua/news/22909.html">повідомляє</a> Міністерство соціальноїполітики України.</p>
<p>19 червня Уряд ухвалив постанову, яка була розроблена Мінсоцполітики тавідповідно до якої кожен постраждалий із підтоплених регіонів Херсонської таМиколаївської областей отримає 5 тис. грн за рахунок коштів резервного фондудержбюджету.</p>
<p>Постраждалими визнаються ті особи, які — на момент виникнення надзвичайноїситуації —</p>
<ul>
<li>проживали/були зареєстровані/задекларовані у населених пунктах, що розташовані в районах підтоплень Миколаївської та Херсонської областей. Перелік населених пунктів, що розташовані в районах підтоплень разом із переліком вулиць та адрес (за можливості) затверджується Миколаївською та Херсонською обласними військовими адміністраціями;  * перемістилися після 06 червня 2023 р. з тимчасово окупованих російською федерацією територій Миколаївської та Херсонської областей, які розташовані в районах підтоплень зазначених регіонів.</li>
</ul>
<p>Призначення матеріальної грошової допомоги здійснюватимуть органи соціальногозахисту населення.</p>
<p>Для того, щоб отримати допомогу, постраждалому достатньо подати відповіднузаяву.</p>
<p>З документів необхідно пред’явити:</p>
<ul>
<li>документ, що посвідчує особу, або єДокумент,  * документ, що підтверджує реєстраційний номер облікової картки платника податків,  * для дітей — свідоцтво про народження дитини або е-свідоцтво про народження. Інформація про неповнолітню дитину включається до заяви одного з батьків.</li>
</ul>
<p>При цьому заяву про надання матеріальної грошової допомоги особі, яка визнанасудом недієздатною, може подавати її законний представник або уповноваженаособа органу опіки та піклування.</p>
<p>Звертаємо увагу, що у випадку, якщо документи були втрачені, людина можепред’явити їхні скан- чи фотокопії або використовуються відомості з Єдиногодержавного демографічного реєстру та інших державних інформаційних ресурсів.</p>
<p>Звернутися із заявою до органів соцзахисту необхідно не пізніше ніж до 31серпня 2023 року (включно).</p>
<p>Отримати кошти можна буде через АТ «Укрпошта» або через установи уповноваженихбанків з можливістю їх зняття через платіжні термінали.</p>
<p>Звертаємо увагу, що призначення одноразової виплати не здійснюватиметься тимгромадянам, які проживали на території підтоплення, але переїхали до іншихгромад, зареєструвались як ВПО і отримують щомісячну грошову допомогу напроживання для внутрішньо переміщених осіб від держави.</p>
<p>Ті громадяни, майно яких було пошкоджено внаслідок підриву греблі наКаховській ГЕС, також матимуть право на отримання компенсації від держави врамках механізму «Є-Відновлення». Відповідна Постанова Уряду, розробленаМіністерством розвитку громад, територій та інфраструктури України, булаухвалена на засіданні Уряду 16 червня.</p>
<p>Source: <a href="https://armyinform.com.ua/2023/06/21/postrazhdali-vid-pidryvu-kahovskoyi-ges-otrymayut-odnorazovu-groshovu-dopomogu-vid-derzhavy/">https://armyinform.com.ua/2023/06/21/postrazhdali-vid-pidryvu-kahovskoyi-ges-otrymayut-odnorazovu-groshovu-dopomogu-vid-derzhavy/</a></p>