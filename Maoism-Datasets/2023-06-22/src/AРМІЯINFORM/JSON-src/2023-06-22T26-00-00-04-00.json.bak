{'title': '«Полонені свідчать про страх окупантів перед західною технікою та рівнем нашого володіння нею» — Валерій Шершень', 'description': 'Сили оборони Таврійського напрямку продовжують ведення наступальної операції... Война с Украиной 2022, Война с Украиной последние новости сегодня, Новости война с Украиной 2022 последние на сегодня, Будет ли война между Украиной и Россией и когда, Война с Украиной в 2022 году будет или нет,  Будет ли война с Украиной в ближайшее время что говорят,  Война с Украиной новости,  Новости Украины сегодня,  Украинские новости в украинских СМИ на русском', 'time': '2023-06-22T26:00:00-04:00', 'author': ['Олексій Тригуб'], 'images': ['https://armyinform.com.ua/wp-content/uploads/2023/06/photo_2023-06-06_11-11-13.jpg'], 'text': '![](https://armyinform.com.ua/wp-content/uploads/2023/06/photo_2023-06-06_11-11-13.jpg) Валерій Шершень\n\nСили оборони Таврійського напрямку продовжують ведення наступальної операціїна Мелітопольському та Бердянському напрямках. Про це у прямому ефірі[телемарафону](https://www.youtube.com/watch?v=WY8sDvZdWEA) «Єдині новини»розповів речник об’єднаного пресцентру Сил оборони Таврійського напрямкукапітан Валерій Шершень.\n\n— Також ведеться і оборона в нашій зоні відповідальності, — зазначає речник. —Маємо просування вбік противника до 1 кілометра — йдеться про заходитактичного рівня, так зване вирівнювання фронту.\n\nПротягом доби, що минула, росармія 29 разів атакувала позиції українськихзахисників на Таврійському напрямку. Ворожа артилерія 574 рази обстрілюваланаших оборонців зі ствольної та реактивної артилерії й озброєння танків. Засловами капітана Валерія Шершня, найчастіше та найінтенсивніше ворог атакувавнаші позиції на Сході, а саме: на Донеччині, в районі Авдіївки та Мар’їнки.Втім, щоразу атаки ворога захлиналися. Отримавши гідну відсіч, він відступав.Найголовніше, підкреслює речник об’єднаного пресцентру Сил оборониТаврійського напрямку, те, що жодної позиції наші оборонці протягом доби невтратили.\n\nАртилеристи й ракетники ОСУВ «Таврія» протягом доби виконали 1212 вогневихзавдань, включаючи контрбатарейну боротьбу, знищивши при цьому чималукількість живої сили та техніки противника. Тут ворог втратив 129військовослужбовців вбитими, 236 — пораненими й 5 — полоненими. При цьомуполонені, підкреслює Валерій Шершень, свідчать про страх окупантів передзахідною технікою та вмінням українських військових майстерно застосовувати їїв бою. Також вони розповідають про зростання випадків дезертирства вокупаційному контингенті.\n\nЗа добу на Таврійському напрямку українські оборонці знищили 21 одиницюворожого озброєння та військової техніки — мова саме про знищені, пропошкоджену техніку тут не йдеться. Серед іншого, зокрема, безпілотні літальніапарати Zala та «Орлан-10», самохідна авіадесантна артилерійсько-мінометнаустановка 2С9 «Нона» та багато іншого озброєння. Лише за цю ніч ворог позбувсярадіолокаційної станції «Зоопарк-1», станції РЕБ «Поле-21», одного танка тачотирьох бойових машин піхоти. Є й гарні трофеї, найвагомішим з яких за минулудобу став танк Т-80, який невдовзі знищуватиме своїх колишніх господарів,звільняючи від них українську землю.', 'category': 'News', 'tags': ['ВАЛЕРІЙ ШЕРШЕНЬ', 'ВТОРГНЕННЯ РФ', 'ЄДИНІ НОВИНИ', 'ТАВРІЙСЬКИЙ НАПРЯМОК'], 'source': 'https://armyinform.com.ua/2023/06/22/poloneni-svidchat-pro-strah-okupantiv-pered-zahidnoyu-tehnikoyu-ta-rivnem-nashogo-volodinnya-neyu-valerij-shershen/'}