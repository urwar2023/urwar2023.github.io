<h1>Росіяни направили на нас 18 мільярдів кубометрів неконтрольованої води – голова Херсонської ОВА</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-06-22T0:00:00+03:00</p>
<p>Modified Time: 2023-06-22T22:00:00+03:00</p>
<p>Description: Голова Херсонської ОВА Олександр Прокудін дистанційно долучився до конференції з відновлення України, що проходить у Лондоні та розповів про катастрофічні наслідки підриву греблі Каховської ГЕС. — Укрінформ.</p>
<p>Images: ['<a href="https://static.ukrinform.com/photos/2023_06/thumb_files/630_360_1686738079-808.jpg">630_360_16867...</a>']</p>
<p>Tags: ['Херсонщина', 'Каховська ГЕС', 'Війна з Росією']</p>
<p>Type: Article</p>
<!--METADATA-->

<p><img alt="" src="../Images/2023-06-22T0-00-00-03-00/630_360_1686738079-808.jpg" /> ГоловаХерсонської ОВА Олександр Прокудін дистанційно долучився до конференції звідновлення України, що проходить у Лондоні та розповів про катастрофічнінаслідки підриву греблі Каховської ГЕС.</p>
<p>Про це у <a href="https://t.me/khersonskaODA/7291"> Телеграмі </a> повідомляє ХерсонськаОВА, передає Укрінформ.</p>
<p>«Середньострокові та довгострокові наслідки цієї катастрофи повною міроюскладно навіть уявити. Мова йде про продовольчу, екологічну, економічну танавіть радіаційну безпеку всього світу», - зазначив Прокудін.</p>
<p><strong>Читайте також:</strong> <strong><a href="https://www.ukrinform.ua/rubric-regions/3726507-evakuacia-ludej-z-hersonsini-bezkostovna-veresuk-nagadala-pro-kriminalnu-vidpovidalnist.html"> Евакуація людей з Херсонщини – безкоштовна: Верещукнагадала про кримінальну відповідальність </a> </strong></p>
<p>Він повідомив, що у звільненій частині Херсонщини зруйновані або пошкодженіпонад 13 тис. об’єктів інфраструктури, тисячі приватних та багатоквартирнихбудинків, 400 закладів освіти й 250 закладів охорони здоров’я. З ладу виведеніоб’єкти електроенергетики та газопроводи. На деокупованому правому березіпошкоджено понад 3800 будівель. Постраждав 31 об’єкт водопостачання таводовідведення, затоплено 28 великих промислових об’єктів. Знищені зрошувальнісистеми, спостерігається масова загибель риби, худоби та рослин.</p>
<p>«Окупанти зруйнували 31 міст і майже всі дороги. Нам потрібно розміновувати680 га звільнених територій. Російські терористи підірвали Каховську ГЕС танаправили на нас 18 млрд кубометрів неконтрольованої води. Поки наші людизахлинались у воді, вони розстрілювали евакуаційні човни», - наголосивПрокудін.</p>
<p>Він додав, що Херсонщина вдячна світовій спільноті за допомогу щодовідновлення та відкрита для співпраці.</p>
<p><strong>Читайте також:</strong> <strong><a href="https://www.ukrinform.ua/rubric-economy/3726473-zbitki-vid-pidrivu-kahovskoi-ges-mozut-sagnuti-soten-milardiv-griven-ministr.html"> Збитки від підриву Каховської ГЕС можуть сягнути сотеньмільярдів гривень - міністр </a> </strong></p>
<p>Як повідомлялося, 21-22 червня у Лондоні проходить міжнародна конференція щодовідбудови України (Ukraine Recovery Conference).</p>
<p><em>Фото: Херсонська ОВА</em></p>
<p>Source: <a href="https://www.ukrinform.ua/rubric-regions/3726525-rosiani-napravili-na-nas-18-milardiv-kubometriv-nekontrolovanoi-vodi-golova-hersonskoi-ova.html">https://www.ukrinform.ua/rubric-regions/3726525-rosiani-napravili-na-nas-18-milardiv-kubometriv-nekontrolovanoi-vodi-golova-hersonskoi-ova.html</a></p>