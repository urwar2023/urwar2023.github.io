# Бажання України розпочати переговори щодо членства вже цього року є потужним стимулом реформ – ЄС

Authors: Ukrinform (Person)

Publisher: Укринформ (Organization)

Published Time: 2023-06-22T19:02:00+03:00

Modified Time: 2023-06-22T19:02:00+03:00

Description: Прагнення України отримати рішення про початок переговорів про входження до ЄС вже до кінця цього року є потужним стимулом для країни у надзвичайно важких обставинах, про що свідчить усний звіт Єврокомісії. — Укрінформ.

Images: ['[630_360_16818...](https://static.ukrinform.com/photos/2023_04/thumb_files/630_360_1681891564-738.png)']

Tags: ['Єврокомісія', 'Євросоюз', 'Реформа']

Type: Article

<!--METADATA-->

![](../Images/2023-06-22T19-02-00-03-00/630_360_1681891564-738.png) ПрагненняУкраїни отримати рішення про початок переговорів про входження до ЄС вже докінця цього року є потужним стимулом для країни у надзвичайно важкихобставинах, про що свідчить усний звіт Єврокомісії.

Про це у Стокгольмі на пресконференції за підсумками неформальної зустрічіРади міністрів Євросоюзу із загальних справ заявила міністр із європейськихсправ головуючої в ЄС Швеції Джессіка Росвалл, повідомляє кореспондентУкрінформу.

«Ми знаємо, що Україна хотіла б руху до переговорів щодо членства вже цьогороку. Очевидно, що цей крок важливий, він допомагає Україні продовжуватиреформи в екстремально важкий період», - зазначила шведська урядовець.

Вона назвала «вражаючими» результати України у впровадженні реформ, здійсненихминулого року попри надзвичайні обставини. Перелік таких реформ, за їїсловами, включає представлення нового законопроєкту про [ Конституційний суд](https://www.ukrinform.ua/tag-konstitucijnij-sud) , ухвалення нового законупро медіа, нового законодавства щодо рекламної діяльності, реформуванняважливих судових інстанцій, призначення нового голови антикорупційного органу.

«На додаток, ми також привітали зусилля України з ухвалення новогозаконодавства у сфері декларування статків, і це демонструє, що уряд Українимає бажання пройти всю необхідну відстань для підвищення прозорості та дляборотьби з корупцією», - зауважила Росвалл.

**Читайте також:** [ ЄС має підготуватися до прийняття такої великої державияк Україна – Шефчович ](https://www.ukrinform.ua/rubric-polytics/3726287-es-mae-pidgotuvatisa-do-prijnatta-takoi-velikoi-derzavi-ak-ukraina-sefcovic.html)

Вона повідомила, що Молдова також досягла суттєвого прогресу, незважаючи наскладну соціальну та економічну ситуацію та спроби Росії дестабілізуватикраїну. Представниця Шведського головування в ЄС висловила готовність країн-членів продовжувати підтримку реформ у Молдові, зокрема, з підвищенняспроможностей її адміністративних органів управління. Ця тема буде обговоренапід час формальної зустрічі європейських міністрів, яка відбудеться вЛюксембурзі наступного тижня за участі віцепрем’єра Молдови Ніку Попеску.

В тому, що стосується Грузії, за словами Росвалл, незважаючи на досягнутийпрогрес, країні необхідно провести більшу роботу. Важливо, що ЄС надсилаєГрузії об’єднане послання щодо необхідності продовження реформ.

«Я переконана, що ця оновлена доповідь (Єврокомісії – ред.) буде уважновивчена Україною, Молдовою і Грузією, і вони скористаються нею як дороговказомдля подальших реформ на шляху до висновків основного пакета з розширеннявосени», - додала шведська міністр.

Як повідомлялося, сьогодні під час неформального засідання Ради ЄС іззагальних справ у Стокгольмі Європейська комісія довела європейським міністрам[ попередні усні висновки щодо виконання рекомендацій Єврокомісії](https://www.ukrinform.ua/rubric-polytics/3725841-evrokomisia-22-cervna-ogolosit-usni-visnovki-sodo-progresu-ukraini-na-slahu-do-es.html) , які булинадані Україні, Молдові та Грузії у зв’язку з їх заявкою на членство в ЄС.Доповідь представив єврокомісар з питань розширення Олівер Варгеї.

Прогрес України, Молдови і Грузії у виконанні оголошених рекомендаційЄврокомісії буде оцінений у щорічній доповіді з питань розширення у жовтні.

Україна розраховує отримати рішення ЄС про початок міжурядових переговорівщодо членства в ЄС до кінця цього року.

Фото: SCANPIX/TT NEWS AGENCY/Christine Olsson/TT

Source: [https://www.ukrinform.ua/rubric-polytics/3726462-bazanna-ukraini-rozpocati-peregovori-sodo-clenstva-vze-cogo-roku-e-potuznim-stimulom-reform-es.html](https://www.ukrinform.ua/rubric-polytics/3726462-bazanna-ukraini-rozpocati-peregovori-sodo-clenstva-vze-cogo-roku-e-potuznim-stimulom-reform-es.html)