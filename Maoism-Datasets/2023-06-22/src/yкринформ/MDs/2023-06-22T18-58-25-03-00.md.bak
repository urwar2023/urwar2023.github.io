# Стан здоров’я кримських татар Нарімана Джеляла та Асана Ахтемова погіршується - Лубінець

Authors: Ukrinform (Person)

Publisher: Укринформ (Organization)

Published Time: 2023-06-22T18:58:25+03:00

Modified Time: 2023-06-22T18:58:25+03:00

Description: Стан здоров’я незаконно ув’язнених кримських татар – першого заступника голови Меджлісу Нарімана Джеляла та активіста Асана Ахтемова – погіршується. — Укрінформ.

Images: ['[630_360_16874...](https://static.ukrinform.com/photos/2023_06/thumb_files/630_360_1687449336-765.jpg)']

Tags: ['Крим', 'Наріман Джелялов', 'Брати Ахтемови', 'Дмитро Лубінець']

Type: Article

<!--METADATA-->

![](../Images/2023-06-22T18-58-25-03-00/630_360_1687449336-765.jpg) Станздоров’я незаконно ув’язнених кримських татар – першого заступника головиМеджлісу Нарімана Джеляла та активіста Асана Ахтемова – погіршується.

Про це заявив уповноважений Верховної Ради із прав людини Дмитро Лубінець,повідомляє [ пресслужба Офісу Омбудсмана](https://ombudsman.gov.ua/news_details/ombudsman-rosiya-porushuye-prava-krimskih-politvyazniv-narimana-dzhelyala-ta-asana-ahtemova-na-zhittya-zdorovya-ta-nadannya-medichnoyi-dopomogi) , передає Укрінформ.

“Стан здоров’я незаконно ув’язнених кримських татар – першого заступникаголови Меджлісу Нарімана Джеляла та активіста Асана Ахтемова – погіршується.Їх та ще одного фігуранта сфальсифікованої “справи диверсантів” Азіза Ахтемоваросійські силовики півтора місяця тому перевели до СІЗО №2 Сімферополя”, -заявив він.

**Читайте також:** [ У **Джелял** ова в СІЗО розвинувся варикоз – дружинаполітв'язня ](https://www.ukrinform.ua/rubric-crimea/3725717-u-dzelalova-v-sizo-rozvinuvsa-varikoz-druzina-politvazna.html)

Дружина Нарімана Джеляла сказала, що в нього набрякли стопи та варикоз на обохногах.

“Це наслідки того, що Наріману та іншим бранцям доводиться по 16 годин на день– з шостої ранку до десятої вечора – проводити в камерах на ногах, оскільки недозволено лягати чи сідати на ліжко. При цьому така заборона порушує й правилавнутрішнього розпорядку слідчих ізоляторів наказу російського Мін'юсту”, -поінформував омбудсман.

За його словами, через такий режим гіршає і Ахтемову – в нього загостривсябіль у спині. Уповноважений з прав людини зазначив, що потрібного лікуваннякримським політв’язням не надають. Тож їхні адвокати звернулися через це, атакож неналежні умови утримання, до адміністрації слідчого ізолятора.

**Читайте також:** [ У кремлівського політв'язня Джелялова погіршилосяздоров'я — омбудсмен ](https://www.ukrinform.ua/rubric-crimea/3716003-u-kremlivskogo-politvazna-dzelalova-pogirsilosa-zdorova-ombudsmen.html)

Лубінець розповів, що у знущаннях над бранцями росіяни не знають меж: їмзабороняють дивитися в очі співробітникам СІЗО, ще їх змушують вчитиросійський гімн, а за непокору – карають.

“Змушують, наприклад, стояти в зігнутому положенні під кутом 90 градусівголовою вниз і руками вгору за спиною. Або ув’язнені зазнають жорсткогоморального чи психологічного тиску”, - зазначив він.

Омбудсман наголосив, що ненадання меддопомоги українцям, яких РФ безпідставноутримує у вʼязницях, прирівнюється до катувань відповідно до Женевськоїконвенції й порушує невід’ємне право на життя.

Також він наголосив міжнародній спільноті на систематичне й зухвале порушенняРФ всіх норм міжнародного гуманітарного права в тимчасово окупованому Криму.На його переконання, необхідно посилити тиск на РФ з вимогою негайногозвільнення всіх незаконно утримуваних нею українців.

Як повідомлялося, “суд” у Криму засудив першого заступника голови Меджлісукримськотатарського народу Нарімана Джеляла (Джелялова) та Асана й АзізаАхтемових до 17, 15 та 13 років колонії суворого режиму відповідно за справою“про диверсію на газопроводі”.

Фото: ombudsman.gov.ua

Source: [https://www.ukrinform.ua/rubric-crimea/3726458-stan-zdorova-krimskih-tatar-narimana-dzelala-ta-asana-ahtemova-pogirsuetsa-lubinec.html](https://www.ukrinform.ua/rubric-crimea/3726458-stan-zdorova-krimskih-tatar-narimana-dzelala-ta-asana-ahtemova-pogirsuetsa-lubinec.html)