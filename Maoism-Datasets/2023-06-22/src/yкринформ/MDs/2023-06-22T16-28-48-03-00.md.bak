# У Нацраді на розгляді ще близько десяти заявок від онлайн-медіа на реєстрацію

Authors: Ukrinform (Person)

Publisher: Укринформ (Organization)

Published Time: 2023-06-22T16:28:48+03:00

Modified Time: 2023-06-22T16:28:48+03:00

Description: Український медіарегулятор розглядає ще близько десяти заявок на реєстрацію від онлайн-медіа. — Укрінформ.

Images: ['[630_360_15626...](https://static.ukrinform.com/photos/2019_07/thumb_files/630_360_1562673412-345.jpg)']

Tags: ['ЗМІ', 'Нацрада', 'Медіа']

Type: Article

<!--METADATA-->

![](../Images/2023-06-22T16-28-48-03-00/630_360_1562673412-345.jpg)Український медіарегулятор розглядає ще близько десяти заявок на реєстраціювід онлайн-медіа.

Про це в коментарі Укрінформу повідомив член Національної ради з телебачення ірадіомовлення Олександр Бурмагін.

«Зараз ми опрацьовуємо близько десяти заявок від онлайн-медіа. І на наступномузасіданні, що відбудеться за тиждень-два, оголосимо чергову серію рішень проїхню реєстрацію», - сказав він.

**Читайте також:** [ У Нацраді обговорили з польськими колегами протидіюінформаційному тероризму ](https://www.ukrinform.ua/rubric-society/3725043-u-nacradi-obgovorili-z-polskimi-kolegami-protidiu-informacijnomu-terorizmu.html)

Бурмагін зауважив, що нині відбувається комунікація з онлайн-медіа щодо пакетунаданих документів, зокрема, уточнюються нюанси в оформленні. Тому, за йогословами, точну кількість претендентів на реєстрацію можна буде перевірити впорядку денному медіарегулятора, опублікованому напередодні засідання.

На думку члена Нацради, українські онлайн-медіа активно долучатимуться дореєстрації, що пов'язано з подальшим розвитком вебтехнологій та інтернет-медіа. При цьому, вважає він, українське законодавство в галузі онлайн-медіатакож доповнюватиметься новими нормами.

«Зараз у ЄС активно набирають чинності норми з регулювання соцмереж. ІУкраїна, рухаючись у той бік, буде зобов'язана імплементувати ті чи іншіпідходи. Я думаю, що кількість суб'єктів в цьому інформаційному напрямку будезбільшуватися, як і збільшуватиметься кількість норм відповідногозаконодавства», - сказав він.

**Читайте також:** [ **Нацрада** надала дозвіл на мовлення в Херсонірадіостанції «Армія FM» ](https://www.ukrinform.ua/rubric-society/3720156-nacrada-nadala-dozvil-na-movlenna-v-hersoni-radiostancii-armia-fm.html)

Як повідомляв Укрінформ, [ Нацрада зареєструвала перші онлайн-медіа](https://www.ukrinform.ua/rubric-society/3726259-v-ukraini-zareestruvali-persi-onlajnmedia.html) , а саме: інформаційно-новинний портал «Репортер», м.Івано-Франківськ; локальне інформаційно-аналітичне онлайн-медіа «Краматорськпост», м. Краматорськ Донецької області; інтернет-сайт «rai.ua», м. БурштинІвано-Франківської області; «Канал МБ» на YouTube, м. Дніпро; електроннийжурнал «Економіка, Екологія, Соціум», м. Одеса; новинний сайт громадсько-політичного спрямування «versii.if.ua», м. Івано-Франківськ.

Source: [https://www.ukrinform.ua/rubric-society/3726387-u-nacradi-na-rozgladi-se-blizko-desati-zaavok-vid-onlajnmedia-na-reestraciu.html](https://www.ukrinform.ua/rubric-society/3726387-u-nacradi-na-rozgladi-se-blizko-desati-zaavok-vid-onlajnmedia-na-reestraciu.html)