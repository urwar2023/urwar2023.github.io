# IFC допоможе з модернізацією флоту Українського дунайського пароплавства

Authors: Ukrinform (Person)

Publisher: Укринформ (Organization)

Published Time: 2023-06-22T16:45:15+03:00

Modified Time: 2023-06-22T16:45:15+03:00

Description: «Українське дунайське пароплавство» та Міжнародна фінансова корпорація (IFC) підписали угоду про інвестиції у модернізацію флоту підприємства. — Укрінформ.

Images: ['[630_360_16874...](https://static.ukrinform.com/photos/2023_06/thumb_files/630_360_1687441455-175.jpg)']

Tags: ['Інвестиції', 'Українське Дунайське пароплавство', 'IFC']

Type: Article

<!--METADATA-->

![](../Images/2023-06-22T16-45-15-03-00/630_360_1687441455-175.jpg)«Українське дунайське пароплавство» та Міжнародна фінансова корпорація (IFC)підписали угоду про інвестиції у модернізацію флоту підприємства.

Пор це повідомив генеральний директор УДП Дмитро Москаленко у [ Фейсбуці](https://www.facebook.com/permalink.php?story_fbid=pfbid0Hz2g2wrfbJaUswytE5SqQv45rNHTx3EoDWsdAdjczEeSiwUdANKCbirM8XmZubuDl&id=100083133382203), передає Укрінформ.

«Міжнародна фінансова корпорація (IFC) сприятиме модернізації та розширеннюфлоту Українського дунайського пароплавства. Сьогодні у Лондоні в рамкахміжнародній конференції з відновлення України Ukraine Recovery Conference (URC23) підписав відповідну угоду!», - повідомив Москаленко.

За його словами, підписання угоди свідчить про високу оцінку роботи командипароплавства, яка спромоглася втілити реформи, що стосуються ефективності тапрозорості всіх без виключення процесів.

**Читайте також:** [ Українське **Дунайське** **пароплавство** розпочаловідновлення флоту типу «ріка – море» ](https://www.ukrinform.ua/rubric-economy/3707900-ukrainske-dunajske-paroplavstvo-rozpocalo-vidnovlenna-flotu-tipu-rika-more.html)

Крім інвестиційної складової, співробітництво із IFC спонукатиме підприємстводотримуватися високих стандартів щодо корпоративної політики, комплаєнсу тафінансової прозорості.

Також Москаленко зазначив, що цього тижня УДП сплатило до [ держбюджету](https://www.ukrinform.ua/tag-budzet) рекордні дивіденди за 2022 рік – понад146,4 млн грн.

«Це більше, ніж дивіденди, сплачені за всю історію підприємства. Ми взяли дужевисокий темп, але подальший розвиток компанії потребує залучення масштабнихінвестицій та стратегічної взаємодії з міжнародними партнерами», - зауваживкерівник УДП.

Як повідомляв Укрінформ, [ до "інвестиційної коаліції" в Україну вжедолучилися 400 міжнародних компаній ](https://www.ukrinform.ua/rubric-vidbudova/3726315-do-koalicii-investicij-v-ukrainu-dolucilisa-vze-400-miznarodnih-kompanij-smigal.html) .

Source: [https://www.ukrinform.ua/rubric-economy/3726396-ifc-dopomoze-z-modernizacieu-flotu-ukrainskogo-dunajskogo-paroplavstva.html](https://www.ukrinform.ua/rubric-economy/3726396-ifc-dopomoze-z-modernizacieu-flotu-ukrainskogo-dunajskogo-paroplavstva.html)