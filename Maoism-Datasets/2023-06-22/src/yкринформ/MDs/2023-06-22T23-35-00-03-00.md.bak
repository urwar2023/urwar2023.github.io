# На Херсонщині загарбники сформували спецгрупи, щоб сховати тіла загиблих - Зеленський

Authors: Ukrinform (Person)

Publisher: Укринформ (Organization)

Published Time: 2023-06-22T23:35:00+03:00

Modified Time: 2023-06-22T23:35:00+03:00

Description: На лівобережжі Херсонщини окупанти сформували спеціальні групи, щоб прибрати і, очевидно, сховати тіла загиблих внаслідок підриву Каховської ГЕС людей. — Укрінформ.

Images: ['[630_360_16852...](https://static.ukrinform.com/photos/2023_05/thumb_files/630_360_1685215442-290.jpg)']

Tags: ['Херсонщина', 'Агресія РФ', 'Зеленський', 'Каховська ГЕС', 'Війна з Росією']

Type: Article

<!--METADATA-->

![](../Images/2023-06-22T23-35-00-03-00/630_360_1685215442-290.jpg) Налівобережжі Херсонщини окупанти сформували спеціальні групи, щоб прибрати і,очевидно, сховати тіла загиблих внаслідок підриву Каховської ГЕС людей.

Про це розповів Президент України Володимир Зеленський у своєму вечірньому [відеозверненні ](https://www.president.gov.ua/news/potribna-povna-deokupaciya-zaporizkoyi-aes-bud-hto-hto-zaply-83753) , повідомляє кореспондент Укрінформу.

"Була й окрема доповідь міністра внутрішніх справ щодо підтримки людей і життяна Херсонщині та в інших районах нашого Півдня, які постраждали від знищенняКаховського водосховища. Звичайно, маємо інформацію і щодо того, щовідбувається на окупованій частині **[ Херсонщини](https://www.ukrinform.ua/tag-hersonsina) ** . Для цього навіть слова«катастрофа» замало. Російське зло сформувало там спеціальні групи, щобприбрати й, очевидно, сховати тіла загиблих людей", - сказав Президент.

**Читайте також:** **[ Росіяни направили на нас 18 мільярдів кубометрівнеконтрольованої води – голова Херсонської ОВА](https://www.ukrinform.ua/rubric-regions/3726525-rosiani-napravili-na-nas-18-milardiv-kubometriv-nekontrolovanoi-vodi-golova-hersonskoi-ova.html) **

За його словами, це не вперше Росія робить – намагається знищити докази тасліди своїх злочинів на окупованій території.

"Так вони робили й у Маріуполі, і в інших місцях. Але це така правда, яку несховати. І я дякую всім, хто допомагає нашій розвідці, нашим спецслужбамздобувати потрібну інформацію!", - наголосив Зеленський.

**Читайте також:** **[ На території окупованої Запорізької АЕС були міни –МАГАТЕ ](https://www.ukrinform.ua/rubric-ato/3726375-na-teritorii-okupovanoi-zaporizkoi-aes-buli-mini-magate.html) **

Як повідомляв Укрінформ, уночі 6 червня російська армія підірвала греблюКаховської ГЕС.

За фактом підриву правоохоронці розпочали розслідування за статтею про екоцид.

Президент Володимир Зеленський в онлайн-зверненні до Організації американськихдержав висловив переконання, що ті, хто віддавав наказ на знищення КаховськоїГЕС і водосховища, розуміли наслідки своїх дій.

Source: [https://www.ukrinform.ua/rubric-ato/3726548-na-hersonsini-zagarbniki-sformuvali-specgrupi-sob-shovati-tila-zagiblih-zelenskij.html](https://www.ukrinform.ua/rubric-ato/3726548-na-hersonsini-zagarbniki-sformuvali-specgrupi-sob-shovati-tila-zagiblih-zelenskij.html)