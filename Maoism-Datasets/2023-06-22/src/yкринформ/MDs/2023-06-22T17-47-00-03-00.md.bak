# МЗС і представники ЮНЕСКО обговорили ініціативу проведення конференції з відновлення України

Authors: Ukrinform (Person)

Publisher: Укринформ (Organization)

Published Time: 2023-06-22T17:47:00+03:00

Modified Time: 2023-06-22T17:47:00+03:00

Description: Національна комісія України у справах ЮНЕСКО обговорила ініціативу скликання разом із секретаріатом ЮНЕСКО міжнародної конференції з відновлення України у сферах компетенції Організації. — Укрінформ.

Images: ['[630_360_16874...](https://static.ukrinform.com/photos/2023_06/thumb_files/630_360_1687445015-821.jpeg)']

Tags: ['МЗС', 'Україна', 'ЮНЕСКО', 'Відбудова']

Type: Article

<!--METADATA-->

![](../Images/2023-06-22T17-47-00-03-00/630_360_1687445015-821.jpeg)Національна комісія України у справах ЮНЕСКО обговорила ініціативу скликанняразом із секретаріатом ЮНЕСКО міжнародної конференції з відновлення України усферах компетенції Організації.

Про це йшлося під час пʼятого засідання Бюро Нацкомісії у справах ЮНЕСКО,передає Укрінформ із посиланням на [ Міністерство закордонних справ України.](https://mfa.gov.ua/news/emine-dzhaparova-provela-zasidannya-byuro-nacionalnoyi-komisiyi-ukrayini-u-spravah-yunesko)

Зокрема, Джапарова презентувала результати роботи Нацкомісії у І півріччі 2023року та окреслила головні здобутки України в ЮНЕСКО.

Перша заступниця міністра також підкреслила важливість для України того факту,що у фокусі уваги Організації залишається Крим та стан культурних пам’яток напівострові. Зокрема, тих, що внесені до Попереднього списку (Бахчисарайськийпалац кримських ханів та Комплекс пам'яток Судацької фортеці) та спискуоб’єктів Всесвітньої спадщини (Стародавнє місто Херсонес Таврійський та йогохора).

![](../Images/2023-06-22T17-47-00-03-00/1687445015-987.jpeg)

Члени Бюро Нацкомісії обговорили ініціативу скликання разом із секретаріатомЮНЕСКО міжнародної конференції з відновлення України у сферах компетенціїОрганізації, наголосили у МЗС.

**Читайте також:** [ Під егідою **ЮНЕСКО** відбудеться Всесвітній форум щододопомоги культурній спадщині України ](https://www.ukrinform.ua/rubric-culture/3722898-pid-egidou-unesko-vidbudetsa-vsesvitnij-forum-sodo-dopomogi-kulturnij-spadsini-ukraini.html)

Окрему увагу було приділено питанню забезпечення участі української делегаціїу 5-й позачерговій сесії Генконференції ЮНЕСКО наприкінці цього місяця.Головне питання зазначеної сесії – поновлення членства США в [ ЮНЕСКО.](https://www.ukrinform.ua/tag-unesko)

Також члени Бюро обговорили ситуацію в регіональних (електоральних) групахробочих органів ЮНЕСКО, до яких балотується Україна. Зокрема, визначені якпріоритети максимальне позбавлення Росії її позицій в керівних органах ЮНЕСКОта просування представників України до керівних органів Організації.

![](../Images/2023-06-22T17-47-00-03-00/1687445015-190.jpeg)

Учасники зустрічі обговорили питання активізації діяльності сектору освітиНацкомісії. Вони окреслили подальші кроки для розвитку діяльності Мережіасоційованих шкіл ЮНЕСКО в Україні, а також зосередили увагу на реалізаціїпроєкту з рекреації українських дітей з найбільш постраждалих від війнирегіонів України в Німеччині.

Члени Бюро Нацкомісії схвально оцінили результати роботи Комісії у І півріччі,а також визначили пріоритети роботи секторів та Нацкомісії в цілому нанайближчу перспективу.

Як повідомлялося, міністр культури та інформаційної політики ОлександрТкаченко 14 червня заявив, що [ ЮНЕСКО долучиться до організації Всесвітньогофоруму щодо допомоги українській культурній спадщині.](https://www.ukrinform.ua/rubric-culture/3722898-pid-egidou-unesko-vidbudetsa-vsesvitnij-forum-sodo-dopomogi-kulturnij-spadsini-ukraini.html)

_Фото: МЗС_

Source: [https://www.ukrinform.ua/rubric-culture/3726423-mzs-i-predstavniki-unesko-obgovorili-iniciativu-provedenna-konferencii-z-vidnovlenna-ukraini.html](https://www.ukrinform.ua/rubric-culture/3726423-mzs-i-predstavniki-unesko-obgovorili-iniciativu-provedenna-konferencii-z-vidnovlenna-ukraini.html)