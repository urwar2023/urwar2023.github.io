# Прем'єр Румунії засудив слова колаборанта Сальдо про підрив мосту в Джурджулештах

Authors: Ukrinform (Person)

Publisher: Укринформ (Organization)

Published Time: 2023-06-22T16:36:43+03:00

Modified Time: 2023-06-22T16:36:43+03:00

Description: Прем'єр-міністр Румунії Марчел Чолаку також засудив погрози так званого голови окупаційної адміністрації Херсонської області Володимира Сальдо щодо можливого підриву мосту Галац-Джурджулешти — Укрінформ.

Images: ['[630_360_16874...](https://static.ukrinform.com/photos/2023_06/thumb_files/630_360_1687440905-651.jpg)']

Tags: ["Прем'єр", 'Румунія', 'Сальдо']

Type: Article

<!--METADATA-->

![](../Images/2023-06-22T16-36-43-03-00/630_360_1687440905-651.jpg) Прем'єр-міністр Румунії Марчел Чолаку також засудив погрози так званого головиокупаційної адміністрації Херсонської області Володимира Сальдо щодо можливогопідриву мосту Галац-Джурджулешти

Про це повідомляє [ Point.md ](https://point.md/ru/novosti/politika/cholaku-zaiavleniia-sal-do-zatragivaiut-soiuznika-nato-i-iavliaiutsia-nepriemlemymi/), передає Укрінформ.

Чолаку заявив, що подібні заяви на адресу Румунії, союзника НАТО, єнеприйнятними.

"Румунія рішуче засуджує заяви так званого представника Росії в Херсонськійобласті, незаконно окупованій РФ. Такі заяви на адресу Республіки Молдова, якітакож зачіпають частину території Румунії, союзника НАТО, є неприйнятними.Водночас завдання ударів по цивільній інфраструктурі є воєнним злочином", -наголосив він.

**Читайте також:** [ У парламенті **Молдов** и ліквідують фракцію партії «Шор»](https://www.ukrinform.ua/rubric-world/3726322-u-parlamenti-moldovi-likviduut-frakciu-partii-sor.html)

Раніше Сальдо у відповідь на удар по Чонгарському мосту між тимчасовоокупованим Росією Кримом та Херсонською областю заявив, що РФ може завдатиудару по мостах в Одеській області, а також по мосту в молдовськихДжурджулештах (на кордоні Молдови та Румунії).

Як повідомляв Укрінформ, у МЗС Молдови заявили, що [ заяви Сальдо єнеприйнятними ](https://www.ukrinform.ua/rubric-world/3726290-moldovu-oburili-pogrozi-kolaboranta-saldo-pro-pidriv-mostu-v-dzurdzulestah.html) . У відомствізазначили, що терміново викличуть посла РФ у Кишиневі для надання пояснень.

Як повідомлялося, сьогодні вранці по Чонгарському мосту, що з'єднує тимчасовоокупований Крим із материковою Україною, було завдано удару, рух мостомперекрито.

**Читайте також:** [ **Румун** ія підтримала вступ України до НАТО - Кулеба](https://www.ukrinform.ua/rubric-polytics/3726004-rumunia-pidtrimala-vstup-ukraini-v-nato-kuleba.html)

За словами представника Головного управління розвідки Міноборони Андрія Юсова,у контексті пошкодження Чонгарського мосту триває планомірна робота Силоборони та руху опору, яка буде продовжена.

Фото: PSD Romania

Source: [https://www.ukrinform.ua/rubric-world/3726393-premer-rumunii-zasudiv-slova-kolaboranta-saldo-pro-pidriv-mostu-v-dzurdzulestah.html](https://www.ukrinform.ua/rubric-world/3726393-premer-rumunii-zasudiv-slova-kolaboranta-saldo-pro-pidriv-mostu-v-dzurdzulestah.html)