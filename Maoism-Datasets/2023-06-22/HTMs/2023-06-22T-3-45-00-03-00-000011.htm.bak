<html>
<head><style>img{height: auto; width: auto\9; width:100%;}</style></head>
<body>
<h1>Байден і Моді заявили про готовність об’єднати зусилля для миру в Україні</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-06-22T-3:45:00+03:00</p>
<p>Modified Time: 2023-06-22T21:45:00+03:00</p>
<p>Description: Сполучені Штати та Індія готові об’єднати зусилля для встановлення миру в Україні, а також для відповіді на глобальні гуманітарні наслідки, спричинені війною Путіна в Європі. — Укрінформ.</p>
<p>Images: ['<a href="https://static.ukrinform.com/photos/2023_05/thumb_files/630_360_1684960314-113.jpg">630_360_16849...</a>']</p>
<p>Tags: ['Байден', 'Індія', 'Агресія РФ', 'Війна з Росією']</p>
<p>Type: Article</p>
<!--METADATA-->

<p><img alt="" src="../Images/yкринформ/2023-06-22T-3-45-00-03-00/630_360_1684960314-113.jpg" /> СполученіШтати та Індія готові об’єднати зусилля для встановлення миру в Україні, атакож для відповіді на глобальні гуманітарні наслідки, спричинені війноюПутіна в Європі.</p>
<p>Про це заявили глави двох держав після зустрічі в Білому домі в четвер,передає власний кореспондент Укрінформу.</p>
<p>«У питаннях, які мають найбільше значення і які визначатимуть майбутнє, нашікраїни дивляться одна на одну, включно з критичними регіональними таглобальними проблемами. І сьогодні ми також говорили про наші спільні зусиллящодо пом’якшення гуманітарних трагедій, спричинених жорстокою війною Росії вУкраїні, а також захисту основних принципів Статуту ООН, суверенітету йтериторіальної цілісності», - зауважив глава Білого дому.</p>
<p><strong>Читайте також:</strong> <strong><a href="https://www.ukrinform.ua/rubric-ato/3726456-bajden-vvazae-zagrozu-udaru-rf-adernou-zbroeu-realnou-so-robiti-svitovi-j-ukraini.html"> Байден вважає загрозу удару РФ ядерною зброєю реальною.Що робити світові й Україні </a> </strong></p>
<p>Прем’єр-міністр Індії, зі свого боку, також зробив акцент на впливі війни,розв’язаної Кремлем у Європі та наголосив, що його країна підтримуєдипломатичний шлях розв'язання цього питання.</p>
<p>«Пандемія COVID-19 і конфлікт в Україні особливо вразили країни ГлобальногоПівдня. Ми вважаємо, що для розв’язання цих проблем всім країнам абсолютнонеобхідно об’єднатися», - зазначив індійський прем’єр.</p>
<p><strong>Читайте також:</strong> <strong><a href="https://www.ukrinform.ua/rubric-economy/3724561-india-zbilsila-import-rosijskoi-nafti-v-10-raziv-zmi.html"> Індія збільшила імпорт російської нафти в 10 разів -ЗМІ </a> </strong></p>
<p>Він підкреслив, що «від початку подій в Україні Індія робила акцент нарозв’язанні суперечок шляхом діалогу та дипломатії». І зараз, за його словами,Індія готова повною мірою зробити будь-який внесок у відновлення миру.</p>
<p><strong>Читайте також:</strong> <strong><a href="https://www.ukrinform.ua/rubric-economy/3725520-ssa-ocikuut-so-india-prodovzit-zakupati-rosijsku-naftu-za-obmezenimi-cinami.html"> США очікують, що Індія продовжить закупляти російськунафту за обмеженими цінами </a> </strong></p>
<p>Як повідомляв Укрінформ, зустріч президента США Джо Байдена і прем’єр-міністраІндії Нарендри Моді _<strong><a href="https://www.ukrinform.ua/rubric-world/3726452-bajden-zustrivsa-z-premerom-indii-govoritimut-j-pro-vijnu-v-ukraini.html"> відбулася </a> </strong> _ в четвер у Білому домі. Глава індійського уряду перебуває здержавним візитом у Сполучених Штатах Америки.</p>
<p><em>Фото з сайту ukrainian.voanews.com</em></p>
<p>Source: <a href="https://www.ukrinform.ua/rubric-polytics/3726523-bajden-i-modi-vislovili-gotovnist-obednati-zusilla-dla-miru-v-ukraini.html">https://www.ukrinform.ua/rubric-polytics/3726523-bajden-i-modi-vislovili-gotovnist-obednati-zusilla-dla-miru-v-ukraini.html</a></p>
</body>
</html>