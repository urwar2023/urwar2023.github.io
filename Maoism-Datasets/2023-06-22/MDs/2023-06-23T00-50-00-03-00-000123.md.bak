# МЗС України закликає G7 і Євросоюз не допустити ядерного інциденту на ЗАЕС

Authors: Ukrinform (Person)

Publisher: Укринформ (Organization)

Published Time: 2023-06-23T00:50:00+03:00

Modified Time: 2023-06-23T00:50:00+03:00

Description: Міністерство закордонних справ України заявило про безпосередню загрозу ядерного інциденту на ЗАЕС та закликало міжнародну спільноту, зокрема, країни «Групи Семи» та Європейського Союзу терміново відреагувати, щоби не допустити катастрофи. — Укрінформ.

Images: ['[630_360_16615...](https://static.ukrinform.com/photos/2022_08/thumb_files/630_360_1661542844-154.jpeg)']

Tags: ['Євросоюз', 'МЗС', 'Велика сімка', 'Агресія РФ', 'Запорізька АЕС', 'Війна з Росією']

Type: Article

<!--METADATA-->

![](../Images/yкринформ/2023-06-23T00-50-00-03-00/630_360_1661542844-154.jpeg)Міністерство закордонних справ України заявило про безпосередню загрозуядерного інциденту на ЗАЕС та закликало міжнародну спільноту, зокрема, країни«Групи Семи» та Європейського Союзу терміново відреагувати, щоби не допуститикатастрофи.

Про це йдеться в заяві зовнішньополітичного відомства України, поширеній учетвер, передає Укрінформ.

«Мінування та інші форми мілітаризації Запорізької АЕС з боку Росії становлятьбезпосередню загрозу ядерного інциденту на найбільшій в Європі атомнійелектростанції», - зазначається в документі.

**Читайте також:** **[ Росію попередять про наслідки можливого теракту на ЗАЕС- Дмитро Кулеба ](https://www.ukrinform.ua/rubric-polytics/3726437-rosiu-poperedat-pro-naslidki-mozlivogo-teraktu-na-zaes-dmitro-kuleba.html) **

При цьому вказується, що, за інформацією українських розвідувальних органів,«Росія розглядає сценарій скоєння терористичного акту на тимчасово окупованійЗапорізькій АЕС». Такий теракт матиме глобальні наслідки, підкреслюється взаяві.

МЗС України нагадало, що Росія, яка окупувала ЗАЕС, грубо порушила міжнароднеправо, а також норми й стандарти ядерної безпеки, в тому числі сімосновоположних принципів МАГАТЕ щодо ядерної безпеки й захищеності.

«Очікуємо чіткої оцінки Генеральним директором МАГАТЕ Рафаелем Гроссі щодозлочинних дій Росії»,- наголосили в українському відомстві.

**Читайте також:** **[ Усі, хто заплющив очі на окупацію ЗАЕС Росією, сприяютьтерору - Зеленський ](https://www.ukrinform.ua/rubric-ato/3726540-usi-hto-zaplusiv-oci-na-okupaciu-zaes-rosieu-fakticno-spriaut-teroru-zelenskij.html)**

Росія як держава-терорист порушила всі ключові принципи міжнародного права зядерної безпеки і переважну більшість своїх власних договірних зобов’язань,проте досі не відчула справедливих наслідків за свої злочини, підкреслили вКиєві.

«Закликаємо міжнародну спільноту, зокрема «Групу Семи» та ЄС, вжити терміновихзаходів задля недопущення ядерної катастрофи на Запорізькій АЕС, у тому числізапровадити посилені обмежувальні заходи щодо російської атомної галузі тавійськово-промислового комплексу РФ», - наголошується в документі.

**Читайте також:** **[ МОЗ дало поради українцям, що робити в разі радіаційноїаварії ](https://www.ukrinform.ua/rubric-society/3726454-moz-dalo-poradi-ukraincam-so-robiti-v-razi-radiacijnoi-avarii.html) **

При цьому, в МЗС України підкреслили необхідність визнати Росію державою-терористом та забезпечити невідворотність політичних, економічних і правовихнаслідків за всі скоєні нею злочини і протиправні дії.

Як повідомляв Укрінформ, у четвер Президент України Володимир Зеленськийзаявив про необхідність повної деокупації **[ Запорізької АЕС](https://www.ukrinform.ua/tag-zaporizka-aes) ** . Він підкреслив, що будь-хто, хто заплющив очі на її окупацію Росією, фактично сприяють терору.

Source: [https://www.ukrinform.ua/rubric-ato/3726554-mzs-ukraini-zaklikae-g7-i-evrosouz-ne-dopustiti-adernogo-incidentu-na-zaes.html](https://www.ukrinform.ua/rubric-ato/3726554-mzs-ukraini-zaklikae-g7-i-evrosouz-ne-dopustiti-adernogo-incidentu-na-zaes.html)