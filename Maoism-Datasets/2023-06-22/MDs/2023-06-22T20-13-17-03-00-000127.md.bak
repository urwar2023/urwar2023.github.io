# ЄС планує скасувати для Угорщини деякі позиції останнього пакета санкцій проти Росії – Bloomberg

Authors: Ukrinform (Person)

Publisher: Укринформ (Organization)

Published Time: 2023-06-22T20:13:17+03:00

Modified Time: 2023-06-22T20:13:17+03:00

Description: Європейський Союз має намір зробити виняток для Угорщини в останньому пакеті санкцій проти Росії, щоб дозволити імпорт товарів і послуг для обслуговування метро у Будапешті. — Укрінформ.

Images: ['[630_360_15892...](https://static.ukrinform.com/photos/2020_05/thumb_files/630_360_1589214027-326.jpg)']

Tags: ['Євросоюз', 'Санкції', 'Угорщина']

Type: Article

<!--METADATA-->

![](../Images/yкринформ/2023-06-22T20-13-17-03-00/630_360_1589214027-326.jpg)Європейський Союз має намір зробити виняток для Угорщини в останньому пакетісанкцій проти Росії, щоб дозволити імпорт товарів і послуг для обслуговуванняметро у Будапешті.

Як передає Укрінформ, про це повідомляє [ Bloomberg](https://www.bloomberg.com/news/articles/2023-06-22/hungary-wins-eu-exemption-to-let-russian-firm-service-metro-cars) .

У документах, з якими ознайомилося видання, підтримані у середу державами-членами ЄС санкції передбачають відступ від кількох позицій. Зокрема, цестосуватиметься транзиту захисного скла, певних типів машин та деякихклапанів, надання відповідної технічної допомоги.

**Читайте також:** [ Науседа закликав ЄС внести «Росатом» до нового пакету**санкц** ій проти РФ ](https://www.ukrinform.ua/rubric-world/3726417-nauseda-zaklikav-es-vnesti-rosatom-do-novogo-paketu-sankcij-proti-rf.html)

В одному з документів зазначається, що підсанкційні запчастини потрібні дляроботи третьої лінії метро угорської столиці.

Вагони будапештського метрополітену обслуговує російська фірма ВАТ«Метровагонмаш». У 2017 році фірма відремонтувала застарілу рухому частинутретьої лінії метро, проте на початку 2023 року повідомлялося, що чверть з нихне працює через проблеми з якістю.

«Метровагонмаш» потрапила під санкції США на початку цього року.

**Читайте також:** [ Нові **санкц** ії будуть ефективні, якщо країни ЄС«битимуть по руках» компаніям за їх обхід - дипломат](https://www.ukrinform.ua/rubric-polytics/3726403-novi-sankcii-budut-efektivni-akso-kraini-es-bitimut-po-rukah-kompaniam-za-ih-obhid-diplomat.html)

В іншому переліку звільнених від санкцій товарів телефонні апарати, сигнальніпристрої – дзвінки та індикаторні панелі – а також вагони метро і трамваї.Загалом товари, що підпадають під приблизно 14 тарифних кодів, можуть бутидозволені для імпорту або передачі до Угорщини через Росію.

Угорщина була однією з останніх держав-членів ЄС, які підтримали 11-й пакетсанкцій, що включає заборону транзиту багатьох товарів через Росію до третіхкраїн.

Пакет санкцій потребує офіційного підписання європейськими країнами длянабуття чинності.

Як повідомляв Укрінформ, посли Європейського Союзу 21 червня погодили 11-йпакет санкцій проти Росії.

Source: [https://www.ukrinform.ua/rubric-economy/3726490-es-planue-skasuvati-dla-ugorsini-deaki-pozicii-ostannogo-paketa-sankcij-proti-rosii-bloomberg.html](https://www.ukrinform.ua/rubric-economy/3726490-es-planue-skasuvati-dla-ugorsini-deaki-pozicii-ostannogo-paketa-sankcij-proti-rosii-bloomberg.html)