# Угорщина фактично тримає у полоні українських військових, яких їй передала РФ - Лубінець

Authors: Ukrinform (Person)

Publisher: Укринформ (Organization)

Published Time: 2023-06-22T16:19:00+03:00

Modified Time: 2023-06-22T16:19:00+03:00

Description: Угорщина фактично тримає у полоні українських військових, яких їй передала Росія. — Укрінформ.

Images: ['[630_360_16869...](https://static.ukrinform.com/photos/2023_06/thumb_files/630_360_1686906089-973.jpg)']

Tags: ['Угорщина', 'Полонені', 'Дмитро Лубінець', 'Єдині новини']

Type: Article

<!--METADATA-->

![](../Images/yкринформ/2023-06-22T16-19-00-03-00/630_360_1686906089-973.jpg) Угорщинафактично тримає у полоні українських військових, яких їй передала Росія.

Про це у телемарафоні “Єдині новини” заявив уповноважений Верховної Ради зправ людини Дмитро Лубінець, передає кореспондент Укрінформу.

“Фактично вони знаходяться в ізоляції, у них обмежене коло спілкування, у нихзабрали мобільні телефони. Ми знаємо, що до деяких приїхали родичі. Знову жтаки, як відбувалося спілкування, скільки воно тривало, деталі — намневідомо”, - зазначив омбудсман.

**Читайте також:** [ **Лубінец** ь заявив про відсутність ініціативи та неповне виконання свого мандата Червоним Хрестом](https://www.ukrinform.ua/rubric-polytics/3726353-lubinec-zaaviv-pro-vidsutnist-iniciativi-ta-ne-povne-vikonanna-svogo-mandata-mkch.html)

Відповідаючи на питання, що робить Україна, щоб ці військові повернулисядодому, Лубінець сказав, що щодо цього питання насамперед працюють українськідипломати.

_Відео: Телемарафон «Єдині новини»_

“Ми дійсно намагаємося встановити контакт із вісьмома колишнімивійськовополоненими, громадянами України. Ми знаємо, де вони знаходяться, алене розуміємо позицію Угорщини, чому досі наших дипломатів до них не допустили.І нам невідомо, чому ці громадяни України, перебуваючи на території Угорщини,фактично перебувають у такому ж становищі, як і військовополонені”, - заявивуповноважений Верховної Ради з прав людини.

Він поінформував, що Угорщина порушила міжнародне гуманітарне право, бо неможна просто взяти і забрати військовополонених із території РФ.

**Читайте також:** [ **Лубінец** ь - про українських полонених: Угорщинапорушила міжнародне гуманітарне право ](https://www.ukrinform.ua/rubric-society/3725761-lubinec-pro-ukrainskih-polonenih-ugorsina-porusila-miznarodne-gumanitarne-pravo.html)

“Навіть якщо у них були якісь гуманітарні причини, то у першу чергу вони малипоінформувати Україну. Друге — вони мали поінформувати МКЧХ. У мене сьогоднізранку була окрема зустріч із керівником місії МКЧХ в Україні, на якій яокремо задав питання: чи надходила інформація зі сторони Угорщини або РФ щодопередачі 11 військовополонених ЗСУ на територію Угорщини? Відповідь була, щовони про це дізналися лише з публічних каналів, коли ця інформація з'явилася умас-медіа”, - зазначив омбудсман.

Окремо він пояснив, що військовополоненими ці особи вважаються на території,яку контролює одна із сторін міжнародного воєнного конфлікту, тобто йдетьсяпро РФ.

“Як тільки РФ передала, навіть у порушення міжнародного гуманітарного права,їх на територію Угорщини, то автоматично юридично вони вже не вважаютьсявійськовополоненими”, - розповів Лубінець.

**Читайте також:** [ Через війну понад вісім мільйонів українців сталибіженцями — **Лубінец** ь ](https://www.ukrinform.ua/rubric-society/3725136-cerez-vijnu-ponad-visim-miljoniv-ukrainciv-stali-bizencami-lubinec.html)

Омбудсман заявив, що в українських військових юридичного статусувійськовополонених уже немає, але по факту Угорщина ставиться до них як довійськовополонених: “Тоді я не розумію, чому вони їх обмежують. Це вільнігромадяни. Вони не скоїли жодних кримінальних злочинів. Чому Угорщина недопускає до них українських дипломатів — це так само нам невідомо”.

Як приклад, Уповноважений з прав людини навів ситуацію з Туреччиною, якавийшла ініціатором повернення наших військовополонених. За його словами,представники влади цієї країни зразу поінформували Україну, і Україна буладолучена до перемовин, а також уся передача українських військовослужбовців ізРФ до Туреччини супроводжувалася українською стороною.

“Там, на території Туреччини, зразу надали доступ дипломатам, дали можливістьзустрітися владі України. Тобто показали, що дійсно держава хвилюється заправа колишніх військовополонених. Натомість Угорщина продовжує поводитися яктакий підрозділ РФ, де так само тримає фактично у полоні, в обмеженому,закритому стані, наших військових без жодних пояснень”, - сказав він.

**Читайте також:** [ Налагодити комунікацію з омбудсманом Угорщини поки невийшло - **Лубінец** ь ](https://www.ukrinform.ua/rubric-society/3723983-nalagoditi-komunikaciu-z-ombudsmanom-ugorsini-poki-ne-vijslo-lubinec.html)

Відповідаючи на питання, чи відомо йому, як ці військові потрапили натериторію Угорщини, омбудсман зазначив, що на цей час йому особисто невідомопро це.

“Я по цьому факту написав лист окремо до омбудсмана Угорщини і окремо доомбудсмана РФ із тим, щоб мене поінформували, яким чином — дивним чином —військовополонені ЗСУ — по повітрю, чи хто їх передавав - із території РФопинилися на території Угорщини. І чекаю на відповідь”, - розповів Лубінець.

Як повідомлялося, 9 червня до Міністерства закордонних справ України запросилитимчасового повіреного у справах Угорщини і передали йому звернення з вимогоюнадати детальну інформацію про переданих Росією Будапешту українськихвійськовополонених і невідкладно забезпечити до них доступ консула.

**Читайте також:** [ Сексуальні злочини військових РФ на окупованих територіяхє системними – **Лубінец** ь ](https://www.ukrinform.ua/rubric-society/3723699-seksualni-zlocini-vijskovih-rf-na-okupovanih-teritoriah-e-sistemnimi-lubinec.html)

Повідомлялося також, що український уряд не був поінформований про відповідніперемовини між угорською та російською сторонами. Про те, що Росія передалаБудапешту одинадцять українців угорського походження, українська сторонадізналася з публічних заяв віцепрем‘єр-міністра Угорщини Жолта Шем’єнаугорському ЗМІ.

Наразі, за сприяння Посольства України в Угорщині, троє українських громадянз-поміж переданих Угорщині військовополонених повернулися в Україну.

Source: [https://www.ukrinform.ua/rubric-ato/3726380-ugorsina-fakticno-trimae-u-poloni-ukrainskih-vijskovih-akih-ij-peredala-rf-lubinec.html](https://www.ukrinform.ua/rubric-ato/3726380-ugorsina-fakticno-trimae-u-poloni-ukrainskih-vijskovih-akih-ij-peredala-rf-lubinec.html)