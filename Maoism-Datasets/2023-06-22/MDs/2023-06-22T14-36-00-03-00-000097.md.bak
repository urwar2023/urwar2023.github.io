# Петр Павел назвав цілком виправданими зміни в умовах для українських біженців у Чехії

Authors: Ukrinform (Person)

Publisher: Укринформ (Organization)

Published Time: 2023-06-22T14:36:00+03:00

Modified Time: 2023-06-22T14:36:00+03:00

Description: Зміни в умовах проживання українських біженців у Чехії вимагають змін у правилах їх перебування. — Укрінформ.

Images: ['[630_360_16874...](https://static.ukrinform.com/photos/2023_06/thumb_files/630_360_1687433321-217.jpg)']

Tags: ['Чехія', 'Україна', 'Біженці', 'Петр Павел']

Type: Article

<!--METADATA-->

![](../Images/yкринформ/2023-06-22T14-36-00-03-00/630_360_1687433321-217.jpg) Зміни вумовах проживання українських біженців у Чехії вимагають змін у правилах їхперебування.

Про це заявив президент Чеської Республіки Петр Павел на міжнароднійконференції «Медіа та Україна», яку проводить 22 червня Чеське радіо,повідомляє кореспондент Укрінформу.

«Це цілком логічно, що… якщо умови, які були вжиті на початковому етапі, черезпівтора року змінилися, то треба переробити правила», - прокоментував Павелдокумент Lex Ukrajina V, який сам підписав навесні.

Він назвав зрозумілим і справедливим, що якщо хтось із біженців знайшовроботу, інтегрувався у суспільство, відправив дітей у школу, веде таке жжиття, як громадяни ЧР, то умови, які надає чеська влада, мають бутинаближеними до тих, які застосовуються до власних громадян.

Президент зазначив, що із понад пів мільйона українських [ біженців](https://www.ukrinform.ua/tag-bizenci) у Чехії на початку війни наразізалишилося менше 300 тисяч, чимало з них знайшли роботу, що знизилонавантаження на бюджет.

Він зауважив, що «солідарність потрібна, але вона не надана один раз іназавжди».

**Читайте також:** [ Залишитися жити та працювати у Литві планує третинаукраїнських біженців ](https://www.ukrinform.ua/rubric-society/3724998-zalisitisa-ziti-ta-pracuvati-u-litvi-planue-tretina-ukrainskih-bizenciv.html)

Загалом проблеми з прийняттям біженців війни були «мінімальними», все пройшло«набагато краще, ніж можна було очікувати», зокрема, побоювання щодобезпекових аспектів при прийнятті біженців не виправдалися, наголосив Павел.

Відповідно до документу Lex Ukrajina V, основні зміни стосуються фінансовоїдопомоги, виплат солідарності, соціального житла та медичного страхування дляукраїнців, які прибули в країну після початку війни. Частина поправок,зокрема, стосовно медстрахування, діють ще з 1 квітня, решта набудуть чинностіз 1 липня 2023 року.

**Читайте також:** [ **Штати** **виділять** **понад** $8 **мільйонів** на**підтримку** **українських** **біженців** у **Чехії**](https://www.ukrinform.ua/rubric-society/3725860-ssa-vidilat-ponad-8-miljoniv-na-pidtrimku-ukrainskih-bizenciv-u-cehii.html)

Зокрема, з липня перевірятимуть доходи з першої допомоги, враховуватимутьприбутки з України та інших країн і перевірятимуть банківські рахунки в Чехії.Будуть скориговані суми виплат допомоги. Зміняться також умови соціальнихвиплат солідарності для тих, хто прихистив українців: на виплату матимутьправо лише ті фізичні особи, які безкоштовно надали житло людині з тимчасовимзахистом і які ділять це житлом з ними; отже, більше не виплачуватимутьдопомогу тим, хто надає всю квартиру, а сам живе в іншому місці. Також якщоособа, якій надається безплатне житло, відмовляється від пропозиції абозалишає житло без поважних причин, то втрачає право на безкоштовне проживання.Житло надається безкоштовно на максимальний термін 150 днів з дати наданнятимчасового захисту. Терміни проживання однієї і тієї ж особи в окремихмісцях, що включені до реєстру, сумуються.

Міжнародну конференцію організувало Чеське радіо. На відкритті виступивпрезидент ЧР Петр Павел, мер Києва Віталій Кличко підключився онлайн, адже незміг особисто прибути в Прагу через ситуацію в столиці України.

З ранку сайт Чеського радіо зазнав потужної хакерської атаки, трансляціюконференції ведуть соціальні мережі ЗМІ.

_Фото: novinky.cz_

Source: [https://www.ukrinform.ua/rubric-society/3726318-petr-pavel-nazvav-cilkom-vipravdanimi-zmini-v-umovah-dla-ukrainskih-bizenciv-u-cehii.html](https://www.ukrinform.ua/rubric-society/3726318-petr-pavel-nazvav-cilkom-vipravdanimi-zmini-v-umovah-dla-ukrainskih-bizenciv-u-cehii.html)