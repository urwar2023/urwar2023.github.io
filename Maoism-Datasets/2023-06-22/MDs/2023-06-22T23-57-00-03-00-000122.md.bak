# Кулеба: У Вільнюсі крок до членства України в НАТО буде зроблений, питання - наскільки «довгий»

Authors: Ukrinform (Person)

Publisher: Укринформ (Organization)

Published Time: 2023-06-22T23:57:00+03:00

Modified Time: 2023-06-22T23:57:00+03:00

Description: На липневому саміті НАТО у Вільнюсі партнери зроблять крок до членства України в Альянсі, але наразі залишається питання, наскільки «довгим» він буде. — Укрінформ.

Images: ['[630_360_16594...](https://static.ukrinform.com/photos/2022_08/thumb_files/630_360_1659427896-793.jpg)']

Tags: ['Дмитро Кулеба', 'МЗС', 'НАТО', 'Україна']

Type: Article

<!--METADATA-->

![](../Images/yкринформ/2023-06-22T23-57-00-03-00/630_360_1659427896-793.jpg) Налипневому саміті НАТО у Вільнюсі партнери зроблять крок до членства України вАльянсі, але наразі залишається питання, наскільки «довгим» він буде.

Про це заявив міністр закордонних справ Дмитро Кулеба в інтерв'ю [«Суспільному» ](https://suspilne.media/513295-ukraina-ne-tagar-dla-nato-a-aktiv-kuleba-pro-vidbudovu-kraini-formulu-miru-ta-ocikuvanna-vid-samitu-alansu/?fbclid=IwAR2XNl9FkIHgtmJ_h3QMe_G8pmYfQhvZFNVPoJ-2U744MS6OI_F35iO7qZc), передає Укрінформ.

«З того, що я розумію про Вільнюській саміт, ми зараз на стадії, коли частковонаші очікування вже задоволені, скажімо так. Але скажу метафорично: коли мипочинали розмову з партнерами про Вільнюський саміт, наполягали, щоб уВільнюсі вони зробили крок до членства України в **[ НАТО.](https://www.ukrinform.ua/tag-nato) ** Сьогодні ця проблема вирішена. Крокбуде зроблений. Питання, наскільки він буде довгим, наскільки широко занесутьногу і поставлять? І це вже саме по собі є досягненням», - сказав главаукраїнської дипломатії.

За його словами, українська сторона говорить «жорсткі речі», нам надсилаютьсигнали: "Не перегинайте, ви маєте покладатись на нас і слухати те, що вамрадимо".

**Читайте також:** **[ Україна отримає запрошення в НАТО після завершеннявійни – президент Чехії ](https://www.ukrinform.ua/rubric-polytics/3726308-ukraina-otrimae-zaprosenna-v-nato-pisla-zaversenna-vijni-prezident-cehii.html) **

«Але у Президента непохитна у цьому питанні позиція: членство України в НАТО —єдиний спосіб запобігти новим війнам в Європі. І це реально правда», -акцентував Кулеба.

Як повідомлялося, 11-12 липня у Вільнюсі _**[ відбудеться саміт НАТО.](https://www.ukrinform.ua/rubric-polytics/3719764-nato-mae-nadati-ukraini-garantii-bezpeki-sob-istoria-z-vijnou-ne-povtorilasa-stoltenberg.html) ** _

На всіх рівнях українська сторона наголосила, що запевнень про те, що "Українастане членом Альянсу", які лунали під час Бухарестського саміту НАТО у 2008році, недостатньо.

Натомість Україна ставить перед союзниками по НАТО питання щодо гарантійбезпеки та чіткої перспективи руху до повноправного членства в Альянсі.

Source: [https://www.ukrinform.ua/rubric-polytics/3726448-kuleba-u-vilnusi-krok-do-clenstva-ukraini-v-nato-bude-zroblenij-pitanna-naskilki-dovgij.html](https://www.ukrinform.ua/rubric-polytics/3726448-kuleba-u-vilnusi-krok-do-clenstva-ukraini-v-nato-bude-zroblenij-pitanna-naskilki-dovgij.html)