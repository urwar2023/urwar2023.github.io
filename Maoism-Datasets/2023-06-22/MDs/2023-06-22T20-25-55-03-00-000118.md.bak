# Війна є головною перешкодою у підготовці України до членства в ЄС - єврокомісар

Authors: Ukrinform (Person)

Publisher: Укринформ (Organization)

Published Time: 2023-06-22T20:25:55+03:00

Modified Time: 2023-06-22T20:25:55+03:00

Description: Війна залишається головною перешкодою, яка гальмує просування України до членства в ЄС, оскільки вбиває людей та б'є по економіці. — Укрінформ.

Images: ['[630_360_15809...](https://static.ukrinform.com/photos/2020_02/thumb_files/630_360_1580992232-732.jpg)']

Tags: ['Євросоюз', 'Війна з Росією', 'Єврокомісар ']

Type: Article

<!--METADATA-->

![](../Images/yкринформ/2023-06-22T20-25-55-03-00/630_360_1580992232-732.jpg) Війназалишається головною перешкодою, яка гальмує просування України до членства вЄС, оскільки вбиває людей та б'є по економіці.

Про це у Стокгольмі на пресконференції за підсумками неформальної зустрічіРади міністрів ЄС із загальних справ заявив єврокомісар з питань розширення таполітики сусідства Олівер Варгеї, повідомляє кореспондент Укрінформу.

«Найбільшою перешкодою є війна, війна сама по собі. Вона атакує людей, вона єатакою на економіку й інфраструктуру, вона є атакою проти самого існуваннякраїни. Тож, коли ця війна завершиться, безумовно, всі процеси підготовки дочленства будуть прискорені», - зазначив єврокомісар.

**Читайте також:** [ Бажання України розпочати переговори щодо членства вжецього року є потужним стимулом реформ – ЄС ](https://www.ukrinform.ua/rubric-polytics/3726462-bazanna-ukraini-rozpocati-peregovori-sodo-clenstva-vze-cogo-roku-e-potuznim-stimulom-reform-es.html)

Відповідаючи на запитання журналістів, чи є війна перешкодою для членстваУкраїни в ЄС і коли таке членство може відбутися, він зауважив: «Коли цетрапиться? Питання не в цьому. Є чітка пропозиція з боку Європейського Союзудля України стати членом. Реальним є питання – коли і як ми можемо виконативсі критерії, щоб це відбулося. Чи є війна перешкодою? Це мають обговорюватилідери (ЄС), але за висновком, який я зробив минулого року, на цьому етапівійна не була перешкодою. Вона не перешкодила Україні стати країною-кандидатом»

За його словами, перетворення на країну-члена є набагато складнішою татривалішою процедурою, вона забере певний час. "Тому що йдеться прореферендуми, про парламентські ратифікації, про розробку угоди... Коли цейпроцес завершиться, будемо сподіватися, війна вже завершиться. Тому що вонамає завершитися якнайшвидше», - додав представник Єврокомісії.

Він зауважив, що кожен послідовний крок у процесі розширення ЄС має своїтруднощі. Отримання статусу країни-кандидата було для України викликом.Наступним викликом є початок переговорів щодо членства. Але це, за словамиєврокомісара, найпростіша частина шляху.

**Читайте також:** [ ЄС прискорить поставки зброї в Україну – **єврокомісар**Брентон ](https://www.ukrinform.ua/rubric-ato/3724526-es-priskorit-postavki-zbroi-v-ukrainu-evrokomisar-brenton.html)

Як повідомлялося, сьогодні під час неформального засідання Ради ЄС іззагальних справ у Стокгольмі Європейська комісія довела до європейськихміністрів попередні усні висновки щодо виконання рекомендацій Єврокомісії, якібули надані Україні, Молдові та Грузії у зв’язку з їх заявкою на членство вЄС. Доповідь представив єврокомісар з питань розширення Олівер Варгеї.

Прогрес України, Молдови і Грузії у виконанні оголошених рекомендаційЄврокомісії буде оцінений у щорічній доповіді з питань розширення у жовтні.

Україна розраховує отримати рішення ЄС про початок міжурядових переговорівщодо членства в ЄС до кінця року.

Фото: Getty Images

Source: [https://www.ukrinform.ua/rubric-polytics/3726495-vijna-e-golovnou-pereskodou-u-pidgotovci-ukraini-do-clenstva-v-es-evrokomisar.html](https://www.ukrinform.ua/rubric-polytics/3726495-vijna-e-golovnou-pereskodou-u-pidgotovci-ukraini-do-clenstva-v-es-evrokomisar.html)