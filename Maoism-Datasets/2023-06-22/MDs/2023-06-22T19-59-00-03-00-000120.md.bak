# ПАРЄ ухвалила резолюцію про недопуск спортсменів з Росії та Білорусі на Олімпіаду-2024

Authors: Ukrinform (Person)

Publisher: Укринформ (Organization)

Published Time: 2023-06-22T19:59:00+03:00

Modified Time: 2023-06-22T19:59:00+03:00

Description: Парламентська асамблея Ради Європи ухвалила резолюцію якою рекомендує Міжнародному олімпійському комітету не допускати спортсменів з Росії та Білорусі до участі в Олімпійських та Паралімпійських іграх в Парижі у 2024 році навіть під нейтральним прапором. — Укрінформ.

Images: ['[630_360_15819...](https://static.ukrinform.com/photos/2020_02/thumb_files/630_360_1581942140-685.jpg)']

Tags: ['Білорусь', 'Олімпіада', 'ПАРЄ', 'Страсбург', 'Росія']

Type: Article

<!--METADATA-->

![](../Images/yкринформ/2023-06-22T19-59-00-03-00/630_360_1581942140-685.jpg)Парламентська асамблея Ради Європи ухвалила резолюцію якою рекомендуєМіжнародному олімпійському комітету не допускати спортсменів з Росії таБілорусі до участі в Олімпійських та Паралімпійських іграх в Парижі у 2024році навіть під нейтральним прапором.

Про це повідомляє кореспондент Укрінформу.

“Асамблея наполегливо закликає національних представників МОК і національні таміжнародні спортивні федерації висловити свої заперечення щодо пропозиції МОКдозволити російським і білоруським спортсменам брати участь у майбутніхОлімпійських і Паралімпійських іграх у Парижі навіть як "нейтральнимспортсменам", - вказується в резолюції.

**Читайте також:** [ **МОК** виключив Міжнародну боксерську асоціацію зі свогоскладу ](https://www.ukrinform.ua/rubric-sports/3726354-mok-vikluciv-miznarodnu-boksersku-asociaciu-zi-svogo-skladu.html)

ПАРЄ також закликала МОК та спортивні органи, що входять до його складу,підтримувати позицію, висловлену у 2022 році, і заборонити участь російських ібілоруських спортсменів в Олімпійських і Паралімпійських іграх у Парижі, атакож у всіх інших великих спортивних подіях до кінця війни, поки агресіятриває.

“Така заборона може лише зміцнити та сприяти гідним цілям миру та рівності,які втілюють Олімпійський рух і спорт загалом. Це не послаблює і не розмиваєнезалежність і цінності спорту”, - вказується в документі.

У ПАРЄ наголосили на тому, що недопущенням спортсменів держав-агресорів МОКпродемонстрував би свою прихильність цінностям Олімпійських ігор, сприяв бипошуку мирних шляхів вирішення конфліктів і надіслав би чіткий сигналросійському та білоруському урядам, що їхні дії мають наслідки і що міжнароднеспівтовариство солідарне з Україною.

**Читайте також:** [ У Франції поліція проводить обшуки в організаторів**Олімпіади** -2024 ](https://www.ukrinform.ua/rubric-world/3725390-u-francii-policia-provodit-obsuki-v-organizatoriv-olimpiadi2024.html)

Також вказується, що минулий досвід Олімпійських ігор у Пекіні та Сочіпоказав, що російський режим більш ніж готовий зловживати олімпійськимперемир’ям.

“Зважаючи на те, що російські та білоруські елітні спортсмени отримуютьдержавну зарплату і часто є частиною військових спортивних команд, здаєтьсянеможливим, щоб вони продемонстрували свій нейтралітет і дистанцію щодо цихрежимів, не кажучи вже про те, щоб зробити будь-які заяви проти війни”, -вказується в документі.

Також зазначено, що участь в якості нейтральних спортсменів може призвестилише до плутанини та нерівного ставлення, оскільки російський та білоруськийрежими все одно будуть використовувати будь-які перемоги таких «нейтральних»спортсменів у своїй пропаганді.

**Читайте також:** [ У Страсбурзі стартує сесія **ПАРЄ** – розглядатимутьполітичні наслідки агресії Росії проти України](https://www.ukrinform.ua/rubric-polytics/3724712-u-strasburzi-startue-sesia-pare-rozgladatimut-politicni-naslidki-agresii-rosii-proti-ukraini.html)

Як повідомляв Укрінформ, сьогодні на літній сесії Парламентської асамблеї РадиЄвропи в Страсбурзі відбулися термінові дебати щодо політичних наслідківагресії Росії проти України. Парламентська Асамблея Ради Європи ухвалиларезолюцію про повну підтримку мирного плану Президента України, а режим Росіївизнала таким, що наслідує небезпечну ідеологію - "рашизм".

Source: [https://www.ukrinform.ua/rubric-sports/3726486-pare-uhvalila-rezoluciu-pro-nedopusk-sportsmeniv-z-rosii-ta-bilorusi-na-olimpiadu2024.html](https://www.ukrinform.ua/rubric-sports/3726486-pare-uhvalila-rezoluciu-pro-nedopusk-sportsmeniv-z-rosii-ta-bilorusi-na-olimpiadu2024.html)