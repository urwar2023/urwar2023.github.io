# Потенційно небезпечні росіяни на Заході мають бути під пильним наглядом спецслужб - Петр Павел

Authors: Ukrinform (Person)

Publisher: Укринформ (Organization)

Published Time: 2023-06-22T16:12:00+03:00

Modified Time: 2023-06-22T16:12:00+03:00

Description: Президент Чехії Петр Павел вважає, що потенційно небезпечні росіяни, які мешкають на Заході, мають бути під пильним наглядом спецслужб, але він ніколи не заявляв, що виступає за інтернування всіх російських громадян з країн Заходу. — Укрінформ.

Images: ['[630_360_16774...](https://static.ukrinform.com/photos/2023_02/thumb_files/630_360_1677402000-266.jpg)']

Tags: ['Пропаганда', 'Шпигун', 'Росія', 'Петр Павел']

Type: Article

<!--METADATA-->

![](../Images/yкринформ/2023-06-22T16-12-00-03-00/630_360_1677402000-266.jpg) ПрезидентЧехії Петр Павел вважає, що потенційно небезпечні росіяни, які мешкають наЗаході, мають бути під пильним наглядом спецслужб, але він ніколи не заявляв,що виступає за інтернування всіх російських громадян з країн Заходу.

Про це президент Чехії заявив на міжнародній конференції «ЗМІ та Україна»,трансляцію якої веде Чеське радіо, передає кореспондент Укрінформу.

Саме інформаційна війна, яку веде Росія, пропаганда стали однією з тем, наяких зупинився президент ЧР.

Павел зауважив, що війна ведеться не лише фізично, а й у медійному просторі,за уми та думки людей. Але також ведеться бій за підтримку з боку партнерів,додав політик. Він нагадав, що путінська пропаганда довго готувала своєсуспільство до війни, змусила росіян повірити в існування загрози для РФ, авідтак і право «оборонятися», повірити в те, що суверенної України не існує.

Росія також маніпулювала Заходом, проводячи дезінформаційні кампанії; чималолюдей на Заході й досі вірять у путінську пропаганду. Такі люди можутьстановити небезпеку для суспільств, у яких живуть, зауважив Павел. Вінповторив те, що сказав недавно: потенційно небезпечні росіяни, які мешкають наЗаході, мають бути під пильним наглядом спецслужб.

**Читайте також:** [ Україна отримає запрошення в НАТО після завершення війни– президент Чехії ](https://www.ukrinform.ua/rubric-polytics/3726308-ukraina-otrimae-zaprosenna-v-nato-pisla-zaversenna-vijni-prezident-cehii.html)

Якщо дехто хоче стверджувати, а російська пропаганда хоче представити справусаме так, що Павел виступає за інтернування всіх російських громадян з країнЗаходу, то «це – дурниці», - сказав політик.

«Я нічого такого ніколи не пропонував», - запевнив президент Чехії. Водночасвін нагадав, що громадяни країни, яка веде агресивну війну, були в усі часи вполі уваги в інших державах, тож йдеться про моніторинг з боку безпековихслужб окремих груп людей.

Росіяни, які живуть уже тривалий час у Чехії, є частиною російськоїпропаганди, дехто з них відкрито і активно підтримує війну проти України,зокрема, атаки на цивільні об'єкти, підкреслив Павел. За його словами, було би«нісенітницею, якби Чеська Республіка не протистояла тому, щоби з цієїспільноти могли походити якісь негативні прояви, необов’язково теракти, але йучасть в інтенсивній пропаганді». Щоби запобігати пропаганді, треба розуміти,звідки вона походить і з якою метою, додав політик. Він також закликаврозрізняти критиків Путіна та противників його війни в Україні, це подекуди неодні й ті ж люди. Продовжувати спілкування треба з тими росіянами, які готовіповажати міжнародні правила та розвивати контакти з демократичними державами,вважає Павел.

**Читайте також:** [ В американській в'язниці помер колишній агент ФБР, якийшпигував для Москви ](https://www.ukrinform.ua/rubric-world/3718727-v-amerikanskij-vaznici-pomer-kolisnij-agent-fbr-akij-spiguvav-dla-moskvi.html)

«Росія однозначно веде агресивну війну, порушуючи міжнародні правила, і зовсімцього не соромиться, навпаки називає це легітимним… Росія є державою, якапрямо підтримує тероризм», - підсумував Павел і нагадав про теракт, якийздійснили російські спецслужби в самій Чехії у 2014 році.

Путінський цинізм проявляється, зокрема, в тому, що Кремль обвинувачує Захід утому, що війна триває, хоча сам її розпочав, підкреслив президент.

Як повідомлялося, міжнародна конференція «ЗМІ та Україна», головними спікерамина якій стали президент республіки Чехія Петр Павел і мер Києва ВіталійКличко, проходить у Празі.

Source: [https://www.ukrinform.ua/rubric-world/3726377-potencijno-nebezpecni-rosiani-na-zahodi-maut-buti-pid-pilnim-nagladom-specsluzb-petr-pavel.html](https://www.ukrinform.ua/rubric-world/3726377-potencijno-nebezpecni-rosiani-na-zahodi-maut-buti-pid-pilnim-nagladom-specsluzb-petr-pavel.html)