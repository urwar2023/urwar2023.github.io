# Чубаров розповів про заходи до Дня кримськотатарського прапора

Authors: Ukrinform (Person)

Publisher: Укринформ (Organization)

Published Time: 2023-06-22T19:05:00+03:00

Modified Time: 2023-06-22T19:05:00+03:00

Description: Голова Меджлісу кримськотатарського народу Рефат Чубаров розповів про заходи до Дня кримськотатарського прапора, який відзначається 26 червня. — Укрінформ.

Images: ['[630_360_15970...](https://static.ukrinform.com/photos/2020_08/thumb_files/630_360_1597066119-838.jpg)', '[1687446748-88...](https://static.ukrinform.com/photos/2023_06/1687446748-882.jpg)']

Tags: ['Чубаров', 'Кримські татари', 'Прапор']

Type: Article

<!--METADATA-->

![](../Images/yкринформ/2023-06-22T19-05-00-03-00/630_360_1597066119-838.jpg) ГоловаМеджлісу кримськотатарського народу Рефат Чубаров розповів про заходи до Днякримськотатарського прапора, який відзначається 26 червня.

Про це Чубаров повідомив під час пресконференції в Укрінформі.

“Я хотів би розповісти про деякі заходи, які ми проводимо до Днякримськотатарського прапора...Вважайте це щирим запрошенням до участі”, -сказав Чубаров.

За його словами, 26 червня о 9:00 відбудеться церемонія урочистого підняттякримськотатарського прапора біля будівлі КМДА (вул. Хрещатик, 36). До участізапрошені київський міський голова Віталій Кличко, представники Київськоїміської ради, народні депутати України, військовослужбовці, представникигромадськості.

Також 26 червня відбудеться церемонія підняття кримськотатарського прапорабіля будівлі Міністерства закордонних справ України. Час буде уточнений.

![](../Images/yкринформ/2023-06-22T19-05-00-03-00/1687446748-882.jpg)

О 14-й годині того ж дня запланований тематичний захід у культурному просторіза адресою вул. Володимирська, 69. Пройде виставка кримськотатарськихшевронів, виконання кримськотатарських дитячих пісень.

Чубаров зазначив, що з 17-ї до 20-ї години має відбутися благодійний захід упарку імені Тараса Шевченка, який організовує Духовне управління мусульманКриму спільно з Меджлісом кримськотатарського народу, за підтримки Фондунаціонального добробуту Криму.

“Передбачається частування стравами кримськотатарської кухні, роздача дітямпрапорців. Все будемо узгоджувати з батьками та певними службами, що дбаютьпро безпеку людей”, - зазначив голова Меджлісу.

**Читайте також:** [ **Чубаров** закликає після деокупації Криму знищити всіпам’ятники, встановлені росіянами ](https://www.ukrinform.ua/rubric-crimea/3715242-cubarov-zaklikae-pisla-deokupacii-krimu-znisiti-vsi-pamatniki-vstanovleni-rosianami.html)

Окрім того, додав Чубаров, відбудуться тематичні заходи в регіонах, зокрема вОдесі, Луцьку, Львові. Про це будуть завчасно інформувати.

“Також плануємо звернення до кримськотатарського народу. Ми дамо рекомендаціїщодо проведення тих чи інших заходів до Дня кримськотатарського прапора вумовах окупації”, - зауважив голова Меджлісу.

Чубаров висловив упевненість, що кримськотатарський прапор стане символомоб’єднання представників усіх етнічних спільнот у Криму після звільненняпівострова від російських загарбників.

“Я впевнений, що коли настане етап правової трансформації кримської автономії,будуть змінюватися існуючі закони, ухвалюватимуться нові, символом, що будеоб’єднувати представників усіх етнічних спільнот у Криму будекримськотатарський прапор. Він заслужив це своїм існуванням і використанням вусіх помітних подіях на підтримку Української держави”, - сказав він.

Голова Меджлісу зауважив, що як тільки кримськотатарський народ відновив свійнаціональний інститут - Курултай, а це відбулося 26 червня 1991 року, булоухвалено постанову про національний прапор і національний гімнкримськотатарського народу.

“Це свідчить про важливість наступності у житті будь-якого народу, шляху, поякому цей народ іде”, - вважає Чубаров.

Він зазначив, що День кримськотатарського прапору відзначається в Україні 13-йрік поспіль, хоча до 2014-го року багато хто не знав, що являє собоюкримськотатарський прапор.

“Учасники Революції Гідності були уважні до того, що відбувається навколо. Яктільки бачили незнайоме, запитували: що це значить? Це питання стосувалось ікримськотатарського прапору. І тоді учасники Революції з Криму пояснювали, івсі дуже поважно ставились до прапора. Після 2014-го року, подій, пов’язанихіз захопленням українського Криму, акціями непокори у ненасильницький спосібпід кримськотатарським прапором немає потреби пояснювати, як виглядаєкримськотатарский прапор. Він добре відомий і в Україні, і по всьому світові”,- зауважив голова Меджлісу.

**Читайте також:** [ **Чубаров** : Загарбники розгублені, підрив Чонгарськогомосту дуже ускладнив їхню логістику ](https://www.ukrinform.ua/rubric-crimea/3726443-cubarov-zagarbniki-rozgubleni-pidriv-congarskogo-mostu-duze-uskladniv-ihnu-logistiku.html)

За словами Чубарова, розуміючи, наскільки в українській політичнійментальності важлива роль кримськотатарського прапора, ворог намагаєтьсямаксимально його нівелювати.

“В тимчасово окупованому Криму демонстрація Державного прапора України незаборонена формально, але де-факто його не використовують... У випадку зкримськотатарським прапором загарбники намагаються нібито підкупити кримськихтатар, надаючи дозвіл його використовувати, але лиш поруч із прапором країни-агресора. Кримські татари це чудово усвідомлюють і таких випадків дуже мало вКриму, вони відбуваються за участі небагатьох колаборантів. Там, де єкримськотатарський прапор, не може бути прапора країни-агресора”, - акцентував[ Чубаров. ](https://www.ukrinform.ua/tag-cubarov)

Як повідомлялося, День кримськотатарського прапора в Україні відзначається 26червня.

Source: [https://www.ukrinform.ua/rubric-crimea/3726464-krimskotatarskij-prapor-stane-simvolom-obednanna-usih-etnicnih-spilnot-u-krimu-cubarov.html](https://www.ukrinform.ua/rubric-crimea/3726464-krimskotatarskij-prapor-stane-simvolom-obednanna-usih-etnicnih-spilnot-u-krimu-cubarov.html)