# Турецькі підрядники беруть участь у 50 проєктах в Україні на суму $3,2 мільярда - МЗС

Authors: Ukrinform (Person)

Publisher: Укринформ (Organization)

Published Time: 2023-06-22T17:18:00+03:00

Modified Time: 2023-06-22T17:18:00+03:00

Description: Туреччина є однією з країн, яка відіграє провідну роль у відбудові України. Від початку війни турецькі підрядники долучилися до 50 проєктів в Україні на суму 3,2 млрд доларів. — Укрінформ.

Images: ['[630_360_14652...](https://static.ukrinform.com/photos/2016_06/thumb_files/630_360_1465217065-7750-dollary.jpg)']

Tags: ['Туреччина', 'Відбудова', 'Відновлення України', 'Конференція з відбудови у Лондоні']

Type: Article

<!--METADATA-->

![](../Images/yкринформ/2023-06-22T17-18-00-03-00/630_360_1465217065-7750-dollary.jpg)Туреччина є однією з країн, яка відіграє провідну роль у відбудові України.Від початку війни турецькі підрядники долучилися до 50 проєктів в Україні насуму 3,2 млрд доларів.

Про це міністр закордонних справ Туреччини Хакан Фідан заявив у ходіконференції з відновлення України в Лондоні, повідомляє Укрінформ з посиланнямна [ TRT Haber ](https://www.trthaber.com/haber/gundem/bakan-fidan-turkiye-ukraynanin-toprak-butunlugunun-saglanmasi-konusunda-kararli-776620.html) .

«Від початку війни турецькі підрядники були залучені до 50 проєктів на суму3,2 млрд доларів в Україні», - розповів міністр.

«Ми мобілізуємо всі наявні в нашому розпорядженні засоби. Ми підтримуватимемовідбудову та відновлення України, додаючи до того, що вже було зроблено», -сказав Фідан.

Міністр також підкреслив, що [ Туреччина ](https://www.ukrinform.ua/tag-tureccina) підтримуватиме Україну, яка справляється з руйнівними економічниминаслідками війни.

«Президент (Туреччини - ред.) невпинно працює над полегшенням страждань,спричинених війною в Україні. Від зернової угоди до обмінувійськовополоненими... Тепер нам потрібно працювати над розробкою фінансовоїбази, яка сприятиме сталій відбудові та відновленню України», - сказав Фідан.

**Читайте також:** [ **Кулеба** **провів** **першу** **зустріч** з **новим****главою** **МЗС** **Туреччини** ](https://www.ukrinform.ua/rubric-polytics/3726003-kuleba-proviv-persu-zustric-z-novim-glavou-mzs-tureccini.html)

Міністр зазначив, що Туреччина рішуче налаштована щодо забезпеченнянезалежності, суверенітету і територіальної цілісності України, включно зКримом, давньою батьківщиною кримських татар.

За його словами, Туреччина є країною, яка надає найбільшу гуманітарну допомогупорівняно з національним доходом.

Як повідомляв Укрінформ, 21-22 червня [ у Лондоні проходить Міжнароднаконференція URC23 (Ukraine Reform Conference)](https://www.ukrinform.ua/rubric-vidbudova/3725670-u-londoni-pocinaetsa-miznarodna-konferencia-z-vidnovlenna-ukraini.html) , на якій Українапредставляє оцінки потреб та першочергові плани повоєнного відновлення істратегії довгострокового реформування й модернізації.

Source: [https://www.ukrinform.ua/rubric-vidbudova/3726405-turecki-pidradniki-berut-ucast-u-50-proektah-v-ukraini-na-sumu-32-milarda-mzs.html](https://www.ukrinform.ua/rubric-vidbudova/3726405-turecki-pidradniki-berut-ucast-u-50-proektah-v-ukraini-na-sumu-32-milarda-mzs.html)