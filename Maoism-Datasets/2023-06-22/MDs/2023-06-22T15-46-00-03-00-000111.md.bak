# Гроші та інвестори: Шмигаль підбив підсумки Конференції з відновлення у Лондоні

Authors: Ukrinform (Person)

Publisher: Укринформ (Organization)

Published Time: 2023-06-22T15:46:00+03:00

Modified Time: 2023-06-22T15:46:00+03:00

Description: Результати Конференції з відновлення, яка відбулася у Лондоні, працюватимуть на відбудову України. — Укрінформ.

Images: ['[630_360_16874...](https://static.ukrinform.com/photos/2023_06/thumb_files/630_360_1687440842-173.jpg)']

Tags: ['Шмигаль', 'Війна з Росією', 'Відновлення України']

Type: Article

<!--METADATA-->

![](../Images/yкринформ/2023-06-22T15-46-00-03-00/630_360_1687440842-173.jpg) РезультатиКонференції з відновлення, яка відбулася у Лондоні, працюватимуть на відбудовуУкраїни.

Про це Прем'єр-міністр України Денис Шмигаль сказав на пресконференції уЛондоні, передає Укрінформ.

«Це конкретні практичні результати, що працюватимуть на відбудову України.Партнери анонсували нові фінансові ресурси: 50 млрд євро від ЄС як новийсередньостроковий інструмент підтримки; трирічна програма підтримки на 3 млрдфунтів від Великої Британії; 1,76 млрд доларів за угодою зі Світовим банком»,- зазначив Шмигаль.

**Читайте також:** [ До коаліції інвестицій в Україну долучилися вже 400міжнародних компаній - **Шмигаль** ](https://www.ukrinform.ua/rubric-vidbudova/3726315-do-koalicii-investicij-v-ukrainu-dolucilisa-vze-400-miznarodnih-kompanij-smigal.html)

За його словами, при цьому 600 млн євро буде виділено енергокомпаніям«Укргідроенерго», «Укренерго», «Нафтогаз» від ЄБРР; буде новий портфельпроєктів для відбудови на 840 млн євро від Європейського інвестиційного банку;очікується 1,3 млрд доларів анонсованої допомоги від США та додаткових 381 млнєвро допомоги від Німеччини.

Було проведене чергове засідання Міжвідомчої координаційної платформи донорів.Україна посилює координацію з партнерами у питанні відновлення.

**Читайте також:** [ Шмигаль зустрівся з очільником МЗС Японії - говорили провідбудову і ядерну безпеку ](https://www.ukrinform.ua/rubric-polytics/3726342-smigal-zustrivsa-z-ocilnikom-mzs-aponii-govorili-pro-vidbudovu-i-adernu-bezpeku.html)

«Формуємо коаліцію бізнесу для інвестицій в Україну — Ukraine BusinessCompact. Вже 400 міжнародних компаній долучилися до ініціативи. Разом з ЄС,Норвегією, Швейцарією та ЄБРР підписали угоду про спільну роботу щодострахування воєнних ризиків», - зазначив глава уряду.

Прем'єр-міністр звернув увагу на важливі політичні заяви. Зокрема, зазначиввін, партнери підтримали ідею використання заморожених російських активів длявідбудови України та «не сумніваються в нашому членстві в Євросоюзі».

**Читайте також:** [ Міжнародні партнери підтримують конфіскацію російськихактивів на користь України - Шмигаль ](https://www.ukrinform.ua/rubric-polytics/3726329-miznarodni-partneri-pidtrimuut-konfiskaciu-rosijskih-aktiviv-na-korist-ukraini-smigal.html)

Також Прем'єр сказав, що Україна за підтримки міжнародних партнерів розпочинаєпроцес відновлення, не чекаючи завершення розв'язаної Росією війни.

«Ми не чекаємо до кінця війни. У нас повна підтримка проукраїнської коаліції уцьому. Ми також створюємо коаліцію відновлення, мобілізуємо ресурси. Миготуємо та виконуємо нові проєкти. У нас є архітектура відновлення, яказабезпечить прозорість та підзвітність», - зазначив Шмигаль.

Як повідомлялося, Конференція з питань відновлення України відбулася уЛондоні. За оцінками Світового банку, на швидке відновлення України у 2023році потрібно принаймні 14,1 млрд доларів США. Після російського теракту наКаховській ГЕС невідкладні потреби зросли. Загалом же для відбудовизруйнованого ворогом Україні впродовж найближчого десятиліття знадобитьсящонайменше 411 млрд доларів. Нині урядовці й вітчизняні та зарубіжні експертипрацюють над точною оцінкою заподіяних агресором збитків.

_Фото: КМУ_

Source: [https://www.ukrinform.ua/rubric-vidbudova/3726363-grosi-ta-investori-smigal-pidbiv-pidsumki-konferencii-z-vidnovlenna-u-londoni.html](https://www.ukrinform.ua/rubric-vidbudova/3726363-grosi-ta-investori-smigal-pidbiv-pidsumki-konferencii-z-vidnovlenna-u-londoni.html)