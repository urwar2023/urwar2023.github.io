# По війні Україна може стати одним із лідерів «зеленої» металургії у світі - експерт

Authors: Ukrinform (Person)

Publisher: Укринформ (Organization)

Published Time: 2023-06-22T16:30:50+03:00

Modified Time: 2023-06-22T16:30:50+03:00

Description: Забезпечивши у процесі відбудови інституційну, фінансову і технологічну підтримку "зеленої" (вуглецево нейтральної) металургії, Україна має шанс стати одним зі світових лідерів галузі. — Укрінформ.

Images: ['[630_360_16874...](https://static.ukrinform.com/photos/2023_06/thumb_files/630_360_1687440643-537.png)']

Tags: ['Метінвест', 'Україна', '«Зелена» металургія']

Type: Article

<!--METADATA-->

![](../Images/yкринформ/2023-06-22T16-30-50-03-00/630_360_1687440643-537.png)Забезпечивши у процесі відбудови інституційну, фінансову і технологічнупідтримку "зеленої" (вуглецево нейтральної) металургії, Україна має шанс статиодним зі світових лідерів галузі.

Про такий висновок, зроблений за підсумками обговорення галузевих проблем умежах Лондонської конференції з відновлення, розповів на брифінгу вМедіацентрі Україна - Укрніформ генеральний директор групи “Метінвест” ЮрійРиженков.

У центрі уваги учасників дискусії, за його словами, була представлена Україноюконцепція "зеленої" металургії, відбудови країни й декарбонізації галузі.

“Зараз увесь світ йде шляхом декарбонізації, виробництва “зеленої” сталі. А вУкраїни (на жаль, через війну) є можливість почати все з “чистого аркуша” ізробити все правильно. Тому металурги, виробники обладнання, а також їхніклієнти, присутні на заході, говорили про зацікавленість у тому, щобякнайшвидше втілити такі плани. Адже це - можливість реальних змін, які заналежної інституційної, фінансової і технологічної підтримки можуть вивестиУкраїну на перші місця у світовій металургії”, - сказав Риженков.

На його переконання, іноземні партнери також розуміють: Україна обов’язковостане частиною Євросоюзу, тож потрібно відбудовувати її одразу як складовучастину ЄС та європейських ланцюгів виробництва продукції. Тому вони такожзацікавлені в тому, щоб скористатися перевагами, які має Україна: значнимизапасами залізної руди, підготовленими фахівцями, котрі вміють працювати,доступом до відновлюваних джерел електроенергії.

Усе це, заявив промисловець, допоможе нашій країні стати конкурентною наринках ЄС у виробництві “зеленої” сталі.

**Читайте також:** [ Україна відбудовуватиме енергосистему відповідно допринципів «зеленого» переходу - Демченков ](https://www.ukrinform.ua/rubric-vidbudova/3711915-ukraina-vidbudovuvatime-energosistemu-vidpovidno-do-principiv-zelenogo-perehodu-demcenkov.html)

Проте для цього потрібно розв’язати низку проблем - зокрема, в регуляторній тафінансовій царинах. А головне - якомога швидше перемогти у війні. Алепідготовчі кроки, за висновками промисловця, можна робити вже зараз.

“Під час дискусії в Лондоні я говорив, що одна з найбільших перепон на цьомушляху - неготовність до модернізаційних змін вітчизняної регуляторної бази,особливо в енергетиці. І нам потрібно ще багато працювати, щоб повністюсформувати законодавче та нормативне підґрунтя для розбудови "зеленої"металургії. Представники влади, як ми почули, це розуміють і готові працюватинад підготовкою необхідних регуляторних рішень”, - запевнив гендиректор групи“Метінвест”.

Також потрібно якнайшвидше розв’язати проблему вартості капіталу, яка зараз вУкраїні дуже висока. Це унеможливлює довгострокові [ інвестиції](https://www.ukrinform.ua/tag-investicii) .

“Над цим потрібно працювати як фінансовим установам, так і українськомуурядові”, - зауважив Риженков.

Ще одним викликом він вважає кадрову проблему: багато працівників пішли нафронт, фахівців на виробництві не вистачає. Після перемоги вони повернуться.

“Втім, цього може виявитися недостатньо. Для успішного втілення проєктів звідновлення дуже важливо максимально повернути й українців із-за кордону”, -підсумував Риженков.

**Читайте також:** [ Україна покращила позиції у світовому рейтингу**виробників** **сталі** ](https://www.ukrinform.ua/rubric-economy/3725850-ukraina-pokrasila-pozicii-u-svitovomu-rejtingu-virobnikiv-stali.html)

Як повідомляв Укрінформ, торік [ виробництво сталі на підприємствах групи“Метінвест” скоротилося на 69% - до 2,9 млн тонн](https://www.ukrinform.ua/rubric-economy/3672582-metinvest-skorotiv-virobnictvo-stali-na-69.html) . Це пов’язано з початком широкомасштабноївійськової агресії рф проти України, внаслідок чого група вирішила зупинитивиробничу діяльність низки підприємств у Маріуполі, Авдіївці та Запоріжжі.Пізніше запорізькі комбінати відновили виробництво. А маріупольські МК“Азовсталь” та ММК ім. Ілліча, як відомо, були фактично стерті ворогом з лицяземлі.

Фото: greensteel.com.ua

Source: [https://www.ukrinform.ua/rubric-economy/3726389-po-vijni-ukraina-moze-stati-odnim-iz-lideriv-zelenoi-metalurgii-u-sviti-ekspert.html](https://www.ukrinform.ua/rubric-economy/3726389-po-vijni-ukraina-moze-stati-odnim-iz-lideriv-zelenoi-metalurgii-u-sviti-ekspert.html)