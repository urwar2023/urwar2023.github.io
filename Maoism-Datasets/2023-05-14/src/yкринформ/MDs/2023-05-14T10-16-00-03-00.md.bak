# Армія рф за добу атакувала 10 областей України

Authors: Ukrinform (Person)

Publisher: Укринформ (Organization)

Published Time: 2023-05-14T10:16:00+03:00

Modified Time: 2023-05-14T10:16:00+03:00

Description: російські загарбники за добу здійснили атаки на десять областей України, застосовували безпілотники, крилаті ракети, авіацію, важку артилерію, міномети. — Укрінформ.

Images: ["[630_360_16840...](https://static.ukrinform.com/photos/2023_05/thumb_files/630_360_1684048460-638.jpg)", "[630_360_16840...](https://static.ukrinform.com/photos/2023_05/thumb_files/630_360_1684048692-2833.jpeg)", "[630_360_16840...](https://static.ukrinform.com/photos/2023_05/thumb_files/630_360_1684048692-7221.jpeg)", "[630_360_16840...](https://static.ukrinform.com/photos/2023_05/thumb_files/630_360_1684048692-5465.jpeg)", "[630_360_16840...](https://static.ukrinform.com/photos/2023_05/thumb_files/630_360_1684048692-7148.jpeg)", "[630_360_16840...](https://static.ukrinform.com/photos/2023_05/thumb_files/630_360_1684048693-4933.jpeg)", "[630_360_16840...](https://static.ukrinform.com/photos/2023_05/thumb_files/630_360_1684048692-3358.jpeg)"]

Tags: ['Обстріл', 'Поранені', 'Загибель', 'Війна з росією']

Type: Article

<!--METADATA-->

![](../Images/2023-05-14T10-16-00-03-00/630_360_1684048460-638.jpg) російськізагарбники за добу здійснили атаки на десять областей України, застосовувалибезпілотники, крилаті ракети, авіацію, важку артилерію, міномети.

Як передає Укрінформ, про це ідеться у зведеній інформації обласних військовихадміністрацій про ситуацію в регіонах України станом на 9:00 неділі, 14травня.

У Тернопільській області вчора ввечері внаслідок атаки росіян було влучання ускладські приміщення, що спричинило пожежу. Травмовані двоє людей (опіки таосколкові поранення). Їм надається допомога в лікарнях.

Вранці під час повітряної тривоги на Тернопільщині лунали вибухи. Внаслідокворожої атаки зруйновано й пошкоджено дачні будинки, торгово-офісне приміщеннята вантажні автомобілі. Постраждалих немає. Інформація уточнюється.

У Чернігівській області за добу війська рф 5 разів обстріляли з мінометів таартилерії Новгород-Сіверський район.

Також зафіксовано два удари дронів-камікадзе типу Shahed по Новгород-Сіверському району. Без жертв і руйнувань.

У Сумській області вчора упродовж дня росіяни здійснили шість обстрілівприкордоння. Зафіксовано 65 вибухів. Обстрілів зазнали Великописарівська,Есманська, Білопільська та Краснопільська громади.

У Хотінській громаді внаслідок мінометного обстрілу пошкоджено лініюелектропередач. Без постраждалих.

У Зноб-Новгородській громаді пошкоджено будівлю Центру надання адмінпослуг.

За добу ворог атакував 18 населених пунктів Запорізької області, зафіксовано95 ударів: 86 артобстрілів, два авіаційні, чотири - з РСЗВ, три атаки БПЛА.

Під ударом перебували на лінії фронту Новоданилівка, Гуляйполе, Оріхів,Ольгівське, Магдалинівка, Полтавка, Мала Токмачка, Залізничне.

Під час масованої атаки по прифронтовому Гуляйполю постраждав 64-річнийчоловік. Його евакуювали для лікування в обласний центр.

Зафіксовано 28 повідомлень про руйнування цивільних об'єктів.

**Читайте також:** [ ](https://www.ukrinform.ua/rubric-ato/3708942-rosia-vbila-v-ukraini-vze-481-ditinu.html)

У Дніпропетровській області вчора вдень російська армія била з важкоїартилерії по Нікополю. У важкому стані до реанімації госпіталізували57-річного чоловіка.

У місті пошкоджені дві багатоповерхівки, п’ять приватних будинків, декількагосподарчих споруд, гараж, мікроавтобус і дві лінії електропередач.

Вночi росiяни обстрiляли Покровську громаду Нiкопольського району. Пошкодженiоб'єкт iнфраструктури і транспортне пiдприємство.

Також вночі росіяни завдали ракетний удар, попередньо, із ЗРК С-300, поНовобаварському району Харкова. Пошкоджено залізничні колії, багатоквартирнийдвоповерховий житловий будинок, гуртожиток. Без постраждалих.

У смт Золочів Богодухівського району Харківської області дві ракети влучили вземлю між житловими будинками. У будинках вибито вікна, знищено два гаражі.Люди не постраждали.

Протягом доби ворог обстрілював прикордонні та прифронтові населені пунктиХарківщини. На Слобожанському напрямку росіяни завдали авіаційного удару порайону Бударок.

З мінометів та артилерії агресори обстріляли Уди, Козачу Лопань, Старицю,Огірцеве, Хатнє, Гатище, Плетенівку, Бочкове, Нестерне та Бударки.

На Куп’янському напрямку ворог вів безуспішні наступальні дії в районіМасютівки, Новоселівського та східної околиці Стельмахівки.

Загарбники завдали авіаційних ударів по районах населених пунктів Вільшана таКотлярівка. Артилерійських і мінометних обстрілів противника зазналиНовомлинськ, Дворічна, Табаївка та Нікополь.

Внаслідок обстрілів села Хатнє Куп'янського району пошкоджено щонайменшечотири приватні житлові будинки, сталася пожежа. З осколковим пораненнямгоспіталізована 43-річна жінка.

Внаслідок обстрілу села Огірцеве Чугуївського району пошкоджено житловийбудинок, 61-річний чоловік дістав осколкові поранення та був госпіталізований.

У Луганській області безуспішними були намагання росіян атакувати поблизуНовоселівського та у напрямку східних околиць Стельмахівки.

У районах Білогорівки і Кремінної вчора російські війська здійснювалиартилерійські обстріли. По Білогорівці ворог завдав авіаудару. ОбстріляніСтельмахівка і Макіївка.

За добу ворог здійснив 108 обстрілів (456 снарядів).

У Донецькій області минулої доби війська рф обстріляли 12 населених пунктів:Курахове, Богоявленку, Торецьк, Костянтинівку, Времівку, Авдіївку, Дружківку,Північне, Нью-Йорк, Велику Новосілку, Вовченку, Бахмут.

Пошкоджено 61 житловий будинок (з них 19 багатоквартирних), лінію тепломереж,два ринки, службовий автомобіль, школу, кафе, будівлю заводу "Конті", склад,аптеку, два магазини, 5 цивільних автомобілів, музей, дві електромережі, АЗС,два газопроводи, приміщення автовокзалу.

На Донеччині за добу семеро людей загинули і 16 дістали поранення.

![](../Images/2023-05-14T10-16-00-03-00/630_360_1684048692-2833.jpeg) НаДонеччині внаслідок обстрілів пошкоджені житлові будинки та інфраструктура /Фото: Донецька ОДА (ОВА)  [![](../Images/2023-05-14T10-16-00-03-00/630_360_1684048692-2833.jpeg)](https://static.ukrinform.com/photos/2023_05/1684048692-2833.jpeg) [![](../Images/2023-05-14T10-16-00-03-00/630_360_1684048692-7221.jpeg)](https://static.ukrinform.com/photos/2023_05/1684048692-7221.jpeg) [![](../Images/2023-05-14T10-16-00-03-00/630_360_1684048692-5465.jpeg)](https://static.ukrinform.com/photos/2023_05/1684048692-5465.jpeg) [![](../Images/2023-05-14T10-16-00-03-00/630_360_1684048692-7148.jpeg)](https://static.ukrinform.com/photos/2023_05/1684048692-7148.jpeg) [![](../Images/2023-05-14T10-16-00-03-00/630_360_1684048693-4933.jpeg)](https://static.ukrinform.com/photos/2023_05/1684048693-4933.jpeg) [![](../Images/2023-05-14T10-16-00-03-00/630_360_1684048692-3358.jpeg)](https://static.ukrinform.com/photos/2023_05/1684048692-3358.jpeg)

У Миколаївській області вчора вдень внаслідок обстрілу Очакова горів житловийбудинок, пошкоджено об’єкт критичної інфраструктури.

Також вчора ворог завдавав ударів з РСЗВ по акваторії Очаківської громади.

**Читайте також:** [ ](https://www.ukrinform.ua/rubric-ato/3708931-droni-kalibri-z-cornogo-mora-raketi-z-litakiv-povitrani-sili-rozpovili-pro-nicnu-ataku-rf.html)

У Херсонській області за добу російські загарбники здійснили 90 обстрілів(випустили 434 снаряди), з них по Херсону били двічі (15 снарядів).

росіяни завдали авіаційного удару по Бериславу, в місті зниклоелектропостачання. Пошкоджені територія та будівлі філії Херсонгазу.

Також вчора агресори обстріляли село Червоний Маяк. Пошкоджено будівлю ліцею.

В селі Золота Балка Новоолександрівської громади поранено людину, руйнаційзазнали три будинки, один із них згорів.

Всього за добу на Херсонщині через російську агресію шестеро людей дісталипоранення.

Source: [https://www.ukrinform.ua/rubric-regions/3708944-armia-rf-za-dobu-atakuvala-10-oblastej-ukraini.html](https://www.ukrinform.ua/rubric-regions/3708944-armia-rf-za-dobu-atakuvala-10-oblastej-ukraini.html)