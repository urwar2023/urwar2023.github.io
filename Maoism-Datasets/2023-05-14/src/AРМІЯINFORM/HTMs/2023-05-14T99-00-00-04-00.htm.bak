<h1>Європа та інші частини землі не мають бути місцем, де амбіції тиранів ламають життя народів — виступ Президента України на врученні Міжнародної премії імені Карла Великого в Аахені</h1>
<p>Author: ['АРМІЯINFORM']</p>
<p>Time: 2023-05-14T99:00:00-04:00</p>
<p>Description: Дуже вам дякую.    Для мене велика честь бути тут.    Пані мер, пане Лінден!    Дорогий... Война с Украиной 2022, Война с Украиной последние новости сегодня, Новости война с Украиной 2022 последние на сегодня, Будет ли война между Украиной и Россией и когда, Война с Украиной в 2022 году будет или нет,  Будет ли война с Украиной в ближайшее время что говорят,  Война с Украиной новости,  Новости Украины сегодня,  Украинские новости в украинских СМИ на русском</p>
<p>Images: ['<a href="https://armyinform.com.ua/wp-content/uploads/2023/05/3e0f885e91106376d0f214b36bd9014d_1684084835-scaled.jpeg">3e0f885e91106376d0f214b36bd9014d_1684084835-scaled.jpeg</a>']</p>
<p>Tags: ['STOPRUSSIA', 'ААХЕН', 'ВОЛОДИМИР ЗЕЛЕНСЬКИЙ', 'ВТОРГНЕННЯ РФ', 'ЄВРОПА']</p>
<p>Category: News</p>
<!--METADATA-->

<p><img alt="" src="../Images/2023-05-14T99-00-00-04-00/3e0f885e91106376d0f214b36bd9014d_1684084835-scaled.jpeg" /></p>
<p><em><strong>Дуже вам дякую.</strong></em></p>
<p><em><strong>Для мене велика честь бути тут.</strong></em></p>
<p><em><strong>Пані мер, пане Лінден!</strong></em></p>
<p><em><strong>Дорогий Олафе, дорога Урсуло, Матеуше, Роберто!</strong></em></p>
<p><em><strong>Шановні колеги!</strong></em></p>
<p>Дуже вам дякую за ваші добрі слова про Україну та наших героїв, наших солдатівта наших дітей. Дуже вам дякую! Вони — справжні герої. Дякую за Європу, якатепер нарешті може здійснити мрію, що була покладена в основу європейськоїєдності!</p>
<p>Для мене велика честь — представляти український народ тут сьогодні та щодня.Мільйони людей, які борються й працюють заради наших цінностей і свободи йзаради нашої вільної Європи. Всі українці, кожен із наших героїв заслуговуютьна те, щоб стояти тут і отримати цю нагороду.</p>
<p>Але, оскільки мільйони людей просто не помістяться в цьому залі, нехайсьогодні тут звучить наша мова, яка представляє весь наш народ.</p>
<p>У цих стінах українська мова ніколи не звучала з вуст нагородженого. Відтепер,коли Україна повертається до свого рідного європейського дому, я вірю, щоукраїнська мова звучатиме тут неодноразово — на знак визнання особливоговнеску у європейську єдність.</p>
<p>Українці завжди робитимуть Європу сильнішою!</p>
<p>Усі, хто присутній у цій залі, усі, хто разом із нами захищає свободу таЄвропу, — усі ми більше ніж лідери й політики, громадські діячі та дипломати.Усі ми є засновниками миру. Саме засновниками миру. Це головний наш обовʼязокперед нашими країнами, перед нашою Європою та перед нашою історією.</p>
<p>Саме мир ми залишимо нашим дітям і онукам як спадщину сьогодення. Ми не маємой не хочемо інших альтернатив. Але, щоб залишити мир у спадщину, ми з вамиповинні дійти до того дня, коли зможемо сказати, що ми завершуємо цю війнунашою спільною перемогою.</p>
<p><em><strong>Дорогі європейці!</strong></em></p>
<p>Історія будується з перемог, хоч запам’ятовує й поразки. Бували ілюзії, щонібито можливі інші цеглини для історії, ніж перемоги, але такі ілюзіїоберталися зникненням або, в ліпшому разі, багатолітнім мовчанням в історіїтих, хто сповідував їх. Ілюзії обертаються смертями.</p>
<p>Мир покоління наших батьків — це мир, який їм залишили у спадок ті, хтопереміг передостанню велику агресію у Європі. А мир покоління наших з вамидітей — це мир, який ми здобуваємо саме зараз у боях проти останньої агресії уЄвропі.</p>
<p>Бої тривають на відстані понад 2000 кілометрів звідси, від Аахена, — на земліУкраїни, у нашому небі, у нашому Чорному морі… Та у європейській долі. Це полебитви — доля Європи.</p>
<p>Теперішня Росія пішла агресією не лише проти нас як вільної, самостійноїдержави, не лише проти об’єднаної Європи як глобального символу миру йпроцвітання. Це війна Росії за минуле. Долаючи кілометри українськоїтериторії, Росія намагалася подолати роки європейської історії. Нашої з вамиісторії, саме тих 73 років, коли тут вручається The Charlemagne Prize.</p>
<p>Ми зіткнулися з агресором, який іде на будь-яку жорстокість і підлість, щобстверджувати, що нібито історія не змінюється… Нібито як було колись, так ібуде знову. Нібито в кого сила — у того й буде територія, будь-яка, якуагресор хоче. Нібито хто здатен на більшу підлість, у того й більше прав наЄвропу. Нібито цивілізованість абсолютно нічого не варта — ось що маніфестуєРосія цією геноцидною агресією.</p>
<p>Ми зіткнулися з агресором, для якого наше спільне європейське прагнення домиру й правил нічого не важить і який хоче Європі такого, з чим не погодитьсяжодна вільна нація, жоден сумлінний лідер, ніхто з присутніх у цій залі.</p>
<p>Ми з вами єдині в тому, що Європа та всі інші частини землі не мають бутимісцем, де амбіції тиранів ламають життя народів.</p>
<p>І ми повинні стати переможцями, щоб саме наш із вами погляд на життя залишивсяЄвропі.</p>
<p><em><strong>Шановна Європо!</strong></em></p>
<p>Україна пропонує тобі перемогу, яка обернеться миром і збереже тебе.</p>
<p>Україна пропонує перемогу не просто в одній цій війні, а над агресіями йанексіями, спаленням міст, депортаціями, над катастрофою геноциду будь-де щена землі. Ми пропонуємо й наближаємо спільну перемогу над тим, хто дістав усеце старе зло зі сторінок минулого, щоб знищити наше майбутнє, про яке всі ми —уся Європа мріє для своїх дітей.</p>
<p>Росія з власної волі стала на шлях зла. Нашої з вами волі достатньо, щобобірвати цей її шлях і шлях будь-яких таких же агресорів, які, можливо, колисьспробували б повторити за Росією.</p>
<p>Це завдання ми виконаємо. Але тільки разом!</p>
<p><em><strong>Дорогий Олафе!</strong></em></p>
<p>Я звертаюся зараз особисто до тебе й через тебе звертаюся до всієї вашоїдержави — до потужної Німеччини.</p>
<p>Україна та вся Європа — ми шануємо твій вибір — бути за Європу, бути зЄвропою. Коли ти побачив Zeitenwende, ти почав діяти так, як і має діятизахисник Європи.</p>
<p>Європа завжди буде вдячною тобі й цьому уряду Німеччини.</p>
<p>Вдячною за дієвість у допомозі Україні, за твою й твоїх колег ефективність узахисті своєї країни й за силу, яку ти й уся Німеччина даєте Європі.</p>
<p>Блискучі німецькі «Айріси», які уже врятували тисячі життів наших людей відросійського ракетного терору. Потужні німецькі «Мардери» допомагають берегтижиття наших воїнів, коли вони тиснуть на російських окупантів. Міцні німецькі«Леопарди» дають нам потрібний захист.</p>
<p>І дуже важливо, що Німеччина допомагає не лише мілітарно, а й своїм лідерствомв економіці, в гуманітарній сфері, у дипломатії.</p>
<p>Ще торік Україна представила десять пунктів нашої формули миру, і я вірю, щоНімеччина так само стане одним із лідерів у її реалізації.</p>
<p>Ця російська агресія триває на нашій землі. І саме наші люди щодня гинуть упротистоянні з тим злом, яке, бʼючи по Україні, бʼє по самій ідеї мирноїЄвропи, по самій ідеї міжнародного порядку, заснованого на правилах.</p>
<p>Ми бачимо це зло агресії найближче, тож бачимо й найкраще те, як перемогти цезло, як не допустити його реплікації в інших частинах світу чи в інший час. Іми запрошуємо світ приєднуватися до наших справедливих і чесних принципівмиру.</p>
<p>Кожен, хто приєднується до нашої формули, фактично робить її своєю. І явпевнений, що українська формула миру може стати німецькою формулою миру,європейською формулою миру, формулою миру для світу.</p>
<p>Лише один, хто не сприймає її, — це агресор. І саме тому не сприймає, що він —агресор. Але найголовніше, що він один, і ми його не боїмося. І він цього несприймає, бо не цікавиться миром. Ось і все.</p>
<p>Сотні раундів переговорів між 2014 і 2022 роками в різних форматах із Росієюпісля окупації нею нашого українського півострова Крим і розпалення гібридноївійни проти України на Донбасі — усі ці перемовини були.</p>
<p>І ти, Олафе, пане канцлере, ти пам’ятаєш, і наш союзник Президент ЕммануельМакрон, і інші сумлінні лідери світу провели реально години в розмовах ізПутіним, намагаючись відвернути цю сучасну катастрофу.</p>
<p>Але Путін обрав катастрофу. Він один.</p>
<p>Зараз усі розуміють те, що розуміємо й ми. Путін і є катастрофа. Це відповідь.Путін і є агресія, і він не хоче для себе й свого народу іншого. Його формулоюстала смерть.</p>
<p>Як із нею говорити, поясніть мені, як із нею говорити? За всю свою довгуісторію людство ще не знало нікого, хто міг би домовитися зі смертю.</p>
<p>Той, хто приніс смерть, той, хто став на шлях геноциду, той, хто хоче знищитинас, хто хоче знищити Європу, яку ми цінуємо, має просити пощади. І тоді буденаша відповідь — трибунал.</p>
<p>Наша з вами рішучість приведе до того, що ми побачимо також і з Росіїзацікавленість у наших зусиллях заради миру. І це буде. Коли там не будеджерела смерті.</p>
<p>Ми здатні перемогти! І ми вже наближаємо перемогу, і цьому не раз були доказомсльози радості дітей і дорослих, жінок, чоловіків, молодих і людей поважноговіку, яких наші воїни звільнили від російської окупації. Всюди, куди назвільнену землю повертається наш синьо-жовтий стяг, повертається і Європа.Наша з вами Європа! Повертаються цінності, які ви — так само, як і ми —захищали на своїх майданах та зафіксували у своїх конституціях.</p>
<p>Це факт, що свобода для наших людей, яких Росія намагалася поневолити,забезпечується відвагою наших воїнів та зброєю, зокрема вашою, — усіх, хтодопомагає нам оборонятися. І зараз лише зброя зупинить цю смерть. І це факт.</p>
<p>Ось чому важливо бути твердими й рішучими у допомозі зброєю українськимвоїнам.</p>
<p>Дуже часто, зокрема й тут, в Аахені, під час вручення цієї поважної преміїговорилося, що Європа має стати однією зі світових superpowers. На відміну відінших подібних сил, Європа має цей потенціал лише тоді, коли не щось інше, асаме європейська єдність стає superpower. І ми це бачимо зараз: superpower ofEuropean Unity. Ми бачимо завдяки Україні й завдяки кожному й кожній із вас.Дякуємо.</p>
<p>Ваша солідарність і лідерство, дорогі колеги, зокрема твоя солідарність ілідерство, <strong>Урсуло,</strong> якими Євросоюз відповів на нашу сміливість, сталивідображенням базових принципів, яких прагнули для Європи й Робер Шуман, іКонрад Аденауер, і Жан Моне. Вони пишалися б кожним і кожною з вас, хтозахищає Європу разом з Україною!</p>
<p>Українська сміливість і ваша солідарність дали Європі таке єднання, якого щене було.</p>
<p>Настав час зафіксувати таку силу нашої єдності рішенням про вступ України доЄвропейського Союзу. Ви знаєте, що Європі не бути довершеною без України уЄвросоюзі. І я дякую тобі, Олафе, я дякую кожному лідеру Європи, хто підтримуєдовершеність європейського проекту.</p>
<p>Не існує жодної раціональної причини, чому наші воїни, які так героїчно йуспішно б’ються заради нашої спільної свободи, наших спільних цінностей, досіне в одній організації з усіма іншими воїнами Альянсу.</p>
<p>Якщо судити по плодах наших дій, Україна — вже в Альянсі, але де-юре рішенняпоки що не ухвалене. Варто ухвалити це рішення! І варто визначити алгоритм —це мотивує наших воїнів. І це важливо!</p>
<p>Окрім посилення всієї євроатлантики сміливістю українців, наше приєднання доАльянсу точно дасть іще один історичний результат — прапори НАТО поруч ізпрапорами України на нашому східному кордоні стануть тим потужним замк <em>о</em> м,який триматиме російський імперіалізм у минулому завжди. У минулому, яке неповернути, бо без контролю над Україною російський імперіалізм гине.</p>
<p>І ще одна передумова нашої спільної перемоги, яку пропонує Україна.</p>
<p>Найдовший мир і найнадійнішу безпеку Європі забезпечила побудова звʼязків міжнародами Європи замість бар’єрів.</p>
<p>І коли ми зараз бачимо замість зміцнення наших звʼязків будь-які свіжібарʼєри, що так нагадують старі помилки, — чи то бар’єри в політиці, чи тобар’єри в економіці, в торгівлі, — тоді ми бачимо загрозу не однійєвропейській нації, а всій Європі.</p>
<p><em><strong>Матеуше!</strong></em> Я дуже дякую за велику підтримку України з боку Польщі. Дужедякую! І нам дуже важливо зберігати це єднання.</p>
<p>Будь-які зерна непорозумінь між будь-ким у Європі не мають давати сходівконфлікту! І це в корінних інтересах наших народів. Європа здобуває плюс доміцності й добробуту щоразу, коли на континенті мінус барʼєр.</p>
<p><em><strong>Шановні присутні!</strong></em></p>
<p><em><strong>Шановні пані та панове!</strong></em></p>
<p>Сьогодні я говорив лише про те, що потрібно для нашої спільної перемоги, аотже, тільки про те, що потрібно для сталого миру для всіх нас.</p>
<p>Я мрію, щоб Європа стала переможцем! Я знаю, що українці можуть перемогти! Язакликаю всіх вас стати переможцями разом із нами, разом з українцями!</p>
<p>Настав цей час! Саме зараз вирішується, яким буде завершення цієї війни та чисправді це — остання агресія у Європі.</p>
<p>Все залежить від нашої з вами єдності, від нашої з вами швидкості, від нашої звами налаштованості на перемогу.</p>
<p>Тож моє головне звернення до вас сьогодні: будьте достойними характеру КарлаВеликого! Перемагайте!</p>
<p>Засновуйте мир, що буде плодом нашої спільної перемоги та який ми з вамизалишимо нашим дітям, нашим онукам як головну нашу з вами спадщину, спадщинуЄвропи!</p>
<p>І якщо в когось іще залишилися сумніви про те, чи підтримувати українськийнарод, будь ласка, тут, в Аахені, чи в будь-якому іншому місті нашоїпрекрасної вільної Європи вийдіть, будь ласка, на вулицю, погляньте навколосебе, відчуйте те головне, чого ми прагнемо, те, що дають нам усім мир іповага у Європі. Відчуйте свободу, яка тут просто є!</p>
<p>А ми заради неї воюємо. І переможемо.</p>
<p>Слава всім нашим воїнам, хто в бою сьогодні заради України, на бойових постахта на бойових завданнях!</p>
<p>Слава всім, хто тренує українських воїнів!</p>
<p>Слава всім, хто допомагає, хто працює, хто бореться!</p>
<p>Україна переможе! Європа переможе!</p>
<p>Мир переможе!</p>
<p><em><strong>Слава Україні!</strong></em></p>
<p><em>Джерело:<a href="https://www.president.gov.ua/news/yevropa-ta-inshi-chastini-zemli-ne-mayut-buti-miscem-de-ambi-82901">Офіс Президента України</a></em></p>
<p>Source: <a href="https://armyinform.com.ua/2023/05/14/yevropa-ta-inshi-chastyny-zemli-ne-mayut-buty-misczem-de-ambicziyi-tyraniv-lamayut-zhyttya-narodiv-vystup-prezydenta-ukrayiny-na-vruchenni-mizhnarodnoyi-premiyi-ime/">https://armyinform.com.ua/2023/05/14/yevropa-ta-inshi-chastyny-zemli-ne-mayut-buty-misczem-de-ambicziyi-tyraniv-lamayut-zhyttya-narodiv-vystup-prezydenta-ukrayiny-na-vruchenni-mizhnarodnoyi-premiyi-ime/</a></p>