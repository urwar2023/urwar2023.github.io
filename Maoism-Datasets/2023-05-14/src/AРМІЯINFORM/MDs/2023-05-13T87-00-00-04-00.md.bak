# Більше безпеки, більше співпраці, більше можливостей повернути мир — Володимир Зеленський за результатами переговорів із Джорджею Мелоні

Author: ['АРМІЯINFORM']

Time: 2023-05-13T87:00:00-04:00

Description: У межах офіційного візиту до Італії Президент України Володимир Зеленський провів зустріч... Война с Украиной 2022, Война с Украиной последние новости сегодня, Новости война с Украиной 2022 последние на сегодня, Будет ли война между Украиной и Россией и когда, Война с Украиной в 2022 году будет или нет,  Будет ли война с Украиной в ближайшее время что говорят,  Война с Украиной новости,  Новости Украины сегодня,  Украинские новости в украинских СМИ на русском

Images: ['[ea0045b1a6d76effe80c75a3a1948b9a_1683996071_extra_large.jpeg](https://armyinform.com.ua/wp-content/uploads/2023/05/ea0045b1a6d76effe80c75a3a1948b9a_1683996071_extra_large.jpeg)', '[732e53bb0c42c2eef6b4fb1caae72b0a_1683996071_extra_large.jpeg](https://armyinform.com.ua/wp-content/uploads/2023/05/732e53bb0c42c2eef6b4fb1caae72b0a_1683996071_extra_large.jpeg)', '[de98c3b67e44a6fc7f0b72c4903c869e_1683996028_extra_large.jpeg](https://armyinform.com.ua/wp-content/uploads/2023/05/de98c3b67e44a6fc7f0b72c4903c869e_1683996028_extra_large.jpeg)']

Tags: ['ВОЛОДИМИР ЗЕЛЕНСЬКИЙ', 'ІТАЛІЯ']

Category: News

<!--METADATA-->

![](../Images/2023-05-13T87-00-00-04-00/ea0045b1a6d76effe80c75a3a1948b9a_1683996071_extra_large.jpeg)

У межах офіційного візиту до Італії Президент України Володимир Зеленськийпровів зустріч із Прем’єр-міністром Італійської Республіки Джорджею Мелоні.

Глава Української держави висловив подяку особисто Джорджі Мелоні, ПрезидентуІталії та всьому італійському народові за всебічну підтримку, рішення, якірятують життя українців, а також за прихисток в Італії українських сімей іздітьми, які постраждали через агресію російської федерації. Він наголосив, щоУкраїна цього ніколи не забуде.

Під час зустрічі з представниками ЗМІ Володимир Зеленський повідомив, щоголовною темою його сьогоднішніх переговорів із Прем’єр-міністром Італії булопитання безпеки.

«Сьогодні ми обговорили нашу співпрацю, зокрема безпекову та військову. Є дужеважливе рішення щодо захисту нашого неба», — розповів він.

Президент поінформував голову італійського уряду про те, як цієї ночіукраїнські захисники неба відбили чергову російську атаку на територію Україниударними безпілотниками «Шахед».

«Передусім я хочу подякувати за допомогу в порятунку життів людей. Все, що миразом робимо заради безпеки, — це те, що захищає українські родини, захищаєдітей, захищає оселі наших цивільних і життя наших воїнів», — зазначив Главадержави.

Володимир Зеленський висловив подяку Джорджі Мелоні, а також колишньомуПрем’єр-міністру Італії Маріо Драґі за те, що вони відвідували Україну йособисто бачили руйнівні наслідки розв’язаної росією кривавої війни.

Глава Української держави також запросив усіх політичних лідерів тагромадських діячів Італії відвідати нашу країну, поспілкуватися особисто зізвичайними українцями й на власні очі побачити, що там накоїв режим ВолодимираПутіна.

![](../Images/2023-05-13T87-00-00-04-00/732e53bb0c42c2eef6b4fb1caae72b0a_1683996071_extra_large.jpeg)

Другою темою розмови Президента України та Прем’єр-міністра ІталійськоїРеспубліки була реалізація формули миру, яка покликана припинити російськуагресію та не допустити її повторення в майбутньому.

«На жаль, росія відповіла на нашу формулу миру знову ракетами й артилерією. Їїне цікавить мир, ми всі повинні це усвідомлювати. Вони не хочуть миру. Але мирдуже цікавить нас, українців, передусім. І наших партнерів — я це бачу, —зокрема Італію. Українська формула миру — це десять пунктів, які комплексноусувають загрози для миру. Десять дуже конкретних кроків», — наголосивВолодимир Зеленський.

Зокрема, він акцентував, що один із пунктів формули миру передбачає поверненняв Україну всіх українців, які перебувають у полоні в росії, а також усіх дітейі дорослих, силою депортованих на територію рф.

«Це надзвичайно чутлива тема для мене, для нас: тисячі українських дітейвивезені на територію держави-агресора. Достеменно відомо про 19 393 дитини —це конкретика з іменами та прізвищами. Їх вкрала росія. Але реальна кількістьможе бути значно більшою — мінімум 200 тисяч дітей перебували на територіях,які зараз окупувала Росія, тому ми не знаємо про долю всіх цих діточок», —сказав Президент України.

Він наголосив на необхідності діяти максимально швидко, щоб повернутивикрадених росією маленьких українців на батьківщину.

Крім того, як зазначив Глава держави, країнам Європи варто й надалі зменшуватизалежність від росії, зокрема від її енергоносіїв, щоб в агресора не буломожливості для маніпуляцій.

«Один з елементів цього — санкції. Я дякую за підтримку санкцій проти агресіїросії», — наголосив він.

У контексті європейської інтеграції Президент України зауважив, що нашадержава попри війну обов’язково реалізує рекомендації Єврокомісії, якіотримала торік.

«Для нас це велика мотивація — бути серед рівних, стати членом ЄвропейськогоСоюзу. Буде правильно, коли вже цього року Європейська Рада схвалить рішенняпро початок переговорів про вступ України до ЄС», — заявив ВолодимирЗеленський.

Щодо взаємодії України з НАТО Глава держави наголосив на важливості узгодитиполітичні рішення з реальною співпрацею.

«Ми вже змістовніші в обороні та співпраці, ніж політичні межа, що існуютьзараз для України й НАТО. Україна вже захищає спільну свободу так, як це робивби будь-який член Альянсу. Тож буде правильно, якщо політичні рішення йтимутьза реальністю», — акцентував Президент.

Володимир Зеленський заявив, що очікує від Саміту НАТО у Вільнюсі визначенняалгоритму приєднання України до Альянсу, а також чіткого розуміння гарантійбезпеки для нашої держави на час до вступу в НАТО.

![](../Images/2023-05-13T87-00-00-04-00/de98c3b67e44a6fc7f0b72c4903c869e_1683996028_extra_large.jpeg)

«Отже, як результат сьогоднішніх переговорів — передусім велика подяка — мояособиста та українського народу — вам. Друге: більше безпеки, більшеспівпраці, більше можливостей повернути мир», — зазначив Президент України.

У контексті післявоєнної відбудови України сторони обговорили підготовкупідґрунтя для участі українського та італійського бізнесу у проектах звідновлення. «Ми дуже в цьому зацікавлені. Це додасть добробуту й сили якукраїнцям, так і італійцям», — сказав Президент і подякував Джорджі Мелоні запроведену 26 квітня конференцію щодо відбудови України.

Зі свого боку голова уряду Італії наголосила, що її країна підтримуватимеУкраїну стільки, скільки це буде необхідно. За її словами, Італія таіталійський народ і далі надаватимуть допомогу Україні як у межахдвосторонньої, так і в межах багатосторонньої співпраці.

Джорджа Мелоні зазначила, що Італія цілковито підтримує всі санкції протиросії задля досягнення справедливого миру, а також працюватиме разом ізпартнерами для надання допомоги Україні озброєнням.

«Жодний несправедливий мир не може нав’язуватися Україні, і будь-яка мирнаугода має підтримуватися українським народом. До миру ми дійдемо лише тоді,коли росія перестане вести воєнні дії й атакувати цивільні цілі», — переконанавона.

Прем’єр-міністр Італійської Республіки зазначила, що Італія підтримує формулумиру, запропоновану Президентом України.

Джорджа Мелоні акцентувала, що сьогодні в Україні триває боротьба, зокрема, зате, щоб захистити європейські цінності, які є спільними для громадян усіхкраїн Європи.

«Тому ми продовжуватимемо надавати нашу повну підтримку для сприянняпоступовій інтеграції України до ЄС», — сказала очільниця уряду Італії.

За її словами, потрібно посилити й співпрацю України з НАТО, про що йтиметьсяна липневому саміті Альянсу у Вільнюсі.

Джорджа Мелоні задекларувала подальшу підтримку Чорноморської зерновоїініціативи для забезпечення світової продовольчої безпеки, а також відновленнякритичної інфраструктури України, співпраці між двома країнами в медичнійсфері, захисту українського культурного надбання.

«Наша взаємодія, особиста дружба є гарантією всіх цих напрямів співпраці. Япереконана, що Україна переможе, відродиться ще сильнішою та більшпроцвітаючою», — підсумувала Джорджа Мелоні.

**Джерело:** [Офіс ПрезидентУкраїни](https://www.president.gov.ua/news/bilshe-bezpeki-bilshe-spivpraci-bilshe-mozhlivostej-povernut-82845)

Source: [https://armyinform.com.ua/2023/05/13/bilshe-bezpeky-bilshe-spivpraczi-bilshe-mozhlyvostej-povernuty-myr-volodymyr-zelenskyj-za-rezultatamy-peregovoriv-iz-dzhordzheyu-meloni/](https://armyinform.com.ua/2023/05/13/bilshe-bezpeky-bilshe-spivpraczi-bilshe-mozhlyvostej-povernuty-myr-volodymyr-zelenskyj-za-rezultatamy-peregovoriv-iz-dzhordzheyu-meloni/)