# Відбулося перше засідання Міжвідомчої робочої групи з розгляду пропозицій щодо виділення коштів Фонду ліквідації наслідків збройної агресії

Author: ['АРМІЯINFORM']

Time: 2023-05-13T81:00:00-04:00

Description: Міжвідомча робоча група з розгляду узагальнених пропозицій щодо виділення коштів Фонду... Война с Украиной 2022, Война с Украиной последние новости сегодня, Новости война с Украиной 2022 последние на сегодня, Будет ли война между Украиной и Россией и когда, Война с Украиной в 2022 году будет или нет,  Будет ли война с Украиной в ближайшее время что говорят,  Война с Украиной новости,  Новости Украины сегодня,  Украинские новости в украинских СМИ на русском

Images: ['[uryad-1-e1638886488113.jpg](https://armyinform.com.ua/wp-content/uploads/2019/10/uryad-1-e1638886488113.jpg)']

Tags: ['ЗАСІДАННЯ', 'УРЯДОВИЙ ПОРТАЛ', 'ФОНД ЛІКВІДАЦІЇ НАСЛІДКІВ']

Category: News

<!--METADATA-->

![](../Images/2023-05-13T81-00-00-04-00/uryad-1-e1638886488113.jpg)

Міжвідомча робоча група з розгляду узагальнених пропозицій щодо виділеннякоштів Фонду ліквідації наслідків збройної агресії провела перше засідання,під час якого була вперше застосована як рекомендаційна Методика пріоритизаціїпроектів, а також були розглянуті перші заявки щодо фінансування проектів зарахунок коштів Фонду. Про це[повідомляє](https://www.kmu.gov.ua/news/vidbulosia-pershe-zasidannia-mizhvidomchoi-robochoi-hrupy-z-rozghliadu-propozytsii-shchodo-vydilennia-koshtiv-fondu-likvidatsii-naslidkiv-zbroinoi-ahresii) Урядовий портал.

Методика пріоритезації розроблялась експертами Міністерства розвитку громадтериторій та інфраструктури (Мінінфраструктури) спільно з Коаліцієюгромадських організацій RISE Ukraine. Методика передбачає оцінку відповідностіподаних проектів пріоритетам відбудови з визначенням відповідного показника.

Показник пріоритезації розраховується за формулою, як включає в себе, зокрема,показник рівня потреб, охоплення (кількість населення, чиї потреби задовольняєпроект), показник невідкладності потреби, а також показник додаткового впливу(енергоефективність, підвищення якості довкілля, інклюзивність, створеннянових робочих місць тощо).

Під час засідання Міжвідомча робоча група розглянула 377 перших проектів ізобсягом фінансування за рахунок фонду ліквідації 17,9 млрд гривень, поданихорганами місцевого самоврядування, а також центральними органами виконавчоївлади на розгляд через Галузеву систему управління відновленнямінфраструктури, яка є складовою частиною цифрової екосистеми DREAM.

За результатами розгляду проектів робоча група склала перелік проектів зпопередньою пріоритизацією, який буде переданий на розгляд Кабінету МіністрівУкраїни. Фінальний перелік проектів буде затверджений Урядом за результатамидоопрацювання заявниками поданої документації. Затверджені проекти отримаютьфінансування з Фонду ліквідації наслідків збройної агресії.

«Фонд ліквідації наслідків збройної агресії є потужним інструментом дляпідтримки відновлення громад. Кожне селище чи місто, Міністерство чи областьможе подати проектну заявку за зарозумілою процедурою і отримати фінансування,якщо проект відповідає показникам пріоритезації. При цьому першочерговимзалишається відновлення критичної інфраструктури та базових послуг в найбільшпостраждалих громадах, забезпечення їх нормального функціонування», — зазначивВіце-прем’єр-міністр з відновлення України — Міністр розвитку громад,територій та інфраструктури Олександр Кубраков, який очолює Міжвідомчу робочугрупу.

Наступні засідання Міжвідомчої робочої групи транслюватимуться в онлайн-режиміі будуть доступні до публічного перегляду.

Методика пріоритизації, яку застосувала Міжвідомча робоча група, ляже в основунаціональної Методології пріоритизації проектів, яку Мінінфраструктурирозробляє спільно зі Світовим банком. Технічне завдання на розробкуМетодології доступно за[посиланням](https://mtu.gov.ua/files/Infrastructure_Prioritization_Framework_Final_Version.pdf).

Замовниками по проектах будуть визначені органи місцевого самоврядування,деякі центральні органи виконавчої влади та обласні військові адміністрації, атакож Державне агентство відновлення та розвитку інфраструктури України.

«Україна має сильні і потужні громади. Ключове завдання держави в умовахвоєнного часу — допомогти їм впоратись з викликами відбудови та реалізуватипроекти за найкращими світовими стандартами щодо управління, екологічності талюдиноцентричності. Агентство відновлення спеціалізується на великихфлагманських проектах, має стати справжнім партнером для тих громад, якимсьогодні бракує спроможності в реалізації проектів. При цьому важливозберігати ініціативу і лідерство громад, наскільки це можливо в цих непростихумовах», — підкреслила заступник Міністра розвитку громад, територій таінфраструктури Олександра Азархіна.

Наразі команда Агентства відновлення спільно зі Службами відновлення вобластях, представниками органів виконавчої влади проводять обстеженняоб’єктів, вивчають всю наявну документацію та опрацьовують відповіднімеханізми та строки відновлення. Фахівці Агентства вже провели виїзні наради,оглянули об’єкти та оцінили поточні масштаби руйнувань. Все це дозволить післяприйняття рішення Урядом в найкоротші терміни приступити до виконання робіт навизначених об’єктах для оперативної їх реалізації за принципом «build backbetter», з урахуванням міжнародного досвіду та найкращих практик будівництва.

«Агентство розробляє комплексні прозорі уніфіковані підходи до проведенняпроцедур закупівель, критерії та вимоги до потенційних підрядних організацій.Роботи плануємо виконувати згідно з чинними будівельними нормами, зокрема зтермоізоляції, вимогами інклюзивності та безпеки», — розповів ГоловаДержавного агентства відновлення та розвитку інфраструктури Мустафа Найєм.

Крім проектів критичного відновлення, ініційованих органами місцевогосамоврядування, кошти Фонду ліквідації наслідків збройної агресії плануєтьсяспрямувати на будівництво, ремонт та інші інженерно-технічні заходи із захистуоб’єктів критичної інфраструктури (10 мільярдів гривень), програмуєВідновлення (перший етап компенсації за знищені/пошкоджені об’єкти житловогопризначення у розмірі 4 мільярди гривень), пілотний проект з відновленнянаселених пунктів, які постраждали внаслідок збройної агресії (5 мільярдівгривень), а також на реалізацію проектів Агентством відновлення (4,6 мільярдагривень).

Нагадаємо, Міжвідомча робоча група утворена відповідно до Порядку використаннякоштів Фонду, затвердженого постановою Кабінету Міністрів № 118 від 10 лютого2023 р. Робоча група розглядає узагальнені пропозиції заявників, поданіміністерствами, а також готує пропозиції Уряду щодо виділення коштів Фонду,враховуючи відповідність поданих пропозицій вимогам Порядку.

Міжвідомчу робочу групу очолює Віце-прем’єр-міністр з відновлення України —Міністр розвитку громад, територій та інфраструктури Олександр Кубраков.

До складу робочої групи також увійшли перший заступник Міністра розвиткугромад, територій та інфраструктури Василь Шкураков, заступник Міністрарозвитку громад, територій та інфраструктури Олександра Азархіна, першийзаступник Міністра фінансів Денис Улютін, заступник Міністра енергетики ФарідСафаров, перший заступник Міністра цифрової трансформації Олексій Вискуб,перший заступник Міністра соціальної політики Дарія Марчак, заступник Міністраохорони здоров’я Петро Ємець, заступник Міністра освіти і науки СвітланаДаниленко, заступник Міністра культури та інформаційної політики ГалинаГригоренко, Державний секретар Міністерства оборони України Костянтин Ващенко,Голова Державного агентства відновлення та розвитку інфраструктури МустафаНайєм та перший заступник голови Агентства відновлення Андрій Івко.

Згідно із затвердженим Порядком, органи місцевого самоврядування подаютьзвернення щодо виділення коштів Фонду в обласні адміністрації, які своєючергою спрямовують їх до Мінінфраструктури. Такий механізм застосовується допотреб у будівництві та реконструкції громадських будівель, реконструкційоб’єктів комунальної інфраструктури (водопостачання, водовідведення,теплопостачання), будівництва та реконструкції будівель для внутрішньопереміщених осіб (ВПО), розробки проектно-кошторисної документації длязруйнованих об’єктів тощо.

При цьому зібрані звернення щодо комунальних об’єктів електропостачання таосвітлення, забезпечення шкільними автобусами та спецтранспортом для закладівохорони здоров’я обласні адміністрації подають напряму до профільнихміністерств: Міністерства енергетики, Міністерства охорони здоров’я таМіністерства освіти і науки.

Міністерства розглядають звернення на відповідність вимогам Порядкувикористання коштів Фонду, а також аналізують доцільність, ефективність,взаємоузгодженість та пріоритетність реалізації запропонованих проектів,зважаючи на першочергові потреби громад. Далі міністерства формуютьузагальнені пропозиції виділення коштів Фонду, з переліком проектів тавідповідним обґрунтуванням, та подають їх на розгляд Міжвідомчій робочійгрупі. За результатами розгляду пропозицій робочою групою, Уряд приймаєостаточне рішення щодо виділення коштів Фонду.

Source: [https://armyinform.com.ua/2023/05/13/vidbulosya-pershe-zasidannya-mizhvidomchoyi-robochoyi-grupy-z-rozglyadu-propozyczij-shhodo-vydilennya-koshtiv-fondu-likvidacziyi-naslidkiv-zbrojnoyi-agresiyi/](https://armyinform.com.ua/2023/05/13/vidbulosya-pershe-zasidannya-mizhvidomchoyi-robochoyi-grupy-z-rozglyadu-propozyczij-shhodo-vydilennya-koshtiv-fondu-likvidacziyi-naslidkiv-zbrojnoyi-agresiyi/)