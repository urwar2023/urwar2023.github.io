# рф перекинула на кордон із Норвегією та Фінляндією 16 стратегічних бомбардувальників - ЗМІ

Authors: Ukrinform (Person)

Publisher: Укринформ (Organization)

Published Time: 2023-05-14T18:28:00+03:00

Modified Time: 2023-05-14T18:28:00+03:00

Description: росія розгорнула на авіабазі Оленья, розташованій за 200 кілометрів від Фінляндії та Норвегії, 16 стратегічних бомбардувальників. — Укрінформ.

Images: ["[630_360_16840...](https://static.ukrinform.com/photos/2023_05/thumb_files/630_360_1684077928-897.jpg)", "[1684077928-49...](https://static.ukrinform.com/photos/2023_05/1684077928-490.jpeg)"]

Tags: ['Фінляндія', 'Літак', 'Норвегія', 'Російська авіація']

Type: Article

<!--METADATA-->

![](../Images/yкринформ/2023-05-14T18-28-00-03-00/630_360_1684077928-897.jpg) росіярозгорнула на авіабазі Оленья, розташованій за 200 кілометрів від Фінляндії таНорвегії, 16 стратегічних бомбардувальників.

Про це повідомляє [](https://thebarentsobserver.com/ru/bezopasnost/2023/05/na-kolskom-poluostrove-razvernuty-16-strategicheskih-bombardirovshchikov) , повідомляєУкрінформ.

Зазначається, що злітно-посадкова смуга довжиною 3500 м зазвичай обслуговуєневеликий парк старих надзвукових бомбардувальників Ту-22М та кількавійськово-транспортних [ ](https://www.ukrinform.ua/tag-litak) Ан-12. Протевосени минулого року авіабазі було додано роль передового полігону дальньоїавіації.

![](../Images/yкринформ/2023-05-14T18-28-00-03-00/1684077928-490.jpeg)

Перші чотири стратегічні бомбардувальники Ту-160 прибули на авіабазу в серпні,а до жовтня було вже понад десять Ту-95 та Ту-160. Стратегічнібомбардувальники, які зараз розгорнуті у Заполяр'ї, раніше базувалися вЕнгельсі під Саратовом. Але у грудні минулого року розташована за 600кілометрів від кордону з Україною авіабаза показала свою вразливість. Тоді відпередбачуваної атаки безпілотника постраждали два Ту-95.

13 травня в Брянській області, приблизно за 40 кілометрів від українськогокордону, розбилися два російські винищувачі. Того ж дня на землю впали двавертольоти Мі-8. Досі невідомо, чи були ці літаки та гелікоптери збиті.

Нові супутникові знімки Оленьї, зроблені на цьому тижні, ясно вказують на те,що сили російської стратегічної авіації перебралися на північ не тільки длякороткострокової евакуації від сусідства з Україною. Видання пише, що зайнятівсі стоянки вздовж злітно-посадкової смуги. У південній частині стоять дваТу-160, а 14 Ту-95 займають решту стоянок, придатних для більших літаків.Ту-22М переведено на стоянки у північно-західній частині авіабази.

«Літаки можуть піднятися в повітря дуже швидко. Це означає, що у Норвегії таФінляндії буде менше часу на підйом у повітря своїх винищувачів для впізнаннялітаків, що знаходяться поблизу їхнього повітряного простору», - йдеться упублікації.

Наприкінці квітня НАТО підняло у повітря два F-35, щоб зустріти групу з семиросійських літаків, серед яких було два Ту-160, що знаходилися в міжнародномуповітряному просторі на північ від норвезького Фіннмарка.

**Читайте також:** [ **бомбардувальник** ](https://www.ukrinform.ua/rubric-world/3698209-amerikanski-vinisuvaci-perehopili-strategicni-bombarduvalniki-rf-bila-alaski.html)

І Ту-160, і Ту-95 здатні нести ядерні боєзаряди. Центральне російське сховищеядерних зарядів Велике Рамозеро знаходиться за 10 кілометрів від Оленьї.

Нещодавно також повідомлялося про те, що стратегічні бомбардувальники, якізараз дислоковані в Оленьї, беруть участь в обстрілах України крилатимиракетами.

За повідомленнями радіоспостерігача, який відстежує дії російськоїстратегічної авіації, минулого тижня літаки з Оленьї вилітали майже щодня. Цебули як навчальні польоти у повітряному просторі Мурманської області, так ібойові вильоти із завданням ударів по цілям на території України.

Source: [https://www.ukrinform.ua/rubric-world/3709137-rf-perekinula-na-kordon-iz-norvegieu-ta-finlandieu-16-strategicnih-bombarduvalnikiv-zmi.html](https://www.ukrinform.ua/rubric-world/3709137-rf-perekinula-na-kordon-iz-norvegieu-ta-finlandieu-16-strategicnih-bombarduvalnikiv-zmi.html)