# Кулеба запросив Кувейт долучитися до відбудови України

Authors: Ukrinform (Person)

Publisher: Укринформ (Organization)

Published Time: 2023-04-18T14:47:52+03:00

Modified Time: 2023-04-18T14:47:52+03:00

Description: Під час візиту до Кувейту міністр закордонних справ України Дмитро Кулеба зустрівся із керівником Кувейтського фонду арабського економічного розвитку Валідом Аль-Бахаром і запросив його долучитися до відновлення української інфраструктури. — Укрінформ.

Images: ["[630_360_16818...](https://static.ukrinform.com/photos/2023_04/thumb_files/630_360_1681818187-777.jpg)", "[1681818181-49...](https://static.ukrinform.com/photos/2023_04/1681818181-498.jpg)"]

Tags: ['Кулеба', 'Кувейт', 'Україна', 'Відбудова']

Type: Article

<!--METADATA-->

![](../Images/2023-04-18T14-47-52-03-00/630_360_1681818187-777.jpg) Під часвізиту до Кувейту міністр закордонних справ України Дмитро Кулеба зустрівся ізкерівником Кувейтського фонду арабського економічного розвитку Валідом Аль-Бахаром і запросив його долучитися до відновлення української інфраструктури.

Про це йдеться у повідомленні [ ](http://mfa.gov.ua/news/dmitro-kuleba-zaprosiv-kuvejt-doluchitisya-do-vidbudovi-ukrayini) , передає Укрінформ.

Відомство зауважило, що Кувейтський фонд арабського економічного розвитку — цедержавна фінансова установа Кувейту, яка бере участь в проєктах розвитку в 105країнах світу на загальну суму в 21,8 млрд дол. США.

Під час зустрічі міністр розповів про зусилля уряду України та міжнароднихпартнерів із відновлення української інфраструктури, пошкодженої внаслідокагресії [ ](https://www.ukrinform.ua/tag-rosia) .

«російська агресія спричинила чимало руйнувань. Але як наголошує ПрезидентУкраїни Володимир Зеленський, ми обов’язково все відновимо. Є проєкти, якіможна фінансувати вже зараз. У загальній перспективі повоєнної відбудовиУкраїна, ймовірно, стане найбільшим будівельним майданчиком в світі», —наголосив Дмитро Кулеба.

Міністр запросив Кувейтський фонд арабського економічного розвитку долучитисядо відновлення української інфраструктури.

![](../Images/2023-04-18T14-47-52-03-00/1681818181-498.jpg)

У цьому контексті Валід Аль-Бахар повідомив, що його фонд готовий взяти участьв Міжнародній конференції з відновлення України, яка відбудеться наприкінцічервня в Лондоні. Він також наголосив, що взаємодія з Україною буде одним зпріоритетів діяльності фонду.

Міністерство зауважило, що співрозмовники приділили окрему увагу проєктамсоціального спрямування, зокрема, будівництву нових лікарень, шкіл та дитячихсадочків в Україні, а також втіленню програм психологічної підтримки тареабілітації українців, постраждалих під час війни.

Міністр та керівник фонду домовилися організувати найближчим часом зустрічекспертів України та Кувейту для детального обговорення перспектив співпраці.

**Читайте також:** [ **Кулеба** ](https://www.ukrinform.ua/rubric-polytics/3697030-kuleba-zustrivsa-iz-glavou-mzs-iraku-govorili-pro-eksport-zerna-i-formulu-miru.html)

Як повідомлялося, міністр закордонних справ Дмитро Кулеба у вівторок, 18квітня, відвідує Кувейт після візиту до Іраку.

Source: [https://www.ukrinform.ua/rubric-vidbudova/3697472-kuleba-zaprosiv-kuvejt-dolucitisa-do-vidbudovi-ukraini.html](https://www.ukrinform.ua/rubric-vidbudova/3697472-kuleba-zaprosiv-kuvejt-dolucitisa-do-vidbudovi-ukraini.html)