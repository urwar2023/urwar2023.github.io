<h1>Зеленський: Надихає, коли бачиш українську рішучість і знаєш, що перемога буде</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-04-18T-27:32:00+03:00</p>
<p>Modified Time: 2023-04-18T22:32:00+03:00</p>
<p>Description: Ми разом робимо вільний світ міцнішим, і кожен долар інвестицій у таку міцність є абсолютно зрозумілим та підзвітним для наших партнерів. — Укрінформ.</p>
<p>Images: ["<a href="https://static.ukrinform.com/photos/2023_03/thumb_files/630_360_1678738078-322.jpeg">630_360_16787...</a>"]</p>
<p>Tags: ['Агресія РФ', 'Зеленський', 'Війна з росією']</p>
<p>Type: Article</p>
<!--METADATA-->

<p><img alt="" src="../Images/2023-04-18T-27-32-00-03-00/630_360_1678738078-322.jpeg" /> Ми разомробимо вільний світ міцнішим, і кожен долар інвестицій у таку міцність єабсолютно зрозумілим та підзвітним для наших партнерів.</p>
<p>Про це у своєму <a href="https://www.youtube.com/watch?v=36liUfpg6qo"> </a> наприкінці419-го дня повномасштабної війни з рф сказав Президент України ВолодимирЗеленський, передає Укрінформ.</p>
<p>_Відео:<a href="https://www.youtube.com/watch?v=kNvldGuEHvs"> </a> _</p>
<p><strong><em>Бажаю здоровʼя, шановні українці!</em> </strong></p>
<p>Завершуємо цей день у Полтаві. Доволі довгий день та емоційний.</p>
<p>Вранці був на Донеччині, у нашій Авдіївці. Важко бачити те, що російськітерористи зробили з цим містом...</p>
<p>І шана кожному нашому воїну, усім українцям і українкам, які вже 419 днів ідевʼять років стримують і поступово знищують це російське зло.</p>
<p>Мав честь привітати українських солдатів та офіцерів із Великоднем, вручитинагороди. Я часто у вечірніх зверненнях дякую саме їм за влучність іхоробрість, за знищення окупантів.</p>
<p>55-та окрема артилерійська бригада, морпіхи 35-ї й 36-ї окремих бригад,десантники 79-ї окремої бригади, воїни 110-ї окремої механізованої бригади...501-й окремий батальйон морської піхоти… Окрема президентська бригада іменіБогдана Хмельницького... Дякую всім вам за службу! І дякую вам всім зашеврони, які ви мені дали сьогодні, це справді почесно. Дякую, хлопці!</p>
<p>Особливо хочу подякувати нашим Медичним силам, усім лікарям, медичним сестрамі братам, які повертають наших захисників і захисниць до життя після поранень.І на Донеччині, і тут, у Полтаві, відвідав шпиталі. Гордість за наших людей,сильних навіть тоді, коли вони ще відновлюють свої сили. Честь і шана всім,хто лікує наших воїнів!</p>
<p>Провів у Полтаві тривалу, змістовну нараду щодо ситуації в регіоні. Військовекерівництво, місцева влада... Першочергово – безпекові та соціальні питання,безпека для закладів освіти, відбудова, забезпечення переселенців.</p>
<p>Є рішення щодо відновлення енергетики – генерації та мереж. Є різні дорученняробочого рівня – те, чим маємо підтримати Полтавщину. І обов’язково цезробимо.</p>
<p>Важливо, що жодного дня не втрачаємо у спілкуванні з нашими партнерами. І самезвідси, з Полтави, провів розмову зі спікером Палати представників КонгресуСША Кевіном Маккарті. Подякував за незмінну двопартійну підтримку. Щойно післяпоїздки на передову поінформував пана Маккарті про те, що відбувається заразна фронті, про наші оборонні потреби й можливості. Порушив питання F-16,далекобійної зброї, додаткової артилерії й трибуналу – трибуналу щодо агресіїросії проти нашої держави.</p>
<p>Ми разом робимо вільний світ міцнішим, і кожен долар інвестицій у такуміцність є абсолютно зрозумілим та підзвітним для наших партнерів. Запросивпана спікера відвідати Україну.</p>
<p>Це справді дуже надихає та підтримує – коли бачиш нашу українську рішучість ізнаєш, що перемога буде.</p>
<p>Дякую Донеччині й Полтавщині за сьогоднішній день!</p>
<p>Всім дякую, хто працює заради нашої перемоги! Слава кожному й кожній, хтозараз у бою, на бойових постах, на бойових завданнях!</p>
<p>І окремо хочу сьогодні відзначити тих наших бійців, які виявляють і знищуютьворожі позиції, ті позиції, із яких окупант обстрілює наші міста й села.Російські удари по Херсону, по Бериславському району, по містах Донеччини –усі удари ворога отримають нашу відповідь. Відчутну відповідь.</p>
<p><strong><em>Слава Україні!</em> </strong></p>
<p>Source: <a href="https://www.ukrinform.ua/rubric-ato/3697675-zelenskij-nadihae-koli-bacis-ukrainsku-risucist-i-znaes-so-peremoga-bude.html">https://www.ukrinform.ua/rubric-ato/3697675-zelenskij-nadihae-koli-bacis-ukrainsku-risucist-i-znaes-so-peremoga-bude.html</a></p>