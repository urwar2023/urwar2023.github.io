<h1>Готуємося до чергової зустрічі у форматі «Рамштайн» — Президент України</h1>
<p>Author: ['АРМІЯINFORM']</p>
<p>Time: 2023-04-17T90:00:00-04:00</p>
<p>Description: https://www.youtube.com/watch?v=2IkrPkY5L1s    Про це Президент України Володимир... Война с Украиной 2022, Война с Украиной последние новости сегодня, Новости война с Украиной 2022 последние на сегодня, Будет ли война между Украиной и Россией и когда, Война с Украиной в 2022 году будет или нет,  Будет ли война с Украиной в ближайшее время что говорят,  Война с Украиной новости,  Новости Украины сегодня,  Украинские новости в украинских СМИ на русском</p>
<p>Images: []</p>
<p>Tags: ['STOPRUSSIA', 'АГРЕСІЯ РФ', 'ВОЛОДИМИР ЗЕЛЕНСЬКИЙ']</p>
<p>Category: News</p>
<!--METADATA-->

<p>Про це Президент України Володимир Зеленський<a href="https://www.president.gov.ua/news/gotuyemosya-do-chergovoyi-zustrichi-u-formati-ramshtajn-ochi-82301">повідомив</a> під час свого відеозвернення:</p>
<p>«Бажаю здоровʼя, шановні українці!</p>
<p>Почав сьогоднішній день із засідання Ставки. Багато питань.</p>
<p>Передова — дії наших сил оборони, те, що вдається, і те, чого маємо досягнути.</p>
<p>Командувачі напрямків — «Хортиці», «Таврії», «Одеси», «Півночі», — ГоловкомЗалужний — усі доповіли про актуальну ситуацію.</p>
<p>Окремо на Ставці — постачання боєприпасів для наших воїнів. Сьогодні булобільш детально щодо цього: не лише постачання, а й усе те, що стосуєтьсявиробництва — і державою, і приватними компаніями. Були доповіді міністра зпитань стратегічних галузей промисловості Камишіна, міністра оборониРезнікова, командувача Сил логістики Гуляка.</p>
<p>Провів нараду з головою уряду Шмигалем щодо підсумків його поїздки в Канаду таСполучені Штати, зустрічей — передусім задля фінансової підтримки Українипартнерами. Результати вагомі. Це стосується і відносин з МВФ, і з іншимиміжнародними інституціями, двосторонніх відносин із Канадою та Америкою.</p>
<p>Дякую всім нашим партнерам, які незмінно допомагають!</p>
<p>До речі, вже готуємось і до чергової зустрічі у форматі «Рамштайн». Провівпідготовчі наради. І очікуємо ґрунтовних рішень, які відповідатимутьперспективам на полі бою. Доволі амбітним перспективам, які ми всіма силаминаближаємо. Причому наближаємо не лише для себе, не лише для України, а й длявсієї нашої антивоєнної коаліції.</p>
<p>Агресор має програти. І це наша спільна відповідальність із партнерами —виграти більше часу для миру, тобто бути зараз максимально активними взабезпеченні зброєю та снарядами, щоб нашу спільну перемогу прискорити.</p>
<p>Підписав указ про відзначення державними нагородами наших воїнів. 127 бійцівЗСУ… З них 68 — посмертно.</p>
<p>Дуже важливо це розуміти: щоразу, коли ми чуємо, що обіцяне постачання зброїзатримується, щоразу, коли виникають сумніви щодо типу зброї для України, щододалекобійності чи інших якісних характеристик — щоразу це означає, щоукраїнські воїни віддають своє життя, щоб був цей час… Час, який витрачається,щоб переконати і щоб усе ж таки відбулося постачання необхідної зброї.</p>
<p>Хочу сьогодні особливо відзначити наших воїнів із 5-ї окремої штурмовоїбригади та 80-ї окремої десантно-штурмової бригади — за активні й успішніштурмові дії в Бахмуті. Дякую 214-му стрілецькому батальйону за потужні ударипо ворогу під Бахмутом!</p>
<p>92-га окрема механізована бригада — дякую за результат на Луганщині!</p>
<p>Донецький напрямок… Бійці 35-ї та 36-ї окремих бригад морської піхоти, 55-їокремої артилерійської бригади. Десантники «Сімдесятдевʼятки». Воїни 74-гоокремого розвідбату, 59-ї окремої мотопіхотної бригади імені Якова Гандзюка…Дякую всім вам!</p>
<p>На Запоріжжі є за що відзначити воїнів 128-ї окремої штурмової Закарпатськоїбригади. Молодці!</p>
<p>Кожен знищений ворог зараз — це звільнений метр української землі завтра.</p>
<p>І ще одне.</p>
<p>Вчора у Словʼянську завершилася пошуково-рятувальна операція після ударуросійських терористів по житлових будинках. Я хочу відзначити наших людей, якіразом із колегами на місці робили все можливе… Попри загрозу повторних ударів,попри всі складнощі робили все можливе, щоб урятувати якнайбільше життів.</p>
<p>Дякую сержанту Ярославу Плецькому, старшому сержанту Віктору Гергелю, старшомулейтенанту Богдану Гаврилову та підполковнику Михайлу Загнітку, усім, хто бравучасть у цій операції.</p>
<p>Дякую кожному й кожній у великому колективі ДСНС України, хто працює зарадилюдей!</p>
<p>Слава нашим воїнам!</p>
<p>Вічна памʼять усім, чиє життя забрав російський терор!</p>
<p>Слава Україні!».</p>
<p>Source: <a href="https://armyinform.com.ua/2023/04/17/gotuyemosya-do-chergovoyi-zustrichi-u-formati-ramshtajn-prezydent-ukrayiny/">https://armyinform.com.ua/2023/04/17/gotuyemosya-do-chergovoyi-zustrichi-u-formati-ramshtajn-prezydent-ukrayiny/</a></p>