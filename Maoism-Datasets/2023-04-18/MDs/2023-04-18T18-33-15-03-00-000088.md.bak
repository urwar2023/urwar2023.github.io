# Єврокомісія завтра обговорить роботу «коридорів солідарності» з Україною та її сусідами 

Authors: Ukrinform (Person)

Publisher: Укринформ (Organization)

Published Time: 2023-04-18T18:33:15+03:00

Modified Time: 2023-04-18T18:33:15+03:00

Description: Колегія Європейської комісії сьогодні провела обговорення роботи «коридорів солідарності» на кордонах з Україною, за підсумками якого виконавчий віцепрезидент Єврокомісії Валдіс Домбровскіс завтра проведе зустріч з представниками п'яти країн ЄС, що межують з Україною, за участю самої України. — Укрінформ.

Images: ["[630_360_14623...](https://static.ukrinform.com/photos/2016_05/thumb_files/630_360_1462365899-2256.jpg)"]

Tags: ['Експорт', 'Єврокомісія', 'Україна', 'Зерно']

Type: Article

<!--METADATA-->

![](../Images/yкринформ/2023-04-18T18-33-15-03-00/630_360_1462365899-2256.jpg) КолегіяЄвропейської комісії сьогодні провела обговорення роботи «коридорівсолідарності» на кордонах з Україною, за підсумками якого виконавчийвіцепрезидент Єврокомісії Валдіс Домбровскіс завтра проведе зустріч зпредставниками п'яти країн ЄС, що межують з Україною, за участю самої України.

Про це у Страсбурзі за підсумками колегії Єврокомісії повідомила виконавчийвіцепрезидент Європейської Комісії Маргрете Вестайгер, повідомляє кореспондентУкрінформу.

«Сьогодні… наші колеги провели обговорення навколо «коридорів солідарності».Виконавчий віцепрезидент Єврокомісії Валдіс Домбровскіс скличе завтра зустрічза участю Польщі, Словаччини, Угорщини, Румунії й Болгарії, а також України,щоб обговорити поточні проблеми», - поінформувала представниця Єврокомісії.

**Читайте також:** [ ](https://www.ukrinform.ua/rubric-economy/3697514-eksport-ukrainskoi-agroprodukcii-dozvoliv-strimati-inflaciu-v-es-visockij.html)

Як повідомлялося, п’ять країн - Польща, Словаччина, Угорщина, Румунія іБолгарія, написали в Єврокомісію лист із проханням вжити захисних заходів дляобмеження сільськогосподарського імпорту з України, оскільки великий потікзбіжжя та продуктів харчування, що потрапляє на ринок ЄС з України, призвів допадіння цін на таку продукцію та завдав шкоди фермерським господарствам українах, що межують з Україною.

Польща, Угорщина та Словаччина повністю заборонили ввезення українськихсільськогосподарських товарів на свою територію. Вчора Єврокомісія нагадала,що не підтримує такі одноосібні дії, оскільки питання щодо регулюванняторгівлі належить до компетенції ЄС. Раніше ЄС виділив 56 мільйонів євро дляпідтримки фермерів у прикордонних з Україною державах ЄС, а напередодні речникЄврокомісії оголосила про розробку другого, більш масштабного пакета такоїдопомоги.

«Коридори солідарності» [ ](https://www.ukrinform.ua/tag-evrosouz) булиорганізовані на кордонах з Україною у відповідь на морську блокаду росієюукраїнських чорноморських портів, через які до війни здійснювався експортукраїнського збіжжя на світовий ринок. Наслідком такої блокади стала загрозаголоду у найбільш вразливих країнах світу.

Для зменшення цієї загрози за ініціативи ООН та Туреччини була започаткованатак звана Чорноморська зернова ініціатива, яка дозволила вивести частинуукраїнського зерна, але зараз вона блокується російською федерацією.

**Читайте також:** [ ](https://www.ukrinform.ua/rubric-ato/3697588-ukraina-i-polsa-domovilisa-pro-tranzit-ukrainskoi-agroprodukcii-deputat.html)

«Коридори солідарності» ЄС дозволили вивезти з України більш як 25 мільйонівтонн українського збіжжя суходолом, через автомобільні та залізничні шляхи, атакож з використанням внутрішніх водних артерій.

Source: [https://www.ukrinform.ua/rubric-economy/3697597-evrokomisia-zavtra-obgovorit-robotu-koridoriv-solidarnosti-z-ukrainou-ta-ii-susidami.html](https://www.ukrinform.ua/rubric-economy/3697597-evrokomisia-zavtra-obgovorit-robotu-koridoriv-solidarnosti-z-ukrainou-ta-ii-susidami.html)