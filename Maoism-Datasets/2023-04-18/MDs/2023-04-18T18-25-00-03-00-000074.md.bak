# До Всеукраїнської програми ментального здоров’я приєдналися вже 14 лікарень - Зеленська

Authors: Ukrinform (Person)

Publisher: Укринформ (Organization)

Published Time: 2023-04-18T18:25:00+03:00

Modified Time: 2023-04-18T18:25:00+03:00

Description: До Всеукраїнської програми ментального здоров’я, головна мета якої - допомогти українцям подолати наслідки війни для психіки, приєдналися уже 14 лікарень. — Укрінформ.

Images: ["[630_360_16818...](https://static.ukrinform.com/photos/2023_04/thumb_files/630_360_1681831366-113.jpg)"]

Tags: ['Олена Зеленська', 'Війна з росією', 'Ментальне здоров’я']

Type: Article

<!--METADATA-->

![](../Images/yкринформ/2023-04-18T18-25-00-03-00/630_360_1681831366-113.jpg) ДоВсеукраїнської програми ментального здоров’я, головна мета якої - допомогтиукраїнцям подолати наслідки війни для психіки, приєдналися уже 14 лікарень.

Як передає Укрінформ, про це розповіла Перша леді Олена Зеленська в інтерв'южурналу [ ](https://vogue.ua/article/culture/lifestyle/golovniy-sposib-ne-vpadati-u-rozpach-diyati-interv-yu-z-pershoyu-ledi-olenoyu-zelenskoyu-51922.html) .

"Пам’ятаєте фото з Бучі, на якому маленький хлопчик біля могили матері вїхньому власному дворі? Коли усвідомлюєш обсяги наших трагедій, розумієш, щовсе суспільство живе в напруженні — і це не мине без наслідків, на жаль. Томуя скористалася своєю можливістю зібрати ініціативних людей, які мають вагу врізних сферах суспільно-політичного життя в [ ](https://www.ukrinform.ua/tag-ukraina) , й запустила цю програму", - сказала Зеленська.

За її словами, пілотний проєкт програми — залучення до медичних закладівфахівців, що навчалися в Ізраїлі в міжнародній неурядовій організації IsraAIDта спеціалізуються на екстремальній і військовій психології.

"Наразі до нього приєдналися 14 українських лікарень. Одна з них — у Броварах,куди 18 січня після падіння гелікоптера на дитячий садок доправили пораненихмалюків. Проєкт, якому лише кілька місяців, на жаль, уже тестується в реальнихобставинах — адже щодня українці стикаються з трагедіями, пережити які бездопомоги неможливо", - розповіла Перша леді.

Вона зауважила, що, за протоколом, психологічну допомогу в кризовій ситуаціїнадають служби, які першими бачать постраждалого, — поліцейські, пожежники,ДСНСники, але ці навички мають набути і вчителі, й лікарі. "У межах нашоїпрограми пройшли навчання і працівники Укрзалізниці, наприклад. Всі, хтобачить і чує людину з травматичним досвідом, мусять знати, як поводитися. Так,маємо навчити величезну кількість персоналу, але треба лупати цю скалу", -наголосила Зеленська.

**Читайте також:** [ **ментального** **здоров**](https://www.ukrinform.ua/rubric-society/3696262-zelenska-vseukrainska-programa-mentalnogo-zdorova-mae-stati-vidcutnou-dla-ukrainciv.html)

Як повідомляв Укрінформ, програма ментального здоров’я «Ти як?» створена заініціативи першої леді Олени Зеленської. Вона зумовлена потребою упсихосоціальній підтримці щонайменше у 15 мільйонів громадян, які, за данимиМОЗ, відчуватимуть погіршення психоемоційного стану різного ступеня тяжкості.За експертними оцінками, 40-50% населення України потребуватиме психологічноїпідтримки різного ступеня інтенсивності.

У межах кампанії створено спеціальну сторінку – https://howareu.com тазапущено кампанію в соціальних мережах Facebook, Instagram, Telegram, Viber,де зібрані техніки самодопомоги та підтримки людей поруч, зокрема увідеоформатах, у PDF-Аптечці, онлайн- та офлайн-ресурси, щоб звертатися задопомогою до перевірених, контакти гарячих ліній – для дзвінків в Україні таза кордоном.

Комунікаційна кампанія реалізується за підтримки Агентства США з міжнародногорозвитку (USAID).

Source: [https://www.ukrinform.ua/rubric-society/3697593-do-vseukrainskoi-programi-mentalnogo-zdorova-priednalisa-vze-14-likaren-zelenska.html](https://www.ukrinform.ua/rubric-society/3697593-do-vseukrainskoi-programi-mentalnogo-zdorova-priednalisa-vze-14-likaren-zelenska.html)