# Штати понизили рівень свого представництва в Радбезі ООН під час головування росії – Держдеп

Authors: Ukrinform (Person)

Publisher: Укринформ (Organization)

Published Time: 2023-04-23T22:38:00+03:00

Modified Time: 2023-04-23T22:38:00+03:00

Description: Стратегія поводження США в Раді Безпеки ООН під час головування росії цього місяця передбачала зміну рівня її участі в засіданнях. — Укрінформ.

Images: ["[630_360_15112...](https://static.ukrinform.com/photos/2017_11/thumb_files/630_360_1511288470-1706.jpg)"]

Tags: ['ООН', 'Агресія РФ', 'Держдеп', 'росія', 'Радбез ООН']

Type: Article

<!--METADATA-->

![](../Images/yкринформ/2023-04-23T22-38-00-03-00/630_360_1511288470-1706.jpg) Стратегіяповодження США в Раді Безпеки ООН під час головування росії цього місяцяпередбачала зміну рівня її участі в засіданнях.

Як передає Укрінформ, про це повідомляє [](https://www.politico.com/news/2023/04/23/un-security-council-russia-us-00093272) з посиланням на посадовця Держдепу.

«Це означає направлення на деякі засідання дипломатів нижчого рангу замістьпосла США Лінди Томас-Грінфілд. Ці дипломати потім залишали засідання включові моменти», – пояснив посадовець на умовах анонімності.

Також Томас-Ґрінфілд пропустила традиційний сніданок, який росіяни влаштувализ нагоди початку свого президентства 3 квітня.

**Читайте також:** **[ ](https://www.ukrinform.ua/rubric-world/3699655-u-rosii-vidreaguvali-na-nevidacu-viz-ii-zurnalistam-dla-roboti-v-oon.html) **

За словами посадовця, усе це свідчить про необхідність заявленої Вашингтономмети – зміни структури Організації Об'єднаних Націй.

«Це божевілля, що росія є постійним членом Ради Безпеки після того, як вонагрубо порушила Статут ООН, – сказав він. – Це дійсно один із багатьох проявівтого, що Рада Безпеки та ООН у цілому потребують реформування».

ООН звикла до дивацтв, абсурду й певної частки лицемірства, зазначає видання,але у квітні «це сягнуло епічних масштабів, оскільки росія перебрала на себеголовування в Раді Безпеки ООН на ротаційній основі й використала його длявиправдання своєї війни проти України».

**Читайте також:** **[ ](https://www.ukrinform.ua/rubric-world/3699417-u-radbezi-oon-u-ponedilok-vidbudutsa-debati-pid-golovuvannam-lavrova.html) **

5 квітня рф провела зустріч членів РБ у форматі Аррія для виправданнявикрадення дітей з окупованих територій України.

10 квітня організувала відкриті дебати в Радбезі, аби звинуватити західнікраїни у постачанні зброї Україні.

У понеділок, 24 квітня міністр закордонних справ росії сергій лавровголовуватиме на засіданні РБ, присвяченому захисту принципів Статуту ООН,зокрема запобіганню війнам.

«Вони намагаються нас тролити, – сказав американський посадовець. – Вониобирають теми, що стосуються їхніх найбільш кричущих дій у цій війні, інамагаються перевернути все з ніг на голову. Ми не піддамося на це».

**Читайте також:** **[ ](https://www.ukrinform.ua/rubric-world/3699100-derzdep-vidmovivsa-komentuvati-comu-ne-vsij-delegacii-rf-vidali-vizi-dla-vidvidanna-oon.html) **

Видання нагадує, що росія попереднього разу головувала в Раді Безпеки в лютому2022 року, коли розпочалося її повномасштабне вторгнення в Україну.

Як повідомлялося, у квітні росія головує в Раді Безпеки ООН. Головування вцьому органі щомісяця змінюється почергово між його членами. У травні цю рольвиконуватиме Швейцарія, у червні – ОАЕ.

До складу Радбезу входять п'ять постійних членів **[](https://www.ukrinform.ua/tag-oon) ** – США, Велика Британія, Франція, Китайта росія (на місці радянського союзу), які мають право вето, а також 10 країн-членів на ротаційній основі.

Source: [https://www.ukrinform.ua/rubric-polytics/3699708-stati-ponizili-riven-svogo-predstavnictva-v-radbezi-oon-pid-cas-golovuvanna-rosii-derzdep.html](https://www.ukrinform.ua/rubric-polytics/3699708-stati-ponizili-riven-svogo-predstavnictva-v-radbezi-oon-pid-cas-golovuvanna-rosii-derzdep.html)