# Гуменюк пояснила, чому ворог посилив обстріли правобережжя Херсонщини

Authors: Ukrinform (Person)

Publisher: Укринформ (Organization)

Published Time: 2023-04-23T-30:40:00+03:00

Modified Time: 2023-04-23T21:40:00+03:00

Description: Оприлюднення інформації про те, що українські сили зайняли позиції на лівому березі Дніпра у Херсонській області призвело до активізації дій росіян, посилення ворожих обстрілів, внаслідок чого було зруйновано близько 30 будинків та постраждало мирне населення. — Укрінформ.

Images: ["[630_360_16587...](https://static.ukrinform.com/photos/2022_07/thumb_files/630_360_1658745649-140.jpg)"]

Tags: ['Херсонщина', 'Обстріл', 'Війна з росією', 'Єдині новини', 'Наталія Гуменюк']

Type: Article

<!--METADATA-->

![](../Images/yкринформ/2023-04-23T-30-40-00-03-00/630_360_1658745649-140.jpg)Оприлюднення інформації про те, що українські сили зайняли позиції на лівомуберезі Дніпра у Херсонській області призвело до активізації дій росіян,посилення ворожих обстрілів, внаслідок чого було зруйновано близько 30будинків та постраждало мирне населення.

Як передає Укрінформ, про це повідомила керівник пресцентру оперативногокомандування "Південь" Наталія Гуменюк в ефірі телемарафону «Єдині новини».

«Треба довіряти достовірним джерелам та розуміти, що таке висновки аналітиківта що таке звіт про проведену бойову роботу. Уточнена інформація, на жаль, недуже втішна і не дуже приємна. Ворог, реагуючи на такі інформаційні вкиди,дуже суттєво посилив атаки по протилежному берегу. Ми маємо дуже потужнийобстріл Херсонського району, Бериславського району, зруйновано близько 30житлових будинків, постраждали цивільні люди, зруйновано школу в одному знаселених пунктів. Натхненний такою інформацією ворог застосував дуже потужнуавіаційну атаку, підтягнув артилерію і намагався довести всіма силами, щоутримує позиції. Саме такі наслідки має інформаційний вкид в умовах гібридноївійни», - сказала Гуменюк.

**Читайте також:** [ **Гуменюк** ](https://www.ukrinform.ua/rubric-ato/3699531-gumenuk-zaklikae-do-informacijnoi-tisi-sodo-visadki-zsu-na-livomu-berezi.html)

Раніше Гуменюк вже наголошувала на тому, що умови військової операціївимагають інформаційної тиші. Речниця вкотре закликала дуже ретельно підходитидо інформації, яку оприлюднюють з різних джерел та виважено її сприймати, ажурналістам – повідомляти дані, спираючись тільки на офіційні джерела.

«Інформаційний фронт – це теж фронт, і там теж може бути дуже боляче», -наголосила вона.

**Читайте також:** [ **Херсонщин** ](https://www.ukrinform.ua/rubric-ato/3699652-unaslidok-obstriliv-hersonsini-poraneni-tri-ludini.html)

Як повідомлялося, Інститут вивчення війни повідомив, що українські силизайняли позиції на лівому березі Дніпра у Херсонській області.

Source: [https://www.ukrinform.ua/rubric-ato/3699682-gumenuk-poasnila-comu-vorog-posiliv-obstrili-pravoberezza-hersonsini.html](https://www.ukrinform.ua/rubric-ato/3699682-gumenuk-poasnila-comu-vorog-posiliv-obstrili-pravoberezza-hersonsini.html)