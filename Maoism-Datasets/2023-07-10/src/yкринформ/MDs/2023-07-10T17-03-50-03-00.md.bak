# Книга журналіста Руденка «Бій за Київ» з ілюстраціями Тітова вийде до Дня Незалежності

Authors: Ukrinform (Person)

Publisher: Укринформ (Organization)

Published Time: 2023-07-10T17:03:50+03:00

Modified Time: 2023-07-10T17:03:50+03:00

Description: Книга українського публіциста Сергія Руденка про події російсько-української війни, а саме - про оборону Києва з ілюстраціями харківського митця Нікіти Тітова вийде друком до Дня Незалежності України. — Укрінформ.

Images: ['[630_360_16889...](https://static.ukrinform.com/photos/2023_07/thumb_files/630_360_1688997788-651.jpg)']

Tags: ['Книги', 'День Незалежності', 'Війна з Росією']

Type: Article

<!--METADATA-->

![](../Images/2023-07-10T17-03-50-03-00/630_360_1688997788-651.jpg) Книгаукраїнського публіциста Сергія Руденка про події російсько-української війни,а саме - про оборону Києва з ілюстраціями харківського митця Нікіти Тітовавийде друком до Дня Незалежності України.

Про це Укрінформу повідомили у видавництві «Фабула».

«Це – книга-розповідь про тих, хто опинився у вирі російсько-української [війни ](https://www.ukrinform.ua/rubric-ato) в Києві та у містечках і селахпоблизу столиці. Книга про характер мільйонів людей, які стали на захистКиєва», – розповів автор Сергій Руденко.

Як зазначили у видавництві, ця журналістська робота показує події як допочатку повномасштабної війни, так і в період наступу на Київ черезперсональні історії. «Книжка складається з окремих есеїв, які розгортаютьшироку панораму захисту оборони столиці навесні 2022 року. Руденко висвітлюєне лише характер боїв за українську столицю, а й характери захисників Києва, аголовною дійовою особою кожного з есеїв є люди, що потрапили у вир війни», -додали у «Фабулі».

Зокрема, зі сторінок книги читачі дізнаються історії тих, хто не залишивсяосторонь і став на захист української столиці. Серед героїв: Ігор Лапін, АхтемСеітаблаєв, Дмитро Лінькор, Андрій Хливнюк, Тетяна Чорновол, Сергій Кривоніс,брати Клички, Євген Спірін, Роман Безсмертний, Роман Ратушний, Макс Левін таінші. Короткі епізоди оборони столиці утворюють велику панораму подій початкуповномасштабного вторгнення. Книга дає уявлення не лише про характер боїв, а йпро характер мільйонів українців.

**Читайте також:** [ У Києві презентували **книж** ку про героїв України](https://www.ukrinform.ua/rubric-culture/3733853-u-kievi-prezentuvali-knizku-pro-geroiv-ukraini.html)

17 розділів книжки охоплюють аналіз подій до повномасштабного вторгнення,перші години нападу путінської армії та реакцію в українській столиці, обличчяспротиву українського народу, свідчення учасників боїв та історії героїв.

Сергій Руденко - ведучий телеканалу «Еспресо», 2021 року в Україні вийшла йогокнига «Зеленський без гриму». У 2022 році ця робота перекладено 25 країнамисвіту. Видана у Німеччині книга увійшла у список бестселерів журналу Spiegel.

Source: [https://www.ukrinform.ua/rubric-culture/3733955-kniga-zurnalista-rudenka-bij-za-kiiv-z-ilustraciami-titova-vijde-do-dna-nezaleznosti.html](https://www.ukrinform.ua/rubric-culture/3733955-kniga-zurnalista-rudenka-bij-za-kiiv-z-ilustraciami-titova-vijde-do-dna-nezaleznosti.html)