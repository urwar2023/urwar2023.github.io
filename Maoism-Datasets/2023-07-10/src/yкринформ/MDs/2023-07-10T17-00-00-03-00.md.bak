# Шмигаль доручив збільшити держзамовлення у закладах освіти на медиків і соцпрацівників

Authors: Ukrinform (Person)

Publisher: Укринформ (Organization)

Published Time: 2023-07-10T17:00:00+03:00

Modified Time: 2023-07-10T17:00:00+03:00

Description: Прем’єр-міністр Денис Шмигаль доручив опрацювати можливість збільшення державного замовлення у закладах освіти на медиків, реабілітологів і соцпрацівників. — Укрінформ.

Images: ['[630_360_16889...](https://static.ukrinform.com/photos/2023_07/thumb_files/630_360_1688997419-688.jpeg)']

Tags: ['Медики', 'Міносвіти', 'Освіта', 'соцпрацівники', 'Шмигаль']

Type: Article

<!--METADATA-->

![](../Images/2023-07-10T17-00-00-03-00/630_360_1688997419-688.jpeg) Прем’єр-міністр Денис Шмигаль доручив опрацювати можливість збільшення державногозамовлення у закладах освіти на медиків, реабілітологів і соцпрацівників.

Як повідомив Шмигаль у  [ Телеграмі ](https://t.me/Denys_Smyhal/5589?single) ,про це йшлося під час наради з МОН, Мінцифри, Мінекономіки, МОЗ,Мінсоцполітики та Мінфіном, передає Укрінформ.

"Повномасштабна війна змінила ринок праці в Україні. Сьогодні наша державапотребує більше спеціальностей у медичній та соціальній сферах. Їх підготовкамає розпочатися вже зараз", - зазначив Шмигаль.

На нараді обговорили зміни до державного замовлення у закладах освіти.

"Дав завдання усім відповідальним міністерствам опрацювати можливістьзбільшення держзамовлення, зокрема, на медиків, реабілітологів ісоцпрацівників уже з цього навчального року", - наголосив Шмигаль.

![](../Images/2023-07-10T17-00-00-03-00/1688997419-173.jpeg)

За його словами, водночас держава продовжує розвивати професійно-технічнуосвіту.

"Відновлення України стане наймасштабнішим проєктом з часів Другої світової,тож на саперів, будівельників та інші дотичні професії буде найвищий запит наринку праці", - зауважив Шмигаль.

**Читайте також:** [ **НМТ** \- **2023** : **Причини** **скандалу** і**перспективи** **його** **подолання** ](https://www.ukrinform.ua/rubric-society/3732756-nmt2023-pricini-skandalu-i-perspektivi-jogo-podolanna.html)

Віцепрем’єр-міністр Михайло Федоров також нагадав про підготовку реформиосвіти, яка ґрунтуватиметься на впровадженні інновацій.

За підсумками наради Шмигаль дав завдання підготувати й подати у вереснідержавне замовлення на наступний навчальний рік, щоб батьки та абітурієнтизавчасно змогли ознайомитися із затребуваними спеціальностями.

Як повідомляв Укрінформ, постраждалі від війни жителі трьох областей -Київської, Чернігівської та Полтавської, зможуть безоплатно опанувати новіспеціальності.

Фото: Телеграм Дениса Шмигаля

Source: [https://www.ukrinform.ua/rubric-society/3733953-smigal-doruciv-zbilsiti-derzzamovlenna-u-zakladah-osviti-na-medikiv-i-socpracivnikiv.html](https://www.ukrinform.ua/rubric-society/3733953-smigal-doruciv-zbilsiti-derzzamovlenna-u-zakladah-osviti-na-medikiv-i-socpracivnikiv.html)