# Підрив Каховської ГЕС: у населених пунктах відновлюють водопостачання 

Authors: Ukrinform (Person)

Publisher: Укринформ (Organization)

Published Time: 2023-07-10T19:47:18+03:00

Modified Time: 2023-07-10T19:47:18+03:00

Description: Процес відновлення водопостачання в постраждалих від підриву російськими військами Каховської ГЕС населених пунктах наразі триває. — Укрінформ.

Images: ['[630_360_16864...](https://static.ukrinform.com/photos/2023_06/thumb_files/630_360_1686481734-425.jpg)']

Tags: ['Вода', 'Каховська ГЕС', 'Війна з Росією']

Type: Article

<!--METADATA-->

![](../Images/2023-07-10T19-47-18-03-00/630_360_1686481734-425.jpg) Процесвідновлення водопостачання в постраждалих від підриву російськими військамиКаховської ГЕС населених пунктах наразі триває.

Про це заступник керівника Офісу Президента Олексій Кулеба повідомив [ під часбрифінгу ](https://t.me/OP_UA/9928) , передає кореспондент Укрінформ.

“Продовжується ліквідація наслідків підриву російськими окупантами КаховськоїГЕС. Особлива увага - населеним пунктам, які постраждали через обмілінняводосховища”, - сказав він.

**Читайте також:** [ ПІДРИВ РОСІЯНАМИ КАХОВСЬКОЇ ГЕС. УСІ НОВИНИ](https://www.ukrinform.ua/rubric-other_news/3723441-pidriv-rosianami-kahovskoi-ges-usi-novini.html)

Кулеба зазначив, що в Нікопольському і Криворізькому районах спеціалістинамагаються повернути централізоване водопостачання. За його словами,паралельно з масштабним проєктом будівництва водогону втілюються локальніпроєкти.

Щодо ситуації в Нікополі заступник керівника ОП поінформував, що на деякий часу частині міста вдавалося відновити водопостачання, але зараз мешканці зновубез води. Кулеба пояснив, що через обміління Каховського моря ґрунт посунувсяі обірвав мережі. “Зараз їх ремонтують. Паралельно модернізують стару системуводопостачання. Роботи ускладнені постійними ворожими обстрілами”, -підкреслив він.

У місті Покров Нікопольського району Дніпропетровської області, за словамипредставника Офісу Президента, уже тиждень, як відновили водопостачання.Кулеба уточнив, що наступний етап - це модернізація фільтрувальної станції абоустановка нових очисних споруд у Покрові. Він зауважив, що до цих проєктівзалучатимуть міжнародних партнерів.

**Читайте також:** [ Експерти ООН оцінять наслідки для довкілля від підривуКаховської ГЕС ](https://www.ukrinform.ua/rubric-society/3728697-eksperti-oon-ocinat-naslidki-dla-dovkilla-vid-pidrivu-kahovskoi-ges.html)

“Марганець (місто в Нікопольському районі Дніпропетровської області - ред.) -там також зводять новий водогін та ставлять насосну станцію. Завершити роботипланують у серпні. Кривий Ріг на 100% із водопостачанням, але подача водиздійснюється за графіком. Там продовжується будівництво магістральноговодогону Інгулець-Південне за державним проєктом. Втілюють у місті ще одинвласний проєкт. Доки працюють будівельники, людям воду підвозять. Усюди, де ценеобхідно”, - додав Кулеба.

Водночас заступник голови ОП розповів про ситуацію у Херсонській області. Вінконстатував, що на сьогодні напружена ситуація з постачанням води уМилівській, Нововоронцовській громадах та місті Берислав. “Тривають роботи зякнайшвидшого відновлення повноцінного водопостачання в районі. Людям щодняроздається бутельована вода. У місті Херсон уже є питна вода в кранах, кріммікрорайону Острів. Централізоване водопостачання підключене для технічнихпотреб”, - резюмував Кулеба.

Як повідомляв Укрінформ, уночі 6 червня російські війська підірвали греблюКаховської ГЕС, спричинивши масштабне затоплення. Під водою опинилася низканаселених пунктів Херсонської області. Від підтоплення постраждали такожтериторії Миколаївської області.

Фото: United 24 Media

Source: [https://www.ukrinform.ua/rubric-regions/3734029-pidriv-kahovskoi-ges-u-naselenih-punktah-vidnovluut-vodopostacanna.html](https://www.ukrinform.ua/rubric-regions/3734029-pidriv-kahovskoi-ges-u-naselenih-punktah-vidnovluut-vodopostacanna.html)