# До перемоги України немає сенсу обговорювати її членство в НАТО – Столтенберг

Authors: Ukrinform (Person)

Publisher: Укринформ (Organization)

Published Time: 2023-07-10T16:11:00+03:00

Modified Time: 2023-07-10T16:11:00+03:00

Description: Україна стане членом НАТО, але спочатку Україна має перемогти у розв’язаній проти неї Росією війні. — Укрінформ.

Images: ['[630_360_16889...](https://static.ukrinform.com/photos/2023_07/thumb_files/630_360_1688988638-109.jpg)']

Tags: ['НАТО', 'Столтенберг', 'Війна з Росією']

Type: Article

<!--METADATA-->

![](../Images/2023-07-10T16-11-00-03-00/630_360_1688988638-109.jpg) Українастане членом НАТО, але спочатку Україна має перемогти у розв’язаній проти неїРосією війні.

Як передає власний кореспондент Укрінформу, про це заявив генеральний секретарНАТО Єнс Столтенберг під час спільної з президентом Литви Ґітанасом Науседоюпресконференції у понеділок у Вільнюсі напередодні саміту НАТО.

"Також важливо зазначити, що усі союзники погоджуються, що Україна станечленом Альянсу. І ми також маємо згоду щодо того, що двері НАТО залишаютьсявідчиненими. І ми це продемонстрували, запросивши Фінляндію та Швецію… І хочуповторити, що це союзники та Україна мають вирішувати, коли настав той час,щоб запросити України стати повноправним членом НАТО", - сказав він.

**Читайте також:** [ Зеленський візьме участь у запуску Ради Україна-НАТО –**Столтенберг** ](https://www.ukrinform.ua/rubric-polytics/3733859-zelenskij-vizme-ucast-u-zapusku-radi-ukrainanato-stoltenberg.html)

За словами Столтенберга, наразі найбільш нагальним завданням є "забезпеченнятого, щоб Україна перемогла як суверенна та незалежна держава в Європі".

"Оскільки якщо Україна не вистоїть, то ніякі питання про членство взагалі небудуть обговорюватися", - заявив він.

Генсек НАТО додав, що тому дуже важливим є те, щоб союзники продовжувалипідтримку України зброєю, боєприпасами, підготовкою військових та запаснимичастинами, "щоб вона могла звільнити більше територій, а також стримуватиРосію від подальшої агресії".

**Читайте також:** [ У трьох містах Португалії провели маніфестації напідтримку вступу України до НАТО ](https://www.ukrinform.ua/rubric-diaspora/3733715-u-troh-mistah-portugalii-provela-manifestacii-na-pidtrimku-vstupu-ukraini-do-nato.html)

Коментуючи майбутнє рішення Вільнюського саміту НАТО щодо України, Столтенбергвказав на те, що "союзники дійдуть згоди щодо дуже чіткого меседжу в питанніУкраїни", але "остаточного рішення ще не прийнято". "Я повністю переконаний,що на саміті ми будемо єдині та зробимо сильний сигнал щодо України", -наголосив він.

За словами генсека, союзники, зокрема, [ обговорюють усунення вимоги щодо ПДЧ](https://www.ukrinform.ua/rubric-polytics/3733804-kraini-nato-dosagli-konsensusu-sodo-usunenna-pdc-dla-ukraini-dmitro-kuleba.html) "з тим, щобпроцес членства для України складався з одного кроку, а не з двох".

Як повідомлялося, 11-12 липня у Вільнюсі відбудеться саміт НАТО, під час якогоУкраїна хоче отримати чіткі гарантії безпеки та зрозумілу перспективу членствав Альянсі.

Source: [https://www.ukrinform.ua/rubric-polytics/3733932-do-peremogi-ukraini-nemae-sensu-obgovoruvati-ii-clenstvo-v-nato-stoltenberg.html](https://www.ukrinform.ua/rubric-polytics/3733932-do-peremogi-ukraini-nemae-sensu-obgovoruvati-ii-clenstvo-v-nato-stoltenberg.html)