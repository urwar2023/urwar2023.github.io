# Чілдрен Кінофест оголосив цьогорічних переможців

Authors: Ukrinform (Person)

Publisher: Укринформ (Organization)

Published Time: 2023-07-10T16:27:00+03:00

Modified Time: 2023-07-10T16:27:00+03:00

Description: Понад 30 000 глядачів долучилися до безкоштовних показів у кінотеатрах і онлайн та обрали найкращу дитячу стрічку 10-го міжнародного кінофестивалю для дітей і підлітків Чілдрен Кінофест. — Укрінформ.

Images: ['[630_360_15916...](https://static.ukrinform.com/photos/2020_06/thumb_files/630_360_1591616272-795.jpg)']

Tags: None

Type: Article

<!--METADATA-->

![](../Images/2023-07-10T16-27-00-03-00/630_360_1591616272-795.jpg) Понад 30000 глядачів долучилися до безкоштовних показів у кінотеатрах і онлайн таобрали найкращу дитячу стрічку 10-го міжнародного кінофестивалю для дітей іпідлітків Чілдрен Кінофест.

Про це Укрінформу повідомили організатори заходу - кінокомпанія «АртхаусТрафік».

«Цього року ґран-прі [ фестивалю ](https://www.ukrinform.ua/tag-festival) запідсумками глядацького голосування здобула іспанська комедія «Душа команди»,отримавши 4,69 бала з 5. Фільм розповідає про черницю, яка засновує у школі-інтернаті футбольну команду, щоб упоратися з бешкетними вихованцями» -розповіли організатори.

Чілдрен Кінофест відбувся за підтримки Українського культурного фонду.

![](../Images/2023-07-10T16-27-00-03-00/1688998008-739.jpeg)

Також у межах фестивалю всьоме відбувся Дитячий кіноконкурс. Організаториотримали понад 100 заявок з усієї України, серед яких обрали 20 фіналістів.Переможців визначило професійне журі українських кінематографістів: режисеркаанімаційного фільму «Мавка. Лісова Пісня» та авторка мультсеріалу «Пес Патрон»Олександра Рубан, режисер і сценарист стрічки «Памфір» Дмитро Сухолиткий-Собчук та акторка Римма Зюбіна («Гніздо горлиці», «Люся Інтерн»). Нагородженнявідбулося на церемонії закриття Чілдрен Кінофесту в Будинку кіно.

![](../Images/2023-07-10T16-27-00-03-00/1688998008-627.jpg)

Так, гран-прі (нагорода в розмірі 10 тисяч грн) отримала анімаційна робота"Вниз по скелі" 13-річного Матвія Глазунова з Мукачева (Закарпатська область).Картина про небезпечну пригоду золотошукача натхненна оповіданням ДжекаЛондона "Жага до життя". Матвій Глазунов став володарем ґран-прі Дитячогокіноконкурсу Чілдрен Кінофесту вдруге.

Найкращим анімаційним фільмом у категорії 7-10 років (нагорода 5 тис. грн)стала "Казка про Галушку" — історія про пошуки свого місця у житті. Режисерка— восьмирічна Мирослава Троцька з Полтави.

![](../Images/2023-07-10T16-27-00-03-00/1688998008-702.jpeg)

Найкращий ігровий фільм у категорії 7-10 років (5 тис. грн. нагороди) —«Червона Шапка» — сучасний погляд на класичну казку. Режисер — 10-річний ВладПотатуєв із Вінниці.

Найкращим анімаційним фільмом у категорії 11-14 років (5 тис. грн) сталафантастична стрічка про космічну експедицію до нововідкритої планети «Упошуках нового елемента». Режисер – 12-річний Михайло Білик із Дніпра.

![](../Images/2023-07-10T16-27-00-03-00/1688998006-439.png)

Найкращий ігровий фільм у категорії 11-14 років — «Біженці з моря» про веснянуриболовлю, яка обернулася неочікуваною зустріччю. Режисер - Ярослав Булгаков12-ти років із м. Фастів Київської області.

![](../Images/2023-07-10T16-27-00-03-00/1688998005-723.jpeg) **Читайтетакож:** [ **Чілдрен** **Кінофест** оголосив міжнародну програму і Послафестивалю ](https://www.ukrinform.ua/rubric-culture/3717922-cildren-kinofest-ogolosiv-miznarodnu-programu-i-posla-festivalu.html)

Приз глядацьких симпатій, який присуджується за результатом голосуванняглядачів, та нагороду у розмірі 7 тис. грн отримала анімація «Подорож доКукурудзяної країни» про сповнену небезпек мандрівку команди друзів. Режисер –13-річний Назар Крайовий із м. Черкаси.

Згодом фільми-фіналісти можна буде переглянути на YouTube-каналі ЧілдренКінофесту.

Як повідомляв Укрінформ, 10-й міжнародний кінофестиваль для дітей і підлітків[ Чілдрен Кінофест відбувся ](https://www.ukrinform.ua/rubric-culture/3723487-desatij-cildren-kinofest-vidkrie-svitova-premera-ukrainskogo-fentezi-dzurakorolevic.html) в гібридному форматі. Покази тривали вкінотеатрах Києва, Львова, Одеси, Дніпра, Полтави, Вінниці, Житомира, Луцька,Хмельницького та Чернігова.

Source: [https://www.ukrinform.ua/rubric-culture/3733938-cildren-kinofest-ogolosiv-cogoricnih-peremozciv.html](https://www.ukrinform.ua/rubric-culture/3733938-cildren-kinofest-ogolosiv-cogoricnih-peremozciv.html)