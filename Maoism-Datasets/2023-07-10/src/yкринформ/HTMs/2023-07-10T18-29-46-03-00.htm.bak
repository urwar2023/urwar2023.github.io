<h1>Храм у Бородянці, де за окупації було влаштовано катівню, перейшов до ПЦУ</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-07-10T18:29:46+03:00</p>
<p>Modified Time: 2023-07-10T18:29:46+03:00</p>
<p>Description: Розташована у селищі Бородянка Київської області парафія храму Святого Архістратига Михаїла у неділю, 9 липня 2023 року, перейшла від УПЦ (МП) до ПЦУ. За таке рішення проголосувало 220 парафіян. — Укрінформ.</p>
<p>Images: ['<a href="https://static.ukrinform.com/photos/2023_07/thumb_files/630_360_1689002825-628.jpg">630_360_16890...</a>']</p>
<p>Tags: ['Православна церква України', 'Війна з Росією', 'Бородянка']</p>
<p>Type: Article</p>
<!--METADATA-->

<p><img alt="" src="../Images/2023-07-10T18-29-46-03-00/630_360_1689002825-628.jpg" />Розташована у селищі Бородянка Київської області парафія храму СвятогоАрхістратига Михаїла у неділю, 9 липня 2023 року, перейшла від УПЦ (МП) доПЦУ. За таке рішення проголосувало 220 парафіян.</p>
<p>Як передає Укрінформ, про це повідомляє <a href="https://ua.news/ua/ukraine/hram-v-borodyanke-gde-pri-okkupatsii-byla-ustroena-pytochnaya-pereshel-iz-upts-mp-v-ptsu?fbclid=IwAR2XvgO7VGCoNmUdYu8u4B1tPJgAQmGF9sKJ_BWvXgw4XrIja8vnl0Uhle0"> "5 канал"</a> .</p>
<p>Збори проходили на центральній площі, перед палацом культури. Не обійшлося безскандалів. Завадити проведенню зборів намагалася юристка УПЦ (МП). Жінкаспробувала перешкодити проведенню голосування й наполягала на його нібитонезаконності, але присутні на зборах її не послухали.</p>
<p><strong>Читайте також:</strong> <a href="https://www.ukrinform.ua/rubric-regions/3732741-vidkrili-spravu-proti-nastoatela-hramu-upc-mp-akij-dopomagav-deportuvati-ukrainciv-u-bilorus.html"> Відкрили справу проти настоятеля храму УПЦ МП, якийдопомагав депортувати українців у Білорусь </a></p>
<p>"Якщо залишиться московський патріархат - це глибоке коріння залишиться. Інавіть коли ми здобудемо перемогу, - це п'ята колона, яка буде все робити длятого, щоби людей налаштовувати, щоб вони приймали "русский мир", як свійособливий люблячий народ. І тому, поки ми не викорінимо московськийпатріархат, не буде перемоги", - зазначив священник Дмитро Кошка (Православнацерква України).</p>
<p>Жителі Бородянки висловлювали обурення відносно тепер вже колишньогонастоятеля храму Святого Архистратига Михаїла Віктора Талька, якийпідозрюється у співпраці з російськими військовими та пропагандистами під часокупації у березні 2022 року.</p>
<p>Як повідомлялося, <a href="https://www.ukrinform.ua/rubric-regions/3732741-vidkrili-spravu-proti-nastoatela-hramu-upc-mp-akij-dopomagav-deportuvati-ukrainciv-u-bilorus.html?fbclid=IwAR14ctuRnUTENNdBeScPS-_uG6JGEcl9GE8T6IVTFuTQgZOeA11jyAB7drk"> 7 липня Служба безпеки України відкрила щодо Талькакримінальне провадження </a> . Наразі перевіряються дані про йогоможливе сприяння росіянам у примусовому вивезенні до Білорусі майже 100мешканців Київщини під час тимчасової окупації регіону. Крім того,співробітники СБУ розслідують обставини функціонування російської катівні натериторії храму, яким опікувався Талько. За попередньою версією слідства,клірик запропонував окупантам використовувати підвальне приміщення релігійноїустанови для ув’язнення учасників руху опору. Задокументовано, що лише з 29 по31 березня 2022 року загарбники утримували там 3-х українських волонтерів, якіпривезли гуманітарну допомогу для місцевих жителів.</p>
<p><strong>Читайте також:</strong> <a href="https://www.ukrinform.ua/rubric-regions/3728208-zaocno-suditimut-pidpolkovnika-rosgvardii-akij-katuvav-ziteliv-berdanskogo-rajonu.html"> Заочно судитимуть підполковника Росгвардії, який катувавжителів Бердянського району </a></p>
<p>Також Служба безпеки ініціювала лінгвістичну експертизу для перевіркипублічних закликів протоієрея щодо підтримки російських загарбників у війніпроти України.</p>
<p>Йдеться про відео інтерв'ю з Тальком, яке записав російський пропагандист Коцпід час окупації Бородянки. На запису священник розповідає, як разом змісцевими мешканцями чекав російську армію. Фільм показували усі росЗМІ якілюстрацію “звільнення” Київщини від “нацистів”.</p>
<p>Його інтерв’ю російським ЗМІ про нібито «нацистів» в ЗСУ стало взірцем ворожоїпропаганди з окупованих українських територій, написав у <a href="https://www.facebook.com/profichok/posts/pfbid02DA8gsvvYu5R57cUJHF8v4BBbQuSpfcmJ6yHWXaqWPa9PSKNB81eikG3GezPgzXmHl"> Фейсбуці</a>колишній народний депутат і мешканець Бородянки Олександр Черненко.</p>
<p>Під час деокупації Бородянки Талько втік до Білорусі та незабаром повернувся.Він стверджував, що до інтерв'ю його примусили окупанти, а потім змонтували яквважали за потрібне. Настоятель і далі служив у храмі, спокійно пересувавсяселищем, аж поки СБУ не почала розслідування.</p>
<p>Source: <a href="https://www.ukrinform.ua/rubric-regions/3733993-hram-u-borodanci-de-za-okupacii-bulo-vlastovano-kativnu-perejsov-do-pcu.html">https://www.ukrinform.ua/rubric-regions/3733993-hram-u-borodanci-de-za-okupacii-bulo-vlastovano-kativnu-perejsov-do-pcu.html</a></p>