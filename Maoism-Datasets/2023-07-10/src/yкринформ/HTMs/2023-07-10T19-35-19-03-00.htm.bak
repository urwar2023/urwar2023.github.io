<h1>Став відомий перший суперник збірної України у волейбольному Кубку претенденток</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-07-10T19:35:19+03:00</p>
<p>Modified Time: 2023-07-10T19:35:19+03:00</p>
<p>Description: Жіноча збірна України з волейболу отримала суперників у першому раунді Кубка претенденток за вихід до Ліги націй. — Укрінформ.</p>
<p>Images: ['<a href="https://static.ukrinform.com/photos/2023_07/thumb_files/630_360_1689006443-465.jpg">630_360_16890...</a>']</p>
<p>Tags: ['Волейбол', 'Збірна України', 'Жінки']</p>
<p>Type: Article</p>
<!--METADATA-->

<p><img alt="" src="../Images/2023-07-10T19-35-19-03-00/630_360_1689006443-465.jpg" /> Жіночазбірна України з волейболу отримала суперників у першому раунді Кубкапретенденток за вихід до Ліги націй.</p>
<p>Як інформує <a href="https://suspilne.media/525795-viznacilasa-persa-supernica-zbirnoi-ukraini-z-volejbolu-u-kubku-pretendentok/"> Суспільне Спорт </a> , цесталося після оновлення рейтингу Міжнародної федерації волейболу (FIVB),передає Укрінформ.</p>
<p>Турнірну сітку Кубка претенденток з волейболу визначило положення учасниць урейтингу FIVB станом на 10 липня. Україна у цьому заліку посідає 20-е місце,відтак, стала однією із сіяних команд.</p>
<p>Згідно регламенту змагань, Франція отримала у суперники команду з найменшимрейтингом - В'єтнам. Натомість збірна України зіграє проти найрейтинговішихсуперниць із переліку несіяних - команди Хорватії.</p>
<p>Нагадаємо, у Кубку претенденток зіграють вісім команд, які визначилися ще напочатку липня. Серед них - господар турніру Франція, остання команда Лігинацій нинішнього сезону Хорватія, а також Україна, Швеція, Кенія, Мексика,В'єтнам та Колумбія.</p>
<p><strong>Читайте також:</strong> <a href="https://www.ukrinform.ua/rubric-sports/3733578-zinoca-zbirna-ukraini-z-volejbolu-vdruge-zdolala-sveciu-i-stala-peremozniceu-zolotoi-evroligi.html"> Жіноча збірна України з <strong>волейбол</strong> у вдруге здолалаШвецію і стала переможницею Золотої Євроліги</a></p>
<p>У разі перемоги 27 липня, коли стартують змагання, «синьо-жовті» зіграють упівфіналі турніру проти сильнішої збірної у парі Франція - В'єтнам.Півфінальні матчі будуть зіграні 29 липня, а поєдинок за третє місце та фінал- 30 липня.</p>
<p>Переможець змагань вийде до Ліги націй 2024 року.</p>
<p>Зазначимо, що збірна України вперше у своїй історії пройшла до Кубкапретенденток, кваліфікаційного турніру до Ліги націй, після того, яквітчизняні волейболістки пробилися у фінал «Золотої Євроліги», де двічіобіграли команду Швеції (3:0, 3:0).</p>
<p>Фото: CEV.</p>
<p>Source: <a href="https://www.ukrinform.ua/rubric-sports/3734022-stav-vidomij-persij-supernik-zbirnoi-ukraini-u-volejbolnomu-kubku-pretendentok.html">https://www.ukrinform.ua/rubric-sports/3734022-stav-vidomij-persij-supernik-zbirnoi-ukraini-u-volejbolnomu-kubku-pretendentok.html</a></p>