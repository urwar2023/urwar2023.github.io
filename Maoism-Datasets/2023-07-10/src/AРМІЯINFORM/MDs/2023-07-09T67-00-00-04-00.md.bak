# За 500 днів повномасштабної війни 298 українцям і українкам присвоєно найвище звання Героя України — Президент

Author: ['АРМІЯINFORM']

Time: 2023-07-09T67:00:00-04:00

Description: Президент України Володимир Зеленський здійснив робочу поїздку на Львівщину, де зустрівся... Война с Украиной 2022, Война с Украиной последние новости сегодня, Новости война с Украиной 2022 последние на сегодня, Будет ли война между Украиной и Россией и когда, Война с Украиной в 2022 году будет или нет,  Будет ли война с Украиной в ближайшее время что говорят,  Война с Украиной новости,  Новости Украины сегодня,  Украинские новости в украинских СМИ на русском

Images: ['[7dda112a4abe30e9508534433dc02e2c_1688849245_extra_large.jpeg](https://armyinform.com.ua/wp-content/uploads/2023/07/7dda112a4abe30e9508534433dc02e2c_1688849245_extra_large.jpeg)', '[8b6e3dfc7124ca3169bce1ae8a64ec05_1688849242_extra_large.jpeg](https://armyinform.com.ua/wp-content/uploads/2023/07/8b6e3dfc7124ca3169bce1ae8a64ec05_1688849242_extra_large.jpeg)', '[36a9093b08fc29364d2c6845c01d7b85_1688849251_extra_large.jpeg](https://armyinform.com.ua/wp-content/uploads/2023/07/36a9093b08fc29364d2c6845c01d7b85_1688849251_extra_large.jpeg)']

Tags: ['STOPRUSSIA', 'АГРЕСІЯ РФ', 'ВІЙНА', 'ВОЛОДИМИР ЗЕЛЕНСЬКИЙ', 'ВТОРГНЕННЯ РФ', 'ОФІС ПРЕЗИДЕНТА УКРАЇНИ', 'ПРЕЗИДЕНТ УКРАЇНИ']

Category: News

<!--METADATA-->

![](../Images/2023-07-09T67-00-00-04-00/7dda112a4abe30e9508534433dc02e2c_1688849245_extra_large.jpeg)

Президент України Володимир Зеленський здійснив робочу поїздку на Львівщину,де зустрівся з особовим складом Західного територіального управлінняНаціональної гвардії України та вручив державні нагороди.

Про це [повідомляє](https://www.president.gov.ua/) Офіс Президента України.

На зустрічі також були присутні захисники «Азовсталі», які сьогодніповернулися на батьківщину: командир окремого загону спеціального призначенняНаціональної гвардії «Азов» Денис Прокопенко, його заступник СвятославПаламар, виконувач обов’язків командира 36-ї окремої бригади морської піхотиСергій Волинський, старший офіцер «Азова» Олег Хоменко та командир 12-їбригади Нацгвардії Денис Шлега. Перед початком зустрічі бійці привіталися зісвоїми рідними та близькими.

Крім того, у заходах взяли участь: керівник Офісу Президента Андрій Єрмак,начальник Головного управління розвідки Міноборони Кирило Буданов, міністрвнутрішніх справ Ігор Клименко.

Звертаючись до воїнів та всього українського народу, Глава держави зауважив,що сьогодні 500 днів від початку повномасштабної війни, яку розв’язала Росіяпроти України.

![](../Images/2023-07-09T67-00-00-04-00/8b6e3dfc7124ca3169bce1ae8a64ec05_1688849242_extra_large.jpeg)

«500 днів, як ми боремося за свободу й незалежність для України. За гідність,за право на життя для всіх наших людей, в усій Україні. Україна завжди будевдячною кожному й кожній, хто бʼється за неї. Нашим воїнам. Нашим героям», —сказав Володимир Зеленський.

Президент наголосив, що у 500-й день війни наша держава повернула додомуп’ятьох Героїв України — командирів захисту Маріуполя й «Азовсталі».

«Героїчно воювали! Вони пройшли через російський полон. Потім понад 300 дніввони були в Туреччині. Їм час бути вдома», — акцентував Глава держави.

Він також подякував команді, яка працює заради повернення українців додому:керівнику Офісу Президента Андрію Єрмаку, начальнику Головного управліннярозвідки Міноборони Кирилу Буданову, міністру внутрішніх справ Ігорю Клименку,які були присутні на заході, а також голові Фонду держмайна України РустемуУмєрову, голові Служби безпеки Василю Малюку та його співробітникам. Крімтого, Володимир Зеленський висловив подяку за допомогу у звільненні бранцівТуреччині й особисто Президенту Реджепу Таїпу Ердогану.

«500 днів тому багато хто у світі ще не розумів, які ми є, які ви є, чого віднас очікувати і які наші герої. Тепер усі розуміють. Тепер світ вірить вУкраїну. Світ надихається нашою сміливістю, надихається нашими героями. Аголовне — українці вірять в Україну, українці бачать, на що ми всі здатні,коли ми разом. У єдності ми найсильніші», — наголосив Президент.

За його словами, від початку повномасштабної війни за свободу багато тисячнаших людей проявили максимальну відвагу, майже 50 тисяч українських воїніввідзначені державними нагородами.

«298 українців і українок отримали найвище звання Героя України. І ми всімаємо шанувати й пам’ятати цих людей — наших героїв — і зараз, і після нашоїперемоги. І наші діти, і наші онуки, і всі покоління українського народу.Дякуємо вам, героям України! Слава Україні!» — сказав Володимир Зеленський.

Президент поіменно назвав понад 270 Героїв України, відзначивши, що імендеяких наших воїнів, які також отримали цю найвищу державну нагороду, поки щоне можна називати.

«Про реальні потужні здобутки цих Героїв України ми зможемо розказати лишепісля нашої перемоги. І обов’язково розповімо», — додав він.

Водночас Володимир Зеленський зазначив, що значній частині Героїв України, чиїімена він назвав, це звання присвоєно посмертно.

Присутні вшанували хвилиною мовчання пам’ять усіх українців, які віддали своїжиття за свободу й незалежність України.

«І, звичайно, я вдячний усім вам — вдячний усім нашим воїнам, які сьогоднівідзначені державними нагородами — орденами „За мужність“, — за подвиги, якимибороните життя й прекрасну державу. Дякую!» — сказав Президент.

![](../Images/2023-07-09T67-00-00-04-00/36a9093b08fc29364d2c6845c01d7b85_1688849251_extra_large.jpeg)

Володимир Зеленський вручив військовослужбовцям Нацгвардії державні нагороди.За особисту мужність, виявлену в захисті державного суверенітету йтериторіальної цілісності України, самовіддане служіння українському народовівоїни нагороджені орденами «За мужність» ІІІ ступеня.

«Слава всім українцям і українкам різних часів, які здобували волю й силу дляУкраїни! Слава всім нашим героям! Слава народу України! Переможемо!» —резюмував Глава держави.

Source: [https://armyinform.com.ua/2023/07/09/za-500-dniv-povnomasshtabnoyi-vijny-298-ukrayinczyam-i-ukrayinkam-prysvoyeno-najvyshhe-zvannya-geroya-ukrayiny-prezydent/](https://armyinform.com.ua/2023/07/09/za-500-dniv-povnomasshtabnoyi-vijny-298-ukrayinczyam-i-ukrayinkam-prysvoyeno-najvyshhe-zvannya-geroya-ukrayiny-prezydent/)