<html>
<head><style>img{height: auto; width: auto\9; width:100%;}</style></head>
<body>
<h1>У Польщі сподіваються на чіткий сигнал від НАТО щодо підтримки України</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-07-10T20:22:18+03:00</p>
<p>Modified Time: 2023-07-10T20:22:18+03:00</p>
<p>Description: Польща робить "усе можливе" задля посилення України у військовому плані, і саміт НАТО має дати чіткий сигнал щодо підтримки Києва. — Укрінформ.</p>
<p>Images: ['<a href="https://static.ukrinform.com/photos/2023_03/thumb_files/630_360_1678962074-903.jpg">630_360_16789...</a>']</p>
<p>Tags: ['Польща', 'Саміт НАТО', 'Україна', 'Маріуш Блащак']</p>
<p>Type: Article</p>
<!--METADATA-->

<p><img alt="" src="../Images/yкринформ/2023-07-10T20-22-18-03-00/630_360_1678962074-903.jpg" /> Польщаробить "усе можливе" задля посилення України у військовому плані, і саміт НАТОмає дати чіткий сигнал щодо підтримки Києва.</p>
<p>Про це заявив міністр національної оборони РП Маріуш Блащак на зустрічі згенералітетом у місті Легіоново, передає кореспондент Укрінформу.</p>
<p>Як підкреслив міністр, мета <a href="https://www.ukrinform.ua/tag-polsa"> Польщі </a> -мати кордон з незалежною Україною, а не "частиною Росії”.</p>
<p>“Саме тому ми підтримуємо Україну... Ми усвідомлюємо, що будь-яка спробавідбудувати імперію є злом, що на собі відчули жителі Ірпеня чи Бучі, вбитіросійськими найманцями”, - наголосив польський міністр.</p>
<p>За його словами, Польща "робить усе можливе, щоб зміцнити Україну і відлякатиагресора”.</p>
<p><strong>Читайте також:</strong> <a href="https://www.ukrinform.ua/rubric-world/3733984-u-polsi-ne-viklucaut-provokacij-pid-cas-samitu-nato.html"> У Польщі не виключають провокацій під час саміту <strong>НАТО</strong></a></p>
<p>“Ми розраховуємо на те, що НАТО розшириться – Швеція приєднається до Альянсу -і що НАТО дасть чіткий сигнал щодо підтримки України”, - наголосив Блащак.</p>
<p>Він висловив сподівання, що за активної участі Польщі політика "відлякування"й оборони НАТО буде “ще більш чіткою”.</p>
<p>Як повідомлялося, 11-12 липня у Вільнюсі відбудеться саміт НАТО.</p>
<p>_ Фото: РАР  _</p>
<p>Source: <a href="https://www.ukrinform.ua/rubric-polytics/3734042-u-polsi-spodivautsa-na-citkij-signal-vid-nato-sodo-pidtrimki-ukraini.html">https://www.ukrinform.ua/rubric-polytics/3734042-u-polsi-spodivautsa-na-citkij-signal-vid-nato-sodo-pidtrimki-ukraini.html</a></p>
</body>
</html>