<html>
<head><style>img{height: auto; width: auto\9; width:100%;}</style></head>
<body>
<h1>У транспортній системі Вільнюса стався збій через хакерські атаки</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-07-10T16:00:00+03:00</p>
<p>Modified Time: 2023-07-10T16:00:00+03:00</p>
<p>Description: Сьогодні, 10 липня, внаслідок DDoS-атаки було порушено роботу деяких веб-сторінок та транспортного мобільного застосунку в литовській столиці - Вільнюсі, де завтра стартує саміт країн-членів НАТО. — Укрінформ.</p>
<p>Images: ['<a href="https://static.ukrinform.com/photos/2020_08/thumb_files/630_360_1597991697-815.jpg">630_360_15979...</a>']</p>
<p>Tags: ['Литва', 'Саміт НАТО', 'Транспорт', 'Хакери']</p>
<p>Type: Article</p>
<!--METADATA-->

<p><img alt="" src="../Images/yкринформ/2023-07-10T16-00-00-03-00/630_360_1597991697-815.jpg" /> Сьогодні,10 липня, внаслідок DDoS-атаки було порушено роботу деяких веб-сторінок татранспортного мобільного застосунку в литовській столиці - Вільнюсі, де завтрастартує саміт країн-членів НАТО.</p>
<p>Як передає Укрінформ, про це повідомляє <a href="https://www.lrt.lt/ru/novosti/17/2031108/iz-za-kiberatak-vozmozhny-pereboi-v-transportnykh-uslugakh-v-vil-niuse"> LRT</a> .</p>
<p>Унаслідок DDoS-атаки (розподілена відмова в обслуговуванні) було порушенороботу деяких сайтів та транспортного мобільного додатку в литовській столиці.</p>
<p>«Зараз знову відбуваються DDoS-атаки на нашу країну, цілеспрямовані DDoS-атаки», - заявив у понеділок журналістам керівник Національного центрукібербезпеки Людас Алішаускас.</p>
<p>Він підтвердив, що через ці атаки не працюють система m.Ticket та сайтGoVilnius.lt. Атаки були зафіксовані у той момент, коли Вільнюс готується досаміту НАТО, який почнеться у вівторок.</p>
<p><strong>Читайте також:</strong> <a href="https://www.ukrinform.ua/rubric-polytics/3733859-zelenskij-vizme-ucast-u-zapusku-radi-ukrainanato-stoltenberg.html"> Зеленський візьме участь у запуску Ради Україна-НАТО –Столтенберг </a></p>
<p>У неділю до Національного центру надійшли повідомлення ще про двакіберінциденти, коли внаслідок порушень роботи регіональної радіостанції таодного з міських торговельних центрів в ефір було запущено дезінформаційніповідомлення.</p>
<p>Центр не уточнює характер поширеної дезінформації. За даними BNS, вона буласпрямована проти НАТО та постачання зброї Україні.</p>
<p>У свою чергу, постачальник послуг мобільного зв'язку та інтернету Teliaповідомив у понеділок, що в каналах мессенджеру Telegram активно звучатьзаклики до атак на різні державні установи та компанії Литви.</p>
<p><strong>Читайте також:</strong> <a href="https://www.ukrinform.ua/rubric-polytics/3733824-spikeri-sesti-parlamentiv-zaklikali-ucasnikiv-samitu-u-vilnusi-zobovazatisa-vzati-ukrainu-v-nato.html"> Спікери шести парламентів закликали учасників саміту у<strong>Вільнюс</strong> і зобов'язатися взяти Україну в НАТО</a></p>
<p>Фахівці компанії відслідковують сплеск DDoS-атак на найбільшу інтернет-мережуЛитви, внаслідок яких тимчасово постраждали декілька компаній та організацій,що перебувають у віданні муніципалітетів.</p>
<p>Як повідомлялося, 11 - 12 липня у Вільнюсі відбудеться <a href="https://www.ukrinform.ua/rubric-world/3732031-vilnuskij-samit-nato-dolenosnij-dla-ukraini.html"> саміт НАТО</a> , під час якого Україна хоче отримати чіткігарантії безпеки та зрозумілу перспективу членства в Альянсі.</p>
<p>Source: <a href="https://www.ukrinform.ua/rubric-world/3733925-u-transportnij-sistemi-vilnusa-stavsa-zbij-cerez-hakerski-ataki.html">https://www.ukrinform.ua/rubric-world/3733925-u-transportnij-sistemi-vilnusa-stavsa-zbij-cerez-hakerski-ataki.html</a></p>
</body>
</html>