<html>
<head><style>img{height: auto; width: auto\9; width:100%;}</style></head>
<body>
<h1>Іран обурився позовом чотирьох країн до Міжнародного суду ООН щодо збитого літака МАУ</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-07-11T00:43:00+03:00</p>
<p>Modified Time: 2023-07-11T00:43:00+03:00</p>
<p>Description: Іран обурився позовом Канади, Швеції, України та Великої Британії до Міжнародного суду ООН щодо збиття в січні 2020 року рейсу PS752 Міжнародних авіаліній України, внаслідок якого загинуло 176 осіб. — Укрінформ.</p>
<p>Images: ['<a href="https://static.ukrinform.com/photos/2020_01/thumb_files/630_360_1578665229-831.jpg">630_360_15786...</a>']</p>
<p>Tags: ['Іран', 'МАУ', 'Україна', 'Авіакатастрофа в Ірані']</p>
<p>Type: Article</p>
<!--METADATA-->

<p><img alt="" src="../Images/yкринформ/2023-07-11T00-43-00-03-00/630_360_1578665229-831.jpg" /> Іранобурився позовом Канади, Швеції, України та Великої Британії до Міжнародногосуду ООН щодо збиття в січні 2020 року рейсу PS752 Міжнародних авіалінійУкраїни, внаслідок якого загинуло 176 осіб.</p>
<p>Як передає Укрінформ, згідно з повідомленням іранського інформагентства IRNA,уряд країни вважає, що чотири західні держави таким чином переслідують свої«політичні цілі та інтереси».</p>
<p>У заяві до Міжнародного суду ООН, поданій у середу ці країни зазначили, щоІран порушив «низку зобов'язань» за Монреальською конвенцією про безпекуцивільних повітряних перевезень. Відповідно до позову, Тегеран не вжив усіхможливих заходів для запобігання збиттю літака, а також не здійснив«неупереджене, прозоре і справедливе кримінальне розслідування тапереслідування».</p>
<p><strong>Читайте також:</strong> <strong><a href="https://www.ukrinform.ua/rubric-polytics/3731790-ukraina-podala-pozov-do-miznarodnogo-sudu-oon-proti-iranu-za-zbitta-litaka-mau.html"> Україна подала позов до Міжнародного суду ООН протиІрану за збиття літака МАУ </a> </strong></p>
<p>У своїй заяві МЗС країни вказало, що Іран сформував «незалежну технічну групу»відразу після інциденту і вжив необхідних заходів «з доброю волею, прозорістюі максимальною серйозністю» для розслідування і з'ясування різних аспектівтрагічного випадку.</p>
<p>«Ісламська Республіка <strong><a href="https://www.ukrinform.ua/tag-iran"> Іран </a> </strong> сприялай надала допомогу, включаючи негайне оформлення віз, понад п'ятдесяти фахівцямі експертам з України й Канади для відвідування місця інциденту», – ідеться взаяві.</p>
<p>За словами її авторів, після завершення розслідування у визначені терміни булопідготовлено технічний звіт за участю експертів із Франції, США, України,Канади та Великої Британії.</p>
<p>Військова прокуратура Тегерана нібито провела ретельне і всебічнерозслідування. У лютому 2023 року суд ухвалив відповідні вироки обвинуваченим,які нині оскаржуються.</p>
<p>Зазначається, що Іран висловлював свою готовність до переговорів звідповідними країнами і вже провів три раунди таких переговорів з українськимурядом у Києві й Тегерані.</p>
<p>«Іран все ще очікує на їхню відповідь, щоб продовжити переговори у визначенийчас і у визначеному місці», – ідеться в заяві МЗС.</p>
<p><strong>Читайте також:</strong> <strong><a href="https://www.ukrinform.ua/rubric-polytics/3732411-radbez-oon-progolosuvav-za-ucast-ukraini-v-zasidanni-sodo-iranu.html"> Радбез ООН проголосував за участь України в засіданніщодо Ірану </a> </strong></p>
<p>8 січня 2020 року літак Міжнародних авіаліній України рейсу PS752, що прямувавдо Києва, розбився через кілька хвилин після зльоту поблизу іранської столиці.</p>
<p>Літак був збитий силами іранської протиповітряної оборони, які, за твердженнямвлади Ірану, прийняли літак за військову ціль на тлі напруженості у відносинахміж Тегераном і Вашингтоном.</p>
<p>Іран визнав, що причиною стала людська помилка, допущена оператором управліннярадіолокаційною системою ППО.</p>
<p>Source: <a href="https://www.ukrinform.ua/rubric-world/3734103-iran-oburivsa-pozovom-cotiroh-krain-do-miznarodnogo-sudu-oon-sodo-zbitogo-litaka-mau.html">https://www.ukrinform.ua/rubric-world/3734103-iran-oburivsa-pozovom-cotiroh-krain-do-miznarodnogo-sudu-oon-sodo-zbitogo-litaka-mau.html</a></p>
</body>
</html>