# Україна має стати членом НАТО, настав час надати чіткий план, як ми цього досягнемо — Президент Литви

Author: ['Ольга Мосьондз']

Time: 2023-07-10T76:00:00-04:00

Description: Президент Литви Гітанас Науседа, сьогодні, у понеділок у Вільнюсі, перед початком... Война с Украиной 2022, Война с Украиной последние новости сегодня, Новости война с Украиной 2022 последние на сегодня, Будет ли война между Украиной и Россией и когда, Война с Украиной в 2022 году будет или нет,  Будет ли война с Украиной в ближайшее время что говорят,  Война с Украиной новости,  Новости Украины сегодня,  Украинские новости в украинских СМИ на русском

Images: ['[nauseda.jpg](https://armyinform.com.ua/wp-content/uploads/2023/07/nauseda.jpg)']

Tags: ['UARENATO', 'ДОПОМОГА ПАРТНЕРІВ', 'НАТО']

Category: News

<!--METADATA-->

![](../Images/AРМІЯINFORM/2023-07-10T76-00-00-04-00/nauseda.jpg)

Президент Литви Гітанас Науседа, сьогодні, у понеділок у Вільнюсі, передпочатком дводенного саміту лідерів НАТО, який відбудеться 11-12 липня, напресконференції з генсеком НАТО Єнсом Столтенбергом заявив, що Україна маєстати членом НАТО і настав час для надання їй чіткого плану, як це має бутидосягнуто. Про це повідомляє кореспондент АрміяInform з Вільнюса.

— Одна з головних тем саміту — Україна. Ми всі розуміємо, що тільки їїперемога поверне безпеку і стабільність у Європу. Союзники повинні узгодитиподальшу військову допомогу Україні до повного звільнення її території. Митакож розуміємо, що Україна має бути повністю інтегрована в трансатлантичнусистему безпеки і стати членом НАТО. Час минув для повторення обіцянок. Часприйшов для чіткого плану про те, як ми досягнемо цього. У нас немає вибору,окрім як погодитися і надіслати сильний сигнал Україні, — сказав ГітанасНауседа

Президент Литви зазначив, що Вільнюс має «стати місцем, звідки до українцівприходять хороші новини». Та нагадав, що українці мужньо і самовідданоборонять не лише свою землю, а й усю Європу.

Гітанас Науседа також підкреслив, що Литва від самого початку зазначила, щосаміт має характеризуватися не обговореннями, а важливими рішеннями для всьогоАльянсу.

— Наша об'єднаність і рішучість мають відображатися не тільки в деклараціях,але також і в рішеннях, які ми ухвалимо тут, у Вільнюсі, в майбутні дні, —заявив Гітанас Науседа.

Бо, як він зазначив, ситуація в Європі «не залишає місця для бездіяльності». —Ми повинні рухатися вперед рішуче і швидко, — сказав Науседа.

Президент Литви додав, що ситуація в регіоні стає складнішою через новічинники, на які слід зважати, як-от потенційне прибуття найманців пвк«вагнера» до білорусі та розгортання там тактичної ядерної зброї.

Він також повідомив, що пріоритетом для Альянсу має бути саме безпека східногофлангу НАТО.

— Ми повинні імплементувати рішення, ухвалені в Мадриді, і схвалити нові планиз оборони тут, у Вільнюсі, — сказав президент Литви.

Також Гітанас Науседа підтвердив, що країни-члени Альянсу планують спроститишлях України до НАТО, зокрема, відійшовши від етапу ПДЧ для України.

Нагадаємо, саміт НАТО відбудеться 11-12 липня у Вільнюсі, ЛитовськаРеспубліка.

_Фото автора_

Source: [https://armyinform.com.ua/2023/07/10/ukrayina-maye-staty-chlenom-nato-nastav-chas-nadaty-chitkyj-plan-yak-my-czogo-dosyagnemo-prezydent-lytvy/](https://armyinform.com.ua/2023/07/10/ukrayina-maye-staty-chlenom-nato-nastav-chas-nadaty-chitkyj-plan-yak-my-czogo-dosyagnemo-prezydent-lytvy/)