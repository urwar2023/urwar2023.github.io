# У Китаї чоловік із ножем напав на дитсадок: шестеро загиблих, троє з яких - діти

Authors: Ukrinform (Person)

Publisher: Укринформ (Organization)

Published Time: 2023-07-10T15:50:00+03:00

Modified Time: 2023-07-10T15:50:00+03:00

Description: У китайському місті Ляньцзян (південна провінція Гуандун) озброєний ножем 25-річний чоловік напав на відвідувачів і вихователів дитячого садка і вбив шістьох осіб, серед яких троє дітей. — Укрінформ.

Images: ['[630_360_16889...](https://static.ukrinform.com/photos/2023_07/thumb_files/630_360_1688993831-961.png)']

Tags: ['Діти', 'Китай', 'Напад']

Type: Article

<!--METADATA-->

![](../Images/yкринформ/2023-07-10T15-50-00-03-00/630_360_1688993831-961.png) Укитайському місті Ляньцзян (південна провінція Гуандун) озброєний ножем25-річний чоловік напав на відвідувачів і вихователів дитячого садка і вбившістьох осіб, серед яких троє дітей.

Про це з посиланням на місцеву владу повідомляє [ AFP](https://www.france24.com/en/live-news/20230710-six-killed-in-china-kindergarten-attack) , передає Укрінформ.

Як повідомила представниця міської влади Ляньцзяна, серед жертв є вихователь ідвоє батьків. Ще один поранений перебуває в лікарні.

Підозрюваного відразу затримали правоохоронці. Ним виявився 25-річний чоловікна прізвище Ву, йдеться в заяві місцевої поліції. Там класифікували інцидентяк «навмисний напад». Ведеться слідство.

Хоча володіння зброєю в Китаю суворо обмежене, останніми роками в країніспостерігається зростання кількості нападів із численними жертвами, зокрема нашколи та дитячі садочки.

У серпні минулого року троє людей були вбиті і шестеро зазнали пораненьунаслідок нападу з ножем на дитячий садок у південно-східній китайськійпровінції Цзянсі.

**Читайте також:** [ У **Китаї** п’ятнадцятеро загиблих і кілька тисячевакуйованих через потужні зливи ](https://www.ukrinform.ua/rubric-world/3732050-u-kitai-patnadcatero-zagiblih-i-kilka-tisac-evakujovanih-cerez-potuzni-zlivi.html)

У квітні 2021 року озброєний ножем чоловік увірвався до дитсадка на півдніКитаю і вбив двох дітей, іще 16 поранив.

У червні минулого року 37 учнів і двоє дорослих були поранені нападником зножем у початковій школі на півдні Китаю, а в 2019 році в центральнійпровінції Хубей 40-річний чоловік напав на школярів, убивши вісьмох і завдавшипоранень іще двом.

Як повідомляв Укрінформ, 8 червня у французькому місті Аннесі семеро людей, утому числі шестеро маленьких дітей, [ зазнали ножових поранень](https://www.ukrinform.ua/rubric-world/3720015-u-francii-colovik-vlastuvav-rizaninu-na-ditacomu-majdanciku-e-poraneni.html) унаслідок нападу чоловіка надитячому майданчику.

_Фото: Getty Images_

Source: [https://www.ukrinform.ua/rubric-world/3733920-u-kitai-colovik-iz-nozem-napav-na-ditsadok-sestero-zagiblih-troe-z-akih-diti.html](https://www.ukrinform.ua/rubric-world/3733920-u-kitai-colovik-iz-nozem-napav-na-ditsadok-sestero-zagiblih-troe-z-akih-diti.html)