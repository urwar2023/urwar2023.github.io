# Рішення США надати Україні касетні боєприпаси не порушить єдності між союзниками – Держдеп

Authors: Ukrinform (Person)

Publisher: Укринформ (Organization)

Published Time: 2023-07-10T6:23:00+03:00

Modified Time: 2023-07-10T22:23:00+03:00

Description: Офіційний Вашингтон упевнений, що попри неоднозначну реакцію західних країн щодо надання Україні касетних боєприпасів, це питання не спричинить жодних «тріщин» серед країн цивілізованого світу. — Укрінформ.

Images: ['[630_360_16888...](https://static.ukrinform.com/photos/2023_07/thumb_files/630_360_1688821993-772.jpg)']

Tags: ['США', 'Україна', 'ЗСУ', 'Боєприпаси', 'Війна з Росією', 'Контрнаступ']

Type: Article

<!--METADATA-->

![](../Images/yкринформ/2023-07-10T6-23-00-03-00/630_360_1688821993-772.jpg) ОфіційнийВашингтон упевнений, що попри неоднозначну реакцію західних країн щодо наданняУкраїні касетних боєприпасів, це питання не спричинить жодних «тріщин» середкраїн цивілізованого світу.

Про це заявив у понеділок під час брифінгу в Вашингтоні речник Державногодепартаменту США Меттью Міллер, передає власний кореспондент Укрінформу.

«Ми не вважаємо це питання таким, що може створити тріщини у єдності, яку мимаємо з нашими союзниками й партнерами», - відповів представник Держдепу назапитання про занепокоєння окремих країн щодо передачі Україні касетнихбоєприпасів.

**Читайте також:** **[ У Повітряних силах назвали логічним рішення США надатиУкраїні касетні боєприпаси ](https://www.ukrinform.ua/rubric-ato/3733722-u-povitranih-silah-nazvali-logicnim-risenna-ssa-nadati-ukraini-kasetni-boepripasi.html) **

Він також поінформував, що Сполучені Штати спілкувалися із союзниками йпартнерами з цього питання перед тим, як прийняти остаточне рішення.

Крім того, Міллер уточнив, що це рішення було складним, однак необхідним длязабезпечення України можливості відбити російську агресію. За його словами, уцьому зв’язку США отримали запевнення від української сторони, що касетнібоєприпаси застосовуватимуться виключно по військових цілях, а також що післяцього обов’язково буде проведена масштабна операція з розмінування.

**Читайте також:** **[ Німеччина стримано відреагувала на рішення США передатиУкраїні касетні боєприпаси ](https://www.ukrinform.ua/rubric-ato/3733309-nimeccina-strimano-vidreaguvala-na-risenna-ssa-peredati-ukraini-kasetni-boepripasi.html) **

Як повідомляв Укрінформ, у п’ятницю США оголосили, що постачатимуть Українікасетні боєприпаси, аби допомогти ЗСУ в **[ контрнаступі](https://www.ukrinform.ua/tag-kontrnastup) ** . Використання цієї зброївикликає суперечки, перш за все, через те, що певний відсоток вибуховихпристроїв не детонує, а залишається на місцевості й в майбутньому створюєсерйозну загрозу для населення навіть багато років по завершенні бойових дій.У Вашингтоні у цьому зв’язку запевнили, що відсоток відмови боєприпасів, яківони передають Україні, не перевищує 2,5% - у порівнянні з 30-40% тих, щозастосовують в Україні російські війська.

**Читайте також:** **[ Китай закликає ставитися стримано до передачі Українікасетних боєприпасів ](https://www.ukrinform.ua/rubric-ato/3733785-kitaj-zaklikae-stavitisa-strimano-do-peredaci-ukraini-kasetnih-boepripasiv.html) **

Понад 100 країн приєдналася до договору про заборону касетних боєприпасів, такзваної Конвенції Осло. США, Росія й Україна цю угоду не підписали.

Source: [https://www.ukrinform.ua/rubric-ato/3734084-risenna-ssa-nadati-ukraini-kasetni-boepripasi-ne-porusit-ednosti-miz-souznikami-derzdep.html](https://www.ukrinform.ua/rubric-ato/3734084-risenna-ssa-nadati-ukraini-kasetni-boepripasi-ne-porusit-ednosti-miz-souznikami-derzdep.html)