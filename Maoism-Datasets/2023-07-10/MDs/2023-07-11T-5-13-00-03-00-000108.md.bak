# Україна прагне гарантій безпеки, поки не стане повноправним членом НАТО - Стефанчук

Authors: Ukrinform (Person)

Publisher: Укринформ (Organization)

Published Time: 2023-07-11T-5:13:00+03:00

Modified Time: 2023-07-11T00:13:00+03:00

Description: Україна прагне отримати гарантії безпеки допоки не стане повноправним членом Організації Північноатлантичного договору. — Укрінформ.

Images: ['[630_360_16874...](https://static.ukrinform.com/photos/2023_06/thumb_files/630_360_1687497729-428.jpg)']

Tags: ['НАТО', 'Україна', 'Стефанчук', 'Війна з Росією']

Type: Article

<!--METADATA-->

![](../Images/yкринформ/2023-07-11T-5-13-00-03-00/630_360_1687497729-428.jpg) Українапрагне отримати гарантії безпеки допоки не стане повноправним членомОрганізації Північноатлантичного договору.

Як передає Укрінформ, про це Голова Верховної Ради України Руслан Стефанчукповідомляє у [ Фейсбуці](https://www.facebook.com/stefanchuk.official/posts/pfbid02uDoAp6RHpPAhZJfzGSepuUJNoUzfRct5kwQGGEUdLH2PcfnRWqKapBnRV6jH41QSl).

“Я дуже сподіваюся, що саміт НАТО у Вільнюсі буде історичним. Історичним дляУкраїни. Ми прагнемо, аби Україну запросили до НАТО. І прагнемо отриматигарантії безпеки допоки Україна не стане повноправним членом Альянсу”, -заявив він.

**Читайте також:** **[ Зеленський: Україні потрібен чіткий сигнал щодомайбутнього членства в НАТО — саме зараз ](https://www.ukrinform.ua/rubric-polytics/3734055-zelenskij-ukraini-potriben-citkij-signal-sodo-majbutnogo-clenstva-v-nato-same-zaraz.html) **

Також Стефанчук нагадав, що 30 вересня минулого року Україна подала заявку наприскорений вступ до НАТО. Заявку підписали Голова ВРУ разом з ПрезидентомУкраїни Володимиром Зеленським і Премʼєр-міністром Денисом Шмигалем.

За словами спікера, з того часу проведено величезну дипломатичну роботу навсіх рівнях: президентському, парламентському та урядовому.

**Читайте також:** **[ У Польщі сподіваються на чіткий сигнал від НАТО щодопідтримки України ](https://www.ukrinform.ua/rubric-polytics/3734042-u-polsi-spodivautsa-na-citkij-signal-vid-nato-sodo-pidtrimki-ukraini.html) **

10 квітня цього року український Парламент звернувся до парламентів країн-членів НАТО із закликом підтримати наше членство в Альянсі.

“І я дякую Сеймасу Литви, Сенату Польщі, Сейму Польщі, Рійґікогу Естонії, ПАНАТО, Сенату Чехії, Саеймі Латвії, Європейському Парламенту, ПАРЄ, Народнимзборам Болгарії за прийняття відповідних заяв”, - заявив Стефанчук.

**Читайте також:** **[ Зеленський: Україна буде в НАТО, працюємо надалгоритмом набуття членства ](https://www.ukrinform.ua/rubric-ato/3734060-zelenskij-ukraina-bude-v-nato-pracuemo-nad-algoritmom-nabutta-clenstva.html) **

За словами Стефанчука, починаючи з 10 квітня цього року, він провів 90двосторонніх зустрічей на різних майданчиках та 15 телефонних розмов із єдинимзакликом - підтримати поступ України в **[ НАТО](https://www.ukrinform.ua/tag-nato) ** .

Також велику роботу провели заступники Голови Верховної Ради, головикомітетів, українські делегації та багато депутатів.

“Це парламентський трек, міжпарламентська дипломатія. Але це тільки частинанашої спільної роботи. Яка неодмінно призведе до спільного успіху”, - додаввін.

**Читайте також:** **[ Вступ Києва до НАТО можливий лише після війни - МЗСІталії ](https://www.ukrinform.ua/rubric-polytics/3734064-vstup-kieva-do-nato-mozlivij-lise-pisla-vijni-mzs-italii.html) **

Як повідомлялося, 11-12 липня у Вільнюсі відбудеться саміт НАТО, під час якогоУкраїна хоче отримати чіткі гарантії безпеки та зрозумілу перспективу членствав Альянсі.

Наразі вже 23 країни підписали спільну з Україною заяву про підтримку вступудо НАТО. Україну підтримали Болгарія, Бельгія, Данія, Естонія, Італія,Ісландія, Іспанія, Канада, Латвія, Литва, Нідерланди, Німеччина, Норвегія,Польща, Португалія, Румунія, Словаччина, Словенія, Фінляндія, Франція, Чехія,Чорногорія та Швеція.

Source: [https://www.ukrinform.ua/rubric-polytics/3734099-ukraina-pragne-garantij-bezpeki-poki-ne-stane-povnopravnim-clenom-nato-stefancuk.html](https://www.ukrinform.ua/rubric-polytics/3734099-ukraina-pragne-garantij-bezpeki-poki-ne-stane-povnopravnim-clenom-nato-stefancuk.html)