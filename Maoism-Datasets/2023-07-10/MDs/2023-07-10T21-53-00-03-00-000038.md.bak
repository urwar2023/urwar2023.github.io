# Океанія заповнить останню вакансію на чемпіонаті світу з пляжного футболу

Authors: Ukrinform (Person)

Publisher: Укринформ (Organization)

Published Time: 2023-07-10T21:53:00+03:00

Modified Time: 2023-07-10T21:53:00+03:00

Description: Визначилися 15 з 16-ти учасників чемпіонату світу-2024 з пляжного футболу. — Укрінформ.

Images: ['[630_360_16890...](https://static.ukrinform.com/photos/2023_07/thumb_files/630_360_1689014290-488.jpg)']

Tags: ['Чемпіонат світу', 'пляжний футбол']

Type: Article

<!--METADATA-->

![](../Images/yкринформ/2023-07-10T21-53-00-03-00/630_360_1689014290-488.jpg)Визначилися 15 з 16-ти учасників чемпіонату світу-2024 з пляжного футболу.

Як повідомляв Укрінформ, збірна України з пляжного футболу після успішноговиступу у відбірковому турнірі ЧС-2024 кваліфікувалася у фінальну частинузмагань.

Підопічні Миколи Костенка й Олександра Корнійчука в європейській кваліфікаціїЧС-2024 з пляжного футболу, яка проходила в Баку (Азербайджан) 5-9 липня,посіли перше місце у групі В, перегравши Іспанію (4:3 ОТ), Польщу (3:2) таЛитву (4:1). Після цього «синьо-жовті» у стиковому матчі здолали Молдову (5:2)й отримали перепустку у фінальну частину світової першості 2024 року.

Загалом вже відомі 15 із 16 учасників ЧС-2024, інформує офіційний [ сайт](https://www.fifa.com) ФІФА.

_Учасники ЧС-2024 з пляжного футболу:_

УЄФА (Європа) - Україна, Італія, Португалія, Білорусь.

АФК (Азія) - ОАЕ (господар), Іран, Японія, Оман.

КОНМЕБОЛ (Південна Америка) - Аргентина, Бразилія, Колумбія.

КОНКАКАФ (Північна і Центральна Америка) - США, Мексика.

КАФ (Африка) - Єгипет, Сенегал.

Останній учасник турніру визначиться під час кваліфікаційного турніру ОФК(Океанія), що пройде 21-26 серпня на Таїті. На єдину путівку в ОАЕпретендуватимуть Фіджі, Соломонові острови, Таїті та Тонга.

**Читайте також:** [ Збірна України з **пляж** ного футболу вийшла на ЧС-2024](https://www.ukrinform.ua/rubric-sports/3733575-zbirna-ukraini-z-plaznogo-futbolu-vijsla-na-cs2024.html)

Жеребкування фінальної частини світової першості 2024 року з пляжного футболуза даними ФІФА відбудеться в липні (дату не затверджено). 16 збірних будутьрозподілені на чотири групи. З кожного квартету дві кращі команди вийдуть до1/4 фіналу. Далі учасники боротимуться за вихід до півфіналу, а після цьогозіграють у матчі за 3-є місце та фіналі.

Нагадаємо, ЧС-2024 в ОАЕ проходитиме з 15-25 лютого наступного року.

Фото: beachsoccer.com.

Source: [https://www.ukrinform.ua/rubric-sports/3734070-okeania-zapovnit-ostannu-vakansiu-na-cempionati-svitu-z-plaznogo-futbolu.html](https://www.ukrinform.ua/rubric-sports/3734070-okeania-zapovnit-ostannu-vakansiu-na-cempionati-svitu-z-plaznogo-futbolu.html)