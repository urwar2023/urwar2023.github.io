# Пальне та автогаз продовжать дорожчати – експерт

Authors: Ukrinform (Person)

Publisher: Укринформ (Organization)

Published Time: 2023-07-10T17:15:00+03:00

Modified Time: 2023-07-10T17:15:00+03:00

Description: За перший тиждень після повернення податків на пальне ціни у роздробі на А-95 та на дизпальне зросли в діапазоні 2-5 грн /л, залежно від мережі. Надалі ціни будуть поступово зростати вже за рахунок акцизу. — Укрінформ.

Images: ['[630_360_16889...](https://static.ukrinform.com/photos/2023_07/thumb_files/630_360_1688995152-994.jpg)']

Tags: ['Акциз', 'Бензин', 'Автогаз', 'Ринок', 'Пальне', 'Сергій Куюн']

Type: Article

<!--METADATA-->

![](../Images/yкринформ/2023-07-10T17-15-00-03-00/630_360_1688995152-994.jpg) За першийтиждень після повернення податків на пальне ціни у роздробі на А-95 та надизпальне зросли в діапазоні 2-5 грн /л, залежно від мережі. Надалі цінибудуть поступово зростати вже за рахунок акцизу.

Про це повідомив директор консалтингової групи «А95» Сергій Куюн під часбрифінгу в Медіацентрі Україна - Укрінформ.

«Бензин А-95 в роздрібі подорожчав на 3,1 грн /л в середньому до 47, 90 грн/л. Дизпальне подорожчало на 3,45 грн /л до 46, 86 грн /л. І скраплений газподорожчав на 1,47 грн /л до 23,39 грн /л. Отже, як і очікувалось, ми бачимопоступове зростання в діапазоні 2-5 грн /л, залежно від мережі», – сказавКуюн.

**Читайте також:** [ **Російське** **пальне** **продовжує** **потрапляти** на**український** **ринок** – **експерт** ](https://www.ukrinform.ua/rubric-economy/3733933-rosijske-palne-prodovzue-potraplati-na-ukrainskij-rinok-ekspert.html)

За його словами, заправні станції так званого економсегменту, які завждиторгують у мінімальній ціновій пропозиції, були змушені підняти ціни наблизько 5 грн /л. Ті, хто торгує у «поверхній планці», підняли ціни не таксуттєво, тобто на 2,5-3 грн /л. Вплинуло на таке здорожчання повернення ПДВ.

«Далі ми очікуємо, що ціна буде поступово зростати вже за рахунок [ акцизу](https://www.ukrinform.ua/tag-akciz) . Акцизний збір сплачується на моментперетину кордону, а зараз ще є запаси пального, яке було ввезене раніше.Відповідно, це говорить про те, що трейдери готувалися і привезли багатопального з низьким податком, цей запас зараз буде реалізовуватись і поступовона ринок надходитиме пальне вже з новими податками. І, відповідно, коли цяротація запасів завершиться, тоді можна буде говорити про повну інтеграціюнових податків у ціну. Думаю, що про це можна буде говорити десь на початкусерпня», – додав Куюн.

**Читайте також:** [ Підвищення податків та ціни на **пальне** – як змінюєтьсяситуація ](https://www.ukrinform.ua/rubric-presshall/3733487-pidvisenna-podatkiv-ta-cini-na-palne-ak-zminuetsa-situacia.html)

Він зазначив, що у червні в Україну було ввезено рекордний обсяг дизпального -650 тисяч тонн.

Цікава ситуація і на оптовому ринку, де ціни почали зростати ще у червні. І насьогодні ціни на бензин А- 95 зросли на 7, 74 грн /л і на дизпальне майже на 7грн /л. Тобто, на цьому ринку уже повністю працюють нові податки.

«Загалом податкове навантаження на бензин з 1 липня зросло на 11 грн /л, надизпальне – на 8 грн /л, на скраплений газ – на 3 грн /л . Відповідно, ціпозначки мають протягом липня інтегруватися вже в нову ціну на пальне», -резюмував Куюн.

**Читайте також:** [ **Ціни** на **гуртовому** **ринку** **пального****продовжують** **зростати** ](https://www.ukrinform.ua/rubric-economy/3733776-cini-na-gurtovomu-rinku-palnogo-prodovzuut-zrostati.html)

Як повідомляв Укрінформ, з 1 липня в Україні повернули оподаткування пальногоза довоєнними правилами та нормами. Передбачена з початку повномасштабноїросійської агресії пільга – зниження ПДВ до 7% – була покликана сприятинаповненню ринку в умовах втрати логістичних ланцюжків та відмови відпродукції з РФ і РБ. Відтепер ПДВ знову повертається до 20% та підвищуютьсяакцизи.

Source: [https://www.ukrinform.ua/rubric-economy/3733960-palne-ta-avtogaz-prodovzat-dorozcati-ekspert.html](https://www.ukrinform.ua/rubric-economy/3733960-palne-ta-avtogaz-prodovzat-dorozcati-ekspert.html)