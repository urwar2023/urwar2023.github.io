# Пам’яті офіцера поліції Ірини Гордієвич

Authors: Ukrinform (Person)

Publisher: Укринформ (Organization)

Published Time: 2023-04-16T09:00:00+03:00

Modified Time: 2023-04-16T09:00:00+03:00

Description: Вона загинула у перший же день повномасштабного російського вторгнення у місті з такою багатообіцяючою назвою – Щастя... — Укрінформ.

Images: ["[630_360_16811...](https://static.ukrinform.com/photos/2023_04/thumb_files/630_360_1681196925-721.jpg)", "[1681196922-98...](https://static.ukrinform.com/photos/2023_04/1681196922-980.jpg)", "[1681198304-65...](https://static.ukrinform.com/photos/2023_04/1681198304-654.jpeg)", "[1681196923-49...](https://static.ukrinform.com/photos/2023_04/1681196923-496.jpg)", "[1681196923-51...](https://static.ukrinform.com/photos/2023_04/1681196923-512.jpg)", "[1681196923-85...](https://static.ukrinform.com/photos/2023_04/1681196923-852.jpg)", "[1681196924-71...](https://static.ukrinform.com/photos/2023_04/1681196924-719.jpg)", "[1681198500-63...](https://static.ukrinform.com/photos/2023_04/1681198500-633.jpeg)", "[1681196924-88...](https://static.ukrinform.com/photos/2023_04/1681196924-884.jpg)", "[1681198527-28...](https://static.ukrinform.com/photos/2023_04/1681198527-283.jpg)"]

Tags: ["Пам'ять", 'Війна з росією', '#stoprussia']

Type: Article

<!--METADATA-->

![](../Images/2023-04-16T09-00-00-03-00/630_360_1681196925-721.jpg) Воназагинула у перший же день повномасштабного російського вторгнення у місті зтакою багатообіцяючою назвою – Щастя...

Для багатьох її знайомих є загадкою, як така непересічна жінка моглаприєднатися до поліцейського батальйону «Луганськ-1». Слід уточнити, що цейбатальйон був не простим патрульним, а єдиним, який ніс службу на «нулі»,тобто на самісінькій «лінії розмежування»: ось наші, на лівому березі Дінця, аза рікою, на підвищенні – «сєпари». Траплялись достатньо часто і артилерійськіобстріли, і мінування, і спроби ДРГ прорватися на підконтрольну територію. Оту цьому батальйоні і служила з 2014 по 2022 роки Ірина Гордієвич.

![](../Images/2023-04-16T09-00-00-03-00/1681196922-980.jpg)

Вона народилася, мабуть, у найромантичнішому куточку Карпат – у Косові. Післязакінчення школи продовжила навчання у Чернівецькому університеті. Хтось можеподумати, що сама атмосфера «бандерівського» краю підштовхнула Ірину до такоїрадикальної зміни в житті. Але – ні. Вона жила у Греції, була одружена і маласина, на грецький манер названого Александрос. Досконало володіла кількомаіноземними мовами.

![](../Images/2023-04-16T09-00-00-03-00/1681198304-654.jpeg)

Коли почалася Революція Гідності, Ірина змінила комфортне життя намайданівський намет. А з початком війни записалася до поліцейського батальйону«Чернівці».

![](../Images/2023-04-16T09-00-00-03-00/1681196923-496.jpg)

– У батальйоні я побачив Ірину з перших днів, щойно вони приїхали з Чернівців.Там формували свій окремий батальйон, але людей не вистачало, і їх завели до«Луганська-1», – згадує підполковник Олександр Твердохліб. Після загибеліпершого командира Сергія Губанова у травні 2020-го він прийняв командуваннябатальйоном. Сьогодні Олександр – командир штурмового полку бригади «Лють».

![](../Images/2023-04-16T09-00-00-03-00/1681196923-512.jpg)

– Це був кінець 2014-го року. Ірина відразу продемонструвала такий… чоловічийхарактер. Вона не цуралась ніякої чоловічої роботи. Пости, блокпости, патрулінічним прифронтовим містом… У селі Кримському вона провоювала майже рік підпостійними артобстрілами. Який у неї був позивний? Не пам’ятаю. Пам’ятаю лиш,що всі звали її Ірен. До призначення мене командиром ми нечасто перетиналися –у мене була інша рота. Потім бачились частіше. Потужні обстріли Щастя почалися16 лютого, ми вже були без світла, без води. Посилювали патрулювання – впринципі, ми чогось такого чекали. І коли ми на своїх камерах спостереженняпомітили, що вони заїхали на міст через Сіверський Донець, було введено в діюплан – куди ми відходимо разом із військовими, де ми вибудовуємо лініюоборони. Ми почали відходити з бази, оскільки вона знаходилась дуже близько домосту.

![](../Images/2023-04-16T09-00-00-03-00/1681196923-852.jpg)

…Про загибель старшого лейтенанта поліції Ірини Гордієвич розповідають по-різному, адже перший день нашестя відзначався суцільним сум’яттям. За однієюверсією, її «просто» вбило розривом снаряду. За іншою – вона опинилась уворожому оточенні в приміщенні поліцейського відділку міста. Від неї вимагализдатись, а коли вона відмовилася – закидали гранатами. Що характерно,більшість із тих, хто її знав, погоджуються з цим, бо така рішучість цілкомвідповідала стилю її життя… І смерті.

На чому всі сходяться – що тіло її розшукали, коли наші на короткий часповернулися до Щастя, і передали до моргу. Але вже наступного дня росіяниповернулись і вивезли його до Луганська. Мабуть, відчували сакральну цінність…знахідки.

– Потім, коли вороги віддали тіло в кінці минулого року, наші фахівці провелиекспертизу. Це була вона, – підсумував командир.

Валентин Ткалич знав Ірину краще. У батальйоні підполковник був кимось накшталт пресофіцера, хоча, як і всі, чергував на блокпостах, ходив з нічнимипатрулями і навіть виїжджав на «полювання» з протидиверсійним підрозділом. Якочільник пресслужби він часто представляв Ірину різним знімальним групам(жінка на війні, тим більше така красива й освічена – ласий шмат дляжурналістів; до того ж вона за короткий термін пройшла кар’єрний шлях відрядового бійця до старшого лейтенанта). Перше, про що він згадав – це про її…кулінарні здібності.

![](../Images/2023-04-16T09-00-00-03-00/1681196924-719.jpg)

"У 16-му році, «завдяки» обласному начальству, батальйон залишився безпродовольчого забезпечення. То Ірині довелося згадати свої кулінарніздібності, набуті за кордоном. Вона готувала настільки по-європейські вишуканістрави, що ніхто не міг збагнути, що ми їмо. Колектив чоловічий, а вонапримудрялась перебувати на межі: і бути своєю для чоловіків, і в той же часзалишатись жінкою. Причому вона не була брутальною, адже часто трапляється утаких ситуаціях, що жінки приміряють на себе чоловічий образ. Ні. Вона булажінкою – і була своєю. І ще цікаво: в неї було відчуття прекрасного. Вонатягнулася до чогось такого… гарного. Полюбляла фотографії. Коли зацвіталимаки, вона за першої нагоди виїжджала в поле. Там, під Щастям, тоді багато їхцвіло в степу"…

![](../Images/2023-04-16T09-00-00-03-00/1681198500-633.jpeg)

Ткалич знав, що Ірина мала намір продовжувати службу.

– Були люди, які після того, як закінчувався напряг – а вони приходили зарадинього, щоб повоювати – звільнялись. Не хотіли виконувати буденну роботу «черездень на ремень». А вона для себе визначилась: буде служити.

![](../Images/2023-04-16T09-00-00-03-00/1681196924-884.jpg)

Тут слід зазначити, що така жінка не могла не мати амбіцій. Вона, вжеперебуваючи на війні, вступила на юридичний факультет – сподівалась згодомпотрапити на роботу в Інтерпол (знання англійської стало би в нагоді).

– Якось до мене звернулась телекомпанія. Їм треба було репортаж зробити, і я зними поїхав. Забрали їх на блокпосту. Приїхали в Старий Айдар, почали знімати.І тут підбігають якісь солдати – побачили, що ми там знімаємо, підбігли йпочали нас класти на землю. Конкретної роботи в них тоді не було, і вонизнайшли собі забаву... Я кажу: «Ми зі зброєю, ви зі зброєю. Ми поліцейські, ви– військові»… Чим би все скінчилось, невідомо, та їй вдалось розрулитиконфлікт. Зуміла знайти потрібні слова. Останній раз я її бачив у 2019 році навиборах. Вона чергувала на мосту. Поговорили про життя, про плани на майбутнє.Вірю, що вона не здалася – це перше. А по-друге – не злякалась. Не знаю, яквсе сталося. Кажуть, вона охороняла відділення. Там її й убили.

![](../Images/2023-04-16T09-00-00-03-00/1681198527-283.jpg)

_Фото: Молодий буковинець_

…Старшого лейтенанта Ірину Гордієвич урочисто поховали на Центральномуцвинтарі Чернівців – Годилові.

У неї залишились син Александрос, мати й сестра.

_Фото: Валентина Ткалича і з сайту ГУ Національної поліції України вЛуганській області_

Source: [https://www.ukrinform.ua/rubric-ato/3694278-pamati-oficera-policii-irini-gordievic.html](https://www.ukrinform.ua/rubric-ato/3694278-pamati-oficera-policii-irini-gordievic.html)