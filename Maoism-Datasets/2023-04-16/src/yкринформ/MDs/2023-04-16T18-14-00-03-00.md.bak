# Україну на Лондонському книжковому ярмарку представлятиме 21 видавництво

Authors: Ukrinform (Person)

Publisher: Укринформ (Organization)

Published Time: 2023-04-16T18:14:00+03:00

Modified Time: 2023-04-16T18:14:00+03:00

Description: Україну на Лондонському книжковому ярмарку, що відбудеться з 18 по 20 квітня в Olympia London, представлятиме 21 видавництво. — Укрінформ.

Images: ["[630_360_16813...](https://static.ukrinform.com/photos/2023_04/thumb_files/630_360_1681386249-262.jpg)"]

Tags: ['Бібліотека', 'Книги', 'Лондон', 'Україна', 'Ярмарок']

Type: Article

<!--METADATA-->

![](../Images/2023-04-16T18-14-00-03-00/630_360_1681386249-262.jpg) Україну наЛондонському книжковому ярмарку, що відбудеться з 18 по 20 квітня в OlympiaLondon, представлятиме 21 видавництво.

Про це інформує [ ](https://mkip.gov.ua/news/8955.html) Міністерства культурита інформаційної політики, передає Укрінформ.

«Завдяки співпраці УІК з партнерами українським авторам вдасться розповістисвою історію на одному з найважливіших культурних майданчиків — Лондонськомукнижковому ярмарку. З початком війни наша реальність змінилася: ми сталисвідками того, що соціальні мережі приховують, позначаючи фото як SensitiveContent. Наша правда спрямована не на те, щоб вражати, а на те, щоб свідчитипро злочини, які щодня вчиняють росіяни проти українців та українськоїкультури», - зазначила директорка Українського інституту книги ОлександраКоваль.

Як повідомляється, за підтримки організаторів ярмарку, Україні безплатнонадано стенд площею 49,5 кв. м під номером 2B01. Водночас Україна матимеособливий статус: Guest Spotlight («Країна у фокусі уваги»).

Також у відомстві зазначають, що основною темою стенду стане експозиція«Зруйнована бібліотека», що містить меблі зі зруйнованих книгозбірень України.Водночас гасло - «Чутливий вміст» (Sensitive Content) - має на меті привернутиувагу міжнародної спільноти до руйнування українських бібліотек унаслідокповномасштабного вторгнення росії.

У МКІП зауважують, що у партнерстві з PEN Ukraine під час роботи стендутриватиме збір коштів на підтримку пошкоджених українських [](https://www.ukrinform.ua/tag-biblioteka) , до якого зможуть долучитися всіучасники та відвідувачі ярмарку.

Цьогоріч на українському колективному стенді будуть представлені близько 300книжок від 21 видавництва, зокрема, «Артбукс», «АССА», «Навчальна книга —Богдан»,«Ковчег Україна», «Наш формат», «Ранок», «Саміт-книга», «Часмайстрів», видавництво «їzhak», ist publishing, «Парасоля», Видавництво «ТУТ»,CP Publishing, Harvard Ukrainian Research Institute.

**Читайте також:** [ **ярмарок** ](https://www.ukrinform.ua/rubric-diaspora/3695227-v-ukrainskomu-centri-u-vilnusi-vidbudetsa-velikodnij-blagodijnij-armarok.html)

«Ми маємо честь вітати Україну в ролі нашого гостя в центрі уваги та радіприйняти українських видавців і багатьох україномовних осіб як особисто, так івіртуально, оскільки вони досліджують багату літературну культуру своєїкраїни, а також вплив війни на літературний продукт та розмови. З сотнямидоповідачів і десятками тем програма Лондонського книжкового ярмарку обіцяєбезліч глибоких дискусій про кожен з аспектів галузі, що спонукає дороздумів», - зазначив директор Лондонського книжкового ярмарку Ґарет Реплі.

Очікується, що ярмарок збере понад 25 000 відвідувачів — професіоналіввидавничої справи зі 135 країн. Участь у роботі візьмуть представники 1000організацій із 60 країн. Загальна програма ярмарку містить 220 заходів.

Український стенд на Лондонському книжковому ярмарку організували спільнимизусиллями УІК і МКІП, МЗС, Посольства України у Сполученому КоролівствіВеликої Британії та Північної Ірландії, Лондонського книжкового ярмарку,Британської Ради, Українського інституту, PEN Ukraine та English PEN,Українського інституту в Лондоні, Culture Ambassador, Львівського БукФоруму,Українсько-єврейської зустрічі, Української бібліотечної асоціації таУкраїнської асоціації видавців та книгорозповсюджувачів.

Як повідомлялося, [ ](https://www.ukrinform.ua/rubric-ato/3683839-ukraina-predstavila-svij-stend-na-bolonskomu-knizkovomu-armarku.html)

_Фото: London Book Fair_

Source: [https://www.ukrinform.ua/rubric-culture/3695421-ukrainu-na-londonskomu-knizkovomu-armarku-predstavlatime-21-vidavnictvo.html](https://www.ukrinform.ua/rubric-culture/3695421-ukrainu-na-londonskomu-knizkovomu-armarku-predstavlatime-21-vidavnictvo.html)