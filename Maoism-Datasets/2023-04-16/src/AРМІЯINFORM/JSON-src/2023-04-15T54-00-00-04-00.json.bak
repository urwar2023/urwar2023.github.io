{'title': 'СБУ затримала ділків, які намагалися видурювати гроші з\xa0бійців ЗСУ та\xa0їхніх родичів', 'description': 'Ліквідувано ще дві схеми виманювання грошей з військовослужбовців Збройних Сил України та... Война с Украиной 2022, Война с Украиной последние новости сегодня, Новости война с Украиной 2022 последние на сегодня, Будет ли война между Украиной и Россией и когда, Война с Украиной в 2022 году будет или нет,  Будет ли война с Украиной в ближайшее время что говорят,  Война с Украиной новости,  Новости Украины сегодня,  Украинские новости в украинских СМИ на русском', 'time': '2023-04-15T54:00:00-04:00', 'author': ['АРМІЯINFORM'], 'images': ['https://armyinform.com.ua/wp-content/uploads/2023/04/99e2b73438c8ec3f2b05114bc7736572.jpeg', 'https://armyinform.com.ua/wp-content/uploads/2023/04/554a82a26ecbbbd0795319f3faa95a42.jpeg'], 'text': '![](https://armyinform.com.ua/wp-content/uploads/2023/04/99e2b73438c8ec3f2b05114bc7736572.jpeg)\n\nЛіквідувано ще дві схеми виманювання грошей з військовослужбовців Збройних СилУкраїни та їхніх сімей, [інформує](https://ssu.gov.ua/novyny/sbu-zatrymala-u-kyievi-ta-vinnytsi-dilkiv-yaki-namahalysia-vyduriuvaty-hroshi-z-biitsiv-zsu-ta-yikhnikh-rodychiv) СБУ.\n\nТак, у Київській області затримано мешканця Бориспільського району, якийвидурював гроші у родичів зниклого безвісти українського захисника.\n\nВстановлено, що жертвою шахрая став брат його односельця, молодшого сержантамеханізованого взводу ЗСУ. Цей військовий не виходив на зв’язок після ворожогоартобстрілу українських позицій під Бахмутом.\n\nЗа даними слідства, зловмисник повідомив родичу військового, що зниклий нібитоперебуває у шпиталі на території білорусі та потребує складної операції.\n\nЗадля «порятунку» захисника ділок запропонував переказати 2 тис. дол. навласні банківські картки.\n\n![](https://armyinform.com.ua/wp-content/uploads/2023/04/554a82a26ecbbbd0795319f3faa95a42.jpeg)\n\nСпівробітники СБУ своєчасно викрили зловмисника, поетапно задокументували трифакти отримання грошей і затримали його.\n\nПід час обшуку за адресою проживання фігуранта виявлено:\n\n3 мобільні телефони та сім-карту, з якої зловмисник телефонував потерпілому; 3банківські картки, на які отримував гроші; 90 набоїв різного калібру та бойовугранату.\n\nНаразі зловмиснику повідомлено про підозру за двома статтями Кримінальногокодексу України:\n\nч. 1 ст. 190 (шахрайство); ч. 1 ст. 263 (незаконне поводження зі зброєю,бойовими припасами або вибуховими речовинами).\n\nКрім того, у Вінниці затримано керівника однієї з місцевих колекторськихкомпаній.\n\nВін вимагав від демобілізованого пораненого військовослужбовця ЗСУ сплатити 1млн грн начебто протермінованого боргу його матері.\n\nУ разі несплати погрожував фізичною розправою.\n\nСпівробітники СБУ затримали зловмисника під час отримання ним першої частинигрошей у розмірі 200 тис. грн.\n\nНаразі фігуранту повідомили про підозру за ч. 4 ст. 189 Кримінального кодексуУкраїни (вимагання, що завдало майнової шкоди в особливо великих розмірах).Йому обрано запобіжний захід — тримання під вартою без можливості внесеннязастави.\n\nЗа викритими фактами тривають розслідування для встановлення всіх обставинзлочинів і притягнення винних до відповідальності.\n\nЗаходи проводили співробітники СБУ у м. Києві та Київській області, Вінницькійобласті спільно з Національною поліцією за процесуального керівництваКиївської та Вінницької обласних прокуратур.', 'category': 'News', 'tags': ['ВІЙСЬКОВОСЛУЖБОВЦІ', 'СБУ', 'ШАХРАЙСТВО'], 'source': 'https://armyinform.com.ua/2023/04/15/sbu-zatrymala-dilkiv-yaki-namagalysya-vyduryuvaty-groshi-z-bijcziv-zsu-ta-yihnih-rodychiv/'}