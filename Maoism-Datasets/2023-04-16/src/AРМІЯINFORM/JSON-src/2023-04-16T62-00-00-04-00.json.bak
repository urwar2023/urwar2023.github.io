{'title': '«Воскресіння Господнє символізує перемогу — добра, правди, перемогу життя» — Володимир Зеленський', 'description': 'https://www.youtube.com/watch?v=Ot4vuzM4eGc    Великий народе великої країни!   ... Война с Украиной 2022, Война с Украиной последние новости сегодня, Новости война с Украиной 2022 последние на сегодня, Будет ли война между Украиной и Россией и когда, Война с Украиной в 2022 году будет или нет,  Будет ли война с Украиной в ближайшее время что говорят,  Война с Украиной новости,  Новости Украины сегодня,  Украинские новости в украинских СМИ на русском', 'time': '2023-04-16T62:00:00-04:00', 'author': ['АРМІЯINFORM'], 'images': [], 'text': "**_Великий народе великої країни!_**\n\nНаприкінці минулої зими росія принесла на нашу землю повномасштабну війну. А знею – смерть, біль та морок. Уранці 24 лютого сонце так і не зійшло. Світаноктак і не настав. Уранці 24 лютого почалася темна ніч. І водночас почалося нашепробудження. Наша боротьба.\n\nТемрява не змогла затьмарити наш дух, прагнення волі, любов до рідної землі таготовність її захищати.\n\nМи зберегли світло всередині себе. Перемогли паніку, страх, міжусобиці йчвари. Ми об’єдналися. Мільйони спалахів у мільйонах українських сердець сталиодним великим багаттям. У цьому вогні гартувалися наша міць і незламність, цейвогонь не дав згаснути нашій надії та вірі, цей вогонь побачив увесь світ.Згуртувався довкола нього, став поруч із нами.\n\nТоді ми перемогли розпач, зневіру, втому, біль. Мільйони вогників в очахмільйонів українців злилися в один потужний промінь світла. Він допоміг незаблукати в пітьмі, не збитися з дороги, осяяв шлях до правильної мети.\n\nЦе те, за що боролися різні покоління у різних століттях. Те, за що останнідев'ять років і 417 днів віддавали життя наші воїни світла – захисники йзахисниці України.\n\nТе, за що ми б’ємося проти темних сил сьогодні. Це наш світанок. Нашевідродження. Це розсвіт незалежної України.\n\nМи відзначаємо сьогодні свято Воскресіння Господнього. Його головним символомє перемога: перемога добра, перемога правди, перемога життя. З непохитноювірою у незворотність цих перемог ми зустрічаємо Великдень.\n\nЦього дня рік тому всі ми молилися, щоб Україна вистояла. Сьогодні – щобУкраїна перемогла. Ми не лише чекаємо й просимо, а здобуваємо й творимо цюперемогу самі. 417 днів. Ми вже пройшли чималий шлях. Попереду в нас чи ненайважча з вершин. Ми подолаємо її. І разом зустрінемо свій світанок. Коли надусією нашою країною зійде сонце. Це синьо-жовтий прапор. Він неодміннопідійметься на всій нашій Богом даній землі. На всіх тимчасово окупованихчортами територіях. Наш прапор замайорить на берегах Азовського моря іСіверського Дінця, над териконами та Ай-Петрі. Сонце засяє на півдні, сонцезасяє на сході, сонце засяє в Криму. Жовтогаряче сонце у мирному синьому небі,і це – світло справедливості.\n\nЦе світло возз’єднання людей і сімей. Українців. Усіх, хто зараз на фронті, івсіх, хто допомагає їм у тилу. Сяйво усмішок переможців та їхніх родин. Блискбойових орденів героїв, які повернуться. Блиск щасливих очей батьків, дітей,коханих і близьких, які дочекаються.\n\nЦе світло відродження. Відбудова того, що знищив і понівечив окупант.Відбудова нашої прекрасної країни, яка в майбутньому стане ще прекраснішою.\n\nЦе світло істини й правди. Торжество закону й правосуддя. Притягнення довідповідальності та покарання всіх, хто віддавав і виконував злочинні накази.Всіх, хто вбивав, катував, грабував і відповідатиме і в міжнародномутрибуналі, і на суді Божому.\n\nНебеса бачать нашу віру й твердість. Світ бачить нашу відвагу й незламність.Ворог бачить нашу силу й рішучість. А отже, Україна побачить світло перемоги.\n\nВіра в неї єднає всіх нас. Завжди, а особливо сьогодні. У Великдень, щоспоконвіку був для українців родинним святом, днем тепла, надії й великогоєднання. Війна не змогла стерти нас, наші цінності, наші традиції, наші святай ті найголовніші речі, які вони символізують.\n\nІ тому хоч би де ми відзначали Пасху, хоч би де кожен із нас зараз був – мизустрічаємо Великдень разом.\n\nМи одна велика сім’я. Українці. У нас одна велика домівка. Україна. У нас однавелика мета. Перемога. Для всіх.\n\nТих, хто вже не з нами, хто віддав життя за Україну. Ми пам’ятаємо кожного йпросимо в Бога упокоїти їхні душі. Ми віримо в кожного, хто продовжує боронитиБатьківщину, і просимо в Бога захистити їх і вберегти.\n\nВсіма силами ми боремося за свою землю й просимо сприяння небесних сил. Усотнях молитов, які промовляли наші предки перед боєм. Які допомагають ібережуть наших воїнів сьогодні.\n\n_Одягнувшись завісою Христа,_\n\n_шкіра моя – панцир залізний,_\n\n_кров – руда міцна, кістка – меч булатний._\n\n_Швидше стріли, пильніше сокола._\n\n_Броня на мені._\n\n_Господь у мені._\n\n_Щоб було завтра._\n\n_Щоб був мирний світанок._\n\n_Щоб була перемога._\n\n_Щоб була Україна._\n\n**_Христос воскрес! Воістину воскрес!_**", 'category': 'News', 'tags': ['STOPRUSSIA', 'АГРЕСІЯ РФ', 'ВІЙНА', 'ВОЛОДИМИР ЗЕЛЕНСЬКИЙ', 'ВТОРГНЕННЯ РФ', 'ОФІС ПРЕЗИДЕНТА УКРАЇНИ', 'ПРИВІТАННЯ'], 'source': 'https://armyinform.com.ua/2023/04/16/voskresinnya-gospodnye-symvolizuye-peremogu-dobra-pravdy-peremogu-zhyttya-volodymyr-zelenskyj/'}