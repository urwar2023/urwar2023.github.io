{'title': 'На\xa0тимчасово окупованих територіях триває насильницька паспортизація громадян України\xa0— Наталія Гуменюк', 'description': 'За\xa0словами керівниці об’єднаного координаційного пресцентру Сил оборони півдня України... Война с Украиной 2022, Война с Украиной последние новости сегодня, Новости война с Украиной 2022 последние на сегодня, Будет ли война между Украиной и Россией и когда, Война с Украиной в 2022 году будет или нет,  Будет ли война с Украиной в ближайшее время что говорят,  Война с Украиной новости,  Новости Украины сегодня,  Украинские новости в украинских СМИ на русском', 'time': '2023-04-16T80:00:00-04:00', 'author': ['Вячеслав Діордієв'], 'images': ['https://armyinform.com.ua/wp-content/uploads/2023/04/2-nataliya-gumenyuk-e1672058964734.jpg'], 'text': '![](https://armyinform.com.ua/wp-content/uploads/2023/04/2-nataliya-gumenyuk-e1672058964734.jpg)\n\nЗа словами керівниці об’єднаного координаційного пресцентру Сил оборони півдняУкраїни Наталії Гуменюк, на тимчасово окупованих територіях півдня країнитриває насильницька паспортизація громадян України. Про це вона повідомила вефірі [телевізійного марафону](https://www.youtube.com/watch?v=WY8sDvZdWEA)«Єдині новини».\n\n— За нашими даними, людей відловлюють всюди: на вулицях, блокпостах, при будь-якому пересуванні, примушуючи їх до російського громадянства. Особливоокупанти намагаються насильницькими методами спонукати до цього осіб чоловічоїстаті, які передусім розглядаються як мобілізаційний ресурс, та одразу їхвносять до списку потенційних призовників до армії країни-агресора, —розповіла Наталія Гуменюк.\n\nЗа її словами, з метою уникнення цього є розроблені рекомендації щодоорганізації виїзду наших громадян на підконтрольні Україні території, якіпередаються людям через рух спротиву та волонтерські організації, — наголосилакерівниця об’єднаного координаційного пресцентру Сил оборони півдня.\n\n— Є навіть низка інструкцій про те, як поводитися у критичному випадку, колилюдину все-таки примусово призвали до ворожого війська. Також ми доводимо, щоні в якому разі не можна погоджуватися на заклики щодо евакуації, що лунаютьвід окупаційної влади. Адже насправді це є депортацією — примусовимпереселенням до росії, — підкреслила офіцер.', 'category': 'News', 'tags': ['STOPRUSSIA', 'АГРЕСІЯ РФ', 'ВІЙНА', 'ВТОРГНЕННЯ РФ', 'КРИМ', 'НАТАЛІЯ ГУМЕНЮК'], 'source': 'https://armyinform.com.ua/2023/04/16/na-tymchasovo-okupovanyh-terytoriyah-tryvaye-nasylnyczka-pasportyzacziya-gromadyan-ukrayiny-nataliya-gumenyuk/'}