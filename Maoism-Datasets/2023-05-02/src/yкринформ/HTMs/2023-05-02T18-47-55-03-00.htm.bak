<h1>Україна у квітні на третину скоротила експорт агропродукції - УКАБ</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-05-02T18:47:55+03:00</p>
<p>Modified Time: 2023-05-02T18:47:55+03:00</p>
<p>Description: У квітні 2023 року Україна експортувала 5,3 млн т продукції агропромислового комплексу, що на 31% менше, ніж у березні цього року. — Укрінформ.</p>
<p>Images: ["<a href="https://static.ukrinform.com/photos/2023_02/thumb_files/630_360_1676909362-870.jpg">630_360_16769...</a>"]</p>
<p>Tags: ['Експорт', 'Продукти', 'Аграрії', 'УКАБ']</p>
<p>Type: Article</p>
<!--METADATA-->

<p><img alt="" src="../Images/2023-05-02T18-47-55-03-00/630_360_1676909362-870.jpg" /> У квітні2023 року Україна експортувала 5,3 млн т продукції агропромислового комплексу,що на 31% менше, ніж у березні цього року.</p>
<p>Як передає Укрінформ, про це повідомляє <a href="https://www.ucab.ua/ua/pres_sluzhba/novosti/za_kviten_misyats_eksport_ukrainskoi_agroproduktsii_skorotivsya_na_tretinu"></a></p>
<p>Зазначається, що показник українського агроекспорту за квітень є найгіршим заостанні 8 місяців.</p>
<p>В асоціації додають, що минулого місяця проблеми зі здійсненням експортнихвідвантажень спостерігалися практично по всіх каналах. Зокрема, найбільшушкоду завдали: саботаж повноцінної роботи «зернового коридору» російськоюстороною, заборона імпорту всієї продукції АПК та тимчасова заборона транзитуПольщею, а також заборона імпорту певних видів агропромислової продукціїУгорщиною, Болгарією та Словаччиною.</p>
<p>При цьому, ще не вся продукція, відвантажена у квітні, встигла фізичноперетнути кордон і значна кількість транспорту ще стоїть в чергах на виїзд.</p>
<p>Повідомляється, що у квітні 2023 року падіння обсягів експортупродемонстрували всі групи продукції АПК, окрім рослинних олій. Найбільшепадіння обсягів експорту спостерігалося в експорті олійних культур.</p>
<p>За даними УКАБ, минулого місяця Україна експортувала 3,9 млн т зернових(частка кукурудзи - 59%, пшениці - 36%, ячменю - 5%) - це на 31% менше, ніж уберезні. Експорт олійних культур впав на 68% - до 216,6 тис. т (частка сої –77%, насіння соняшнику – 18% та ріпаку – 4%).</p>
<p>У квітні Україна <a href="https://www.ukrinform.ua/tag-eksport"> </a> 564,2 тис. трослинних олій (частка соняшникової олії - 96%, соєвої - 4%). Експорт олійминулого місяці зріс на 1%. Експорт макухи після вилучення рослинних олійскоротився на 42% – до 262,5 тис. т (частка соняшникової - 89%, соєвої - 11%).</p>
<p>В асоціації вважають, що вирішення питання з відновленням експортних поставоку сусідні дружні країни дає підстави сподіватися, що наступного місяцяпоказники будуть кращі. Ще більше покращити ситуацію може налагодженняповноцінної роботи «зернового коридору». Це може бути досягнуто або за рахунокнормальної роботи російською стороною, або відновлення вільного судноплавства.</p>
<p>Як повідомляв Укрінформ, у квітні 2023 року Польща, Угорщина, Словаччина таБолгарія запровадили тимчасову заборону на імпорт зерна та інших видівсільськогосподарської продукції з України.</p>
<p><strong>Читайте також:</strong> <a href="https://www.ukrinform.ua/rubric-economy/3703319-ukraina-eksportuvala-majze-416-miljona-tonn-zernovih.html"> </a></p>
<p>Європейська комісія виступила проти цього рішення та ініціювала переговори заучастю України, Польщі, Угорщини, Румунії та Болгарії стосовно розблокуванняімпорту української сільськогосподарської продукції. За результатамипереговорів сторони домовились про встановлення тимчасової заборони наввезення на ринки цих країн ЄС пшениці, кукурудзи, ріпаку, соняшнику й олії зУкраїни. При цьому, транзит української агропродукції не обмежується.</p>
<p>Крім цього, Єврокомісія проведе перевірки можливих порушень на ринку у зв’язкуіз ввезенням інших видів української сільськогосподарської продукції, зокремам’яса птиці, молока та яєць.</p>
<p>Водночас, у квітні рф три рази саботувала роботу "зернового коридору", щоспричиняло зупинку перевірок суден, які прямували з або до українськихморських портів.</p>
<p>Source: <a href="https://www.ukrinform.ua/rubric-ato/3703780-ukraina-u-kvitni-na-tretinu-skorotila-eksport-agroprodukcii-ukab.html">https://www.ukrinform.ua/rubric-ato/3703780-ukraina-u-kvitni-na-tretinu-skorotila-eksport-agroprodukcii-ukab.html</a></p>