# Наступного року Україна може прийняти стартовий етап Джиро д’Італія

Authors: Ukrinform (Person)

Publisher: Укринформ (Organization)

Published Time: 2023-05-02T18:20:00+03:00

Modified Time: 2023-05-02T18:20:00+03:00

Description: Це станеться, якщо в Україні нічого не загрожуватиме учасникам гонки, враховуючи повномасштабне вторгнення росії. — Укрінформ.

Images: ["[630_360_16830...](https://static.ukrinform.com/photos/2023_05/thumb_files/630_360_1683040708-793.jpg)"]

Tags: ['Велогонка']

Type: Article

<!--METADATA-->

![](../Images/2023-05-02T18-20-00-03-00/630_360_1683040708-793.jpg) Цестанеться, якщо в Україні нічого не загрожуватиме учасникам гонки, враховуючиповномасштабне вторгнення росії.

Таку заяву зробив глава МЗС Італії Антоніо Таяні в [](https://www.agenzianova.com/en/news/tajani-la-prossima-edizione-del-giro-ditalia-partira-dallucraina-se-la-situazione-lo-permettera/) виданню AgenziaNova, передає Укрінформ.

«Це був би знак уваги до країни, яку ми дуже сильно підтримуємо. Звичайно,мають бути [необхідні] умови, і ситуація повинна сприяти цьому», – сказавміністр закордонних справ Італії.

Джиро д'Італія 14 разів розпочиналася за межами Італії. У 2022 році вонастартувала в столиці Угорщини – Будапешті, а завершились у Вероні.

Цьогоріч змагання розпочнуться у суботу, 6 травня, у італійському Ортоні.Фініш багатоденної велогонки відбудеться 28 травня у Римі.

Загалом в історії Джиро д`Італія виступали 26 українців. Найчастіше з нашихвелосипедистів на Джиро стартував Сергій Гончар – 10 разів. Станом на 2 травняна Джиро д`Італія-2023 не заявлено жодного з українських гонщиків.

**Читайте також:** [ ](https://www.ukrinform.ua/rubric-sports/3631134-v-ukraini-zavivsa-drugij-velogonsik-u-svitovomu-turi.html)

Як повідомляв Укрінформ, минулого року Джиро д`Італія виграв австралієць ДжейХіндлі, який виступав за команду «Bora-Hansgrohe».

Фото: Getty Image

Source: [https://www.ukrinform.ua/rubric-sports/3703760-nastupnogo-roku-ukraina-moze-prijnati-startovij-etap-dziro-ditalia.html](https://www.ukrinform.ua/rubric-sports/3703760-nastupnogo-roku-ukraina-moze-prijnati-startovij-etap-dziro-ditalia.html)