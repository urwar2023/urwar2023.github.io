{'title': 'У Координаційному штабі представили благодійну ініціативу «Маленькі серця міцніші за сталь»', 'description': 'У Координаційному штабі з питань поводження з військовополоненими відбувся брифінг, під... Война с Украиной 2022, Война с Украиной последние новости сегодня, Новости война с Украиной 2022 последние на сегодня, Будет ли война между Украиной и Россией и когда, Война с Украиной в 2022 году будет или нет,  Будет ли война с Украиной в ближайшее время что говорят,  Война с Украиной новости,  Новости Украины сегодня,  Украинские новости в украинских СМИ на русском', 'time': '2023-05-06T81:00:00-04:00', 'author': ['Євген Проворний'], 'images': ['https://armyinform.com.ua/wp-content/uploads/2023/05/golovna-25.jpg', 'https://armyinform.com.ua/wp-content/uploads/2023/05/podolyanchuk.jpg', 'https://armyinform.com.ua/wp-content/uploads/2023/05/1-28-150x150.jpg', 'https://armyinform.com.ua/wp-content/uploads/2023/05/2-28-150x150.jpg', 'https://armyinform.com.ua/wp-content/uploads/2023/05/3-28-150x150.jpg', 'https://armyinform.com.ua/wp-content/uploads/2023/05/4-27-150x150.jpg', 'https://armyinform.com.ua/wp-content/uploads/2023/05/5-17-150x150.jpg', 'https://armyinform.com.ua/wp-content/uploads/2023/05/czymbalyuk.jpg', 'https://armyinform.com.ua/wp-content/uploads/2023/05/ohrimenko.jpg', 'https://armyinform.com.ua/wp-content/uploads/2023/05/dyakun-rudyuk.jpg', 'https://armyinform.com.ua/wp-content/uploads/2023/05/payevska.jpg', 'https://armyinform.com.ua/wp-content/uploads/2023/05/kravczova.jpg'], 'text': '![](https://armyinform.com.ua/wp-content/uploads/2023/05/golovna-25.jpg)\n\n_У Координаційному штабі з питань поводження з військовополоненими відбувсябрифінг, під час якого представникам ЗМІ розповіли про благодійну ініціативу«Маленькі серця міцніші за сталь»._\n\n_Яку роль зіграв підбитий російський танк у благодійному проєкті? Хтодолучився до нього? Та хто допомагає сьогодні діткам, чиї мами перебувають уросійському полоні? Про це читайте в нашому матеріалі._\n\n## **До приймалень Координаційного штабу з питань поводження звійськовополоненими щодня звертаються приблизно 500 осіб**\n\n— У нас є один досить відомий підрозділ ГУР МОУ, він виконує досить складнізавдання. Цей підрозділ підбив російський танк Т-80БВМ. Начальник Головногоуправління розвідки МО України Кирило Буданов передав його нам дляблагодійного проєкту, з транспортуванням допоміг Головнокомандувач ЗСУ ВалерійЗалужний. Спільно з нашими американськими партнерами ми розпиляли на маленькішматочки дуло згаданого танка. Шматочки продали по всьому світу і заробилиблизько півтора мільйона гривень. Зароблені кошти вирішили поділити на дванапрямки: мілітарний (частина коштів пішла на допомогу Силам оборони. — Ред.)і гуманітарний, — розповіла голова «Благодійного фонду Діани Подолянчук» ДіанаПодолянчук.\n\n![](https://armyinform.com.ua/wp-content/uploads/2023/05/podolyanchuk.jpg)\n\nЗа її словами, проєкт DESTROY THE TANK реалізовується спільно зі СполученимиШтатами Америки за підтримки Збройних Сил України — Головнокомандувача ЗСУгенерала Валерія Залужного та Начальника ГУР МОУ генерал-майора КирилаБуданова.\n\n— Ми вирішили розвивати гуманітарний напрямок — а саме допомагатиКоординаційному штабу з питань поводження з військовополоненими, — додалаДіана Подолянчук.\n\n[![](https://armyinform.com.ua/wp-content/uploads/2023/05/1-28-150x150.jpg)](https://armyinform.com.ua/wp-content/uploads/2023/05/1-28.jpg)\n\n[![](https://armyinform.com.ua/wp-content/uploads/2023/05/2-28-150x150.jpg)](https://armyinform.com.ua/wp-content/uploads/2023/05/2-28.jpg)\n\n[![](https://armyinform.com.ua/wp-content/uploads/2023/05/3-28-150x150.jpg)](https://armyinform.com.ua/wp-content/uploads/2023/05/3-28.jpg)\n\n[![](https://armyinform.com.ua/wp-content/uploads/2023/05/4-27-150x150.jpg)](https://armyinform.com.ua/wp-content/uploads/2023/05/4-27.jpg)\n\n[![](https://armyinform.com.ua/wp-content/uploads/2023/05/5-17-150x150.jpg)](https://armyinform.com.ua/wp-content/uploads/2023/05/5-17.jpg)\n\n— Окрім роботи, яку проводить Координаційний штаб для поверненнявійськовослужбовців і цивільних, у нас також є приймальня, яка працюєбезпосередньо з родинами. До приймалень щодня звертаються приблизно 500 осіб.Це 500 родин. І у кожної сім’ї є своя історія. Часто ми знаємо ці історіїнапам`ять і знаємо, наскільки важливо працювати з родинами і підтримуватибатьків, сестер, братів, діток наших військовослужбовців і цивільних, якінезаконно утримуються росією. Хочеться, щоб наші діти почувалися захищеними,щоб хоч трішки ці дні зробити для них яскравішими, — зауважила представницяКоординаційного штабу Вікторія Цимбалюк.\n\nВона уточнила, що на частину коштів з продажу сувенірів, зроблених з підбитогоросійського танка, було придбано планшети для діток тих жінок, які перебуваютьу російському полоні або були звільнені з початку 2023 року.\n\n![](https://armyinform.com.ua/wp-content/uploads/2023/05/czymbalyuk.jpg)\n\n## **Найчастіше замовляють такі сувеніри зі Сполучених Штатів Америки, Канади,Японії та країн Європи**\n\n— Жінки-полонені — це особливо чутлива тема. Вони мають бути репатрійовані,тобто повернуті без жодних умов. Водночас важливо підтримати маленькихукраїнців, які чекали та продовжують чекати своїх матусь з полону. Тому цейблагодійний захід для наших маленьких козачок та козаків, — зазначивпредставник Координаційного штабу Богдан Охріменко.\n\n![](https://armyinform.com.ua/wp-content/uploads/2023/05/ohrimenko.jpg)\n\n— Долучитись до цього проєкту і замовити сувенір (частинку ствола російськоготанка. — Ред.) можна на сайті нашого фонду в розділі DESTROY THE TANK.Найчастіше замовляють такі сувеніри зі Сполучених Штатів Америки, Канади,Японії та країн Європи. Люди сприймають це більше як жест на підтримку нашоїкраїни. Для них важливо долучитись до цієї підтримки в такий спосіб. Один ізнапрямків нашої роботи — співпраця з Координаційним штабом з питань поводженняз військовополоненими, — додала представниця благодійного фонду Gate ToUkraine Марина Дякун-Рудюк.\n\n![](https://armyinform.com.ua/wp-content/uploads/2023/05/dyakun-rudyuk.jpg)\n\n— Хочу подякувати всім, хто долучився до допомоги родинам полонених, усім, хтодопомагає з обмінами. Ми всі чекаємо, коли повернуться наші рідні, брати,друзі. Мені дуже боляче про це говорити і я стараюсь зробити все, що можу, абивсе це прискорити і допомогти дітям, — наголосила директор благодійноїорганізації «Українська фундація «Мрія» Юлія Паєвська, яка пережила полон.\n\n![](https://armyinform.com.ua/wp-content/uploads/2023/05/payevska.jpg)\n\n— Жінки, які перебувають у полоні, це найвразливіша категорія в цій війні. Бовони багато місяців, деякі навіть понад рік, живуть, не знаючи нічого просвоїх рідних, не знаючи нічого про своїх дітей. росія нехтує всіма положеннямиЖеневської конвенції, тому не надає інформації про людей, які в неї у полоні,не надає їм можливості спілкуватись з родинами, − розповіла представниця ГО«Рада дружин та матерів захисників України «ЖІНКИ зі СТАЛІ» Наталя Кравцова.\n\n![](https://armyinform.com.ua/wp-content/uploads/2023/05/kravczova.jpg)\n\nЗа словами організаторів благодійної ініціативи, DESTROY THE TANK — цеспільний проєкт благодійного фонду Gate To Ukraine та «Благодійного фондуДіани Подолянчук».', 'category': 'News', 'tags': ['STOPRUSSIA', 'АГРЕСІЯ РФ', 'КООРДИНАЦІЙНИЙ ШТАБ З ПИТАНЬ ПОВОДЖЕННЯ З ВІЙСЬКОВОПОЛОНЕНИМИ'], 'source': 'https://armyinform.com.ua/2023/05/06/u-koordynaczijnomu-shtabi-predstavyly-blagodijnu-inicziatyvu-malenki-serczya-micznishi-za-stal/'}