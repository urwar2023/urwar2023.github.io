{'title': 'Глава держави зустрівся з\xa0делегацією Венеціанської комісії', 'description': 'Президент України Володимир Зеленський провів зустріч із\xa0делегацією Європейської комісії... Война с Украиной 2022, Война с Украиной последние новости сегодня, Новости война с Украиной 2022 последние на сегодня, Будет ли война между Украиной и Россией и когда, Война с Украиной в 2022 году будет или нет,  Будет ли война с Украиной в ближайшее время что говорят,  Война с Украиной новости,  Новости Украины сегодня,  Украинские новости в украинских СМИ на русском', 'time': '2023-05-05T92:00:00-04:00', 'author': ['АРМІЯINFORM'], 'images': ['https://armyinform.com.ua/wp-content/uploads/2023/05/c69725ae1280c64a1b1171c0cb81bf06_1683291981_extra_large.jpeg'], 'text': '![](https://armyinform.com.ua/wp-content/uploads/2023/05/c69725ae1280c64a1b1171c0cb81bf06_1683291981_extra_large.jpeg)\n\nПрезидент України Володимир Зеленський провів зустріч із делегацієюЄвропейської комісії «За демократію через право» (Венеціанська комісія) начолі з головою комісії Клер Базі Малорі, яка перебуває з візитом у нашійкраїні.\n\nГлава держави подякував делегації за візит у цей непростий час та за пліднуспівпрацю між Україною й Венеціанською комісією у різних напрямахудосконалення українського законодавства.\n\nПрезидент окремо висловив подяку за важливу допомогу Венеціанської комісії увпровадженні євроінтеграційних реформ у межах виконання нашою державоюрекомендацій Європейської комісії, пов’язаних із наданням Україні статусукраїни — кандидата в члени ЄС.\n\nПід час зустрічі було обговорено питання підготовки та імплементаціїзаконодавства, яке стосується процедур відбору кандидатур на посаду суддіКонституційного Суду України.\n\n«Україна вперше запроваджує конкурсну процедуру відбору суддів КонституційногоСуду. Це історична реформа, про яку навіть не йшлося за жодного іншогоПрезидента. Ми цілком свідомі великої відповідальності, що лежить на нас, запроведення чесного й прозорого конкурсу. Цього очікує й вимагає українськийнарод», — заявив Володимир Зеленський.\n\nВін висловив сподівання на підтримку з боку Венеціанської комісії на цьомушляху та впевненість в успішному реформуванні діяльності Конституційного Суду.\n\nНа зустрічі також було обговорено закони про деолігархізацію та пронаціональні меншини.\n\nГлава держави підтвердив готовність України продовжувати тісну взаємодію зВенеціанською комісією для забезпечення результативних реформ відповідно доєвропейських стандартів.\n\n«Загалом у нас один напрям — реформи й перемога у будь-якому разі», — зазначивПрезидент.\n\n**_Джерело:_** _[Офіційне інтернет-представництво ПрезидентаУкраїни.](https://www.president.gov.ua/news/glava-derzhavi-zustrivsya-z-delegaciyeyu-venecianskoyi-komis-82717)_', 'category': 'News', 'tags': ['ВЕНЕЦІАНСЬКА КОМІСІЯ', 'ВОЛОДИМИР ЗЕЛЕНСЬКИЙ', 'ПРЕЗИДЕНТ УКРАЇНИ'], 'source': 'https://armyinform.com.ua/2023/05/05/glava-derzhavy-zustrivsya-z-delegacziyeyu-veneczianskoyi-komisiyi/'}