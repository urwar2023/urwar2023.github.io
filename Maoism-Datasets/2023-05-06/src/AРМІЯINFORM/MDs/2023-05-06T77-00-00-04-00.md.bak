# Юрій Ігнат: Збиття «Кинджала» — це фактично ляпас росії

Author: ['Ольга Мосьондз']

Time: 2023-05-06T77:00:00-04:00

Description: Сьогодні Командувач Повітряних Сил Збройних Сил України Микола Олещук офіційно... Война с Украиной 2022, Война с Украиной последние новости сегодня, Новости война с Украиной 2022 последние на сегодня, Будет ли война между Украиной и Россией и когда, Война с Украиной в 2022 году будет или нет,  Будет ли война с Украиной в ближайшее время что говорят,  Война с Украиной новости,  Новости Украины сегодня,  Украинские новости в украинских СМИ на русском

Images: ['[ignat-rakety-2.jpg](https://armyinform.com.ua/wp-content/uploads/2023/02/ignat-rakety-2.jpg)']

Tags: ['ЗБИТТЯ КИНДЖАЛА', 'ЗРК PATRIOT', 'КИНДЖАТ', 'ПОВІТРЯНІ СИЛИ ЗБРОЙНИХ СИЛ УКРАЇНИ', 'ЮРІЙ ІГНАТ']

Category: News

<!--METADATA-->

![](../Images/2023-05-06T77-00-00-04-00/ignat-rakety-2.jpg)Юрій Ігнат про російські ракети. Колаж АрміяInform

Сьогодні Командувач Повітряних Сил Збройних Сил України Микола Олещук офіційнопідтвердив, що українська ППО вперше в історії збила російську аеробалістичнуракету «Кинджал». Сталося це під час нічної атаки 4 травня в небі Київщини.Ракету Х-47 випустив МіГ-31К з території росії.

Речник Повітряних Сил Юрій Ігнат у ефірі телемарафону «Єдині новини»[розповів](https://www.youtube.com/watch?v=j5TqaWCCdUg) про особливості ракетита відкрив деталі збиття російської ракети.

— 4 травня близько другої години ночі ворожий МІГ-31К піднявся з аеродрому«Саваслейка» і звідти, власне, здійснив пуск. Повітряне командування «Центр»,яке опікується саме Київщиною, супроводжувало цю ціль. І ціль, власне, буловідпрацьовано саме дивізіоном ЗРК Patriot, який здатний збивати балістичніракети, — поінформував Юрій Ігнат.

Він додав, що про це сьогодні[повідомив](https://armyinform.com.ua/2023/05/06/komanduvach-povitryanyh-syl-pidtverdyv-shho-ukrayina-vpershe-zbyla-rosijsku-raketu-kyndzhal/) у своємуТелеграм-каналі Командувач Повітряних Сил генерал-лейтенант Микола Олещук.

Також речник Повітряних Сил зазначив, що Україна потребує якнайбільше системPatriot, бо загроза застосування росією таких ракет є по всій територіїУкраїни, особливо на східному напрямку. Але рішення про їх передачу ухвалюютьміжнародні партнери.

— Саме східний напрямок є одним із найважливіших, бо там відбуваються атаки,але також і столиця України є ціллю номер один для ворога. Найбільше інайчастіше атакують саме Київ, де розташовані всі органи нашого управління,влада і багато інфраструктурних об’єктів, — сказав Юрій Ігнат.

Водночас він нагадав, що Україна також очікує системи SAMP/T та інших, якінайближчим часом з’являться на бойовому чергуванні.

— Очікуємо SAMP/T, також очікуємо інших дивізіонів Patriot і будемо посилюватипротиповітряну оборону. Найнеобхідніше зараз те, що може захистити наше небоне лише від балістичних ракет, а й від авіації противника. Ми знаємо, щозагроза серйозна існує і щодо застосування росією авіабомб. Тому ми мусимопосилюватися і в цьому напрямку, щоб відганяти російську авіацію подалі, —сказав Юрій Ігнат.

Він ще раз зазначив, що збиття «Кинджала» — це гарна новина.

— Безумовно, там, за парєбріком, горить, але вже горить напевне не першийдень, тому що це такий фактично ляпас росії, — сказав Юрій Ігнат.

Він прокоментував наративи росіян, про те, що американське озброєння нічого незможе вдіяти проти російської зброї, мовляв, «русскоє оружие лучшеє в мірє»,однак наразі маємо підтвердження того, що американська зброя ефективно працюєпроти зброї росіян. Та додав, що гіперзвукова ракета виявилась не такою вже й«гіпер».

— Наші Повітряні Сили вдячні нашим партнерам, які нам надають таке озброєння.Ніхто не вірив, що Patriot можуть бути в Україні так швидко. Можливо, намхотілося ще раніше, але як змогли партнери, так і надали. Ми хочемо, щобпартнери бачили цю зброю в роботі. Ми вже показали декілька відео, показаливсьому світу, що усе працює успішно, — сказав Юрій Ігнат.

Source: [https://armyinform.com.ua/2023/05/06/yurij-ignat-zbyttya-kyndzhala-cze-faktychno-lyapas-rosiyi/](https://armyinform.com.ua/2023/05/06/yurij-ignat-zbyttya-kyndzhala-cze-faktychno-lyapas-rosiyi/)