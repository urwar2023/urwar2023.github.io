<html>
<head><style>img{height: auto; width: auto\9; width:100%;}</style></head>
<body>
<h1>Ми маємо повернути й повернемо всіх наших людей із російської неволі — Президент України</h1>
<p>Author: ['АРМІЯINFORM']</p>
<p>Time: 2023-05-06T92:00:00-04:00</p>
<p>Description: https://www.youtube.com/watch?v=o8VFbJJn0xI    Про це Президент України Володимир... Война с Украиной 2022, Война с Украиной последние новости сегодня, Новости война с Украиной 2022 последние на сегодня, Будет ли война между Украиной и Россией и когда, Война с Украиной в 2022 году будет или нет,  Будет ли война с Украиной в ближайшее время что говорят,  Война с Украиной новости,  Новости Украины сегодня,  Украинские новости в украинских СМИ на русском</p>
<p>Images: []</p>
<p>Tags: ['STOPRUSSIA', 'АГРЕСІЯ РФ', 'ВОЛОДИМИР ЗЕЛЕНСЬКИЙ']</p>
<p>Category: News</p>
<!--METADATA-->

<p>Про це Президент України Володимир Зеленський<a href="https://www.president.gov.ua/news/mi-mayemo-povernuti-j-povernemo-vsih-nashih-lyudej-iz-rosijs-82745">сказав</a> під час свого відеозвернення:</p>
<p>«Бажаю здоров’я, шановні українці!</p>
<p>Сьогодні важливий день для наших воїнів, сьогодні — день української піхоти.</p>
<p>Це професійне свято захисників і захисниць, яке завжди заслуговує наспеціальну увагу.</p>
<p>Найчисленніша складова Сухопутних військ, ті, чия стійкість найважливіша дляоборони. Ті, чия результативність особливо важлива.</p>
<p>Мав честь привітати сьогодні наших піхотинців, передати державні нагородибійцям і почесні відзнаки нашим бригадам за мужність і відвагу. 10-та окремагірсько-штурмова бригада, 14-та окрема механізована, 56-та окрема мотопіхотна…Дякую вам, воїни, за вашу результативність! Дякую кожному й кожній, хто маєчесть служити в українській піхоті!</p>
<p>Сьогодні ж передав орден «Золота Зірка» рідним нашого Героя — капітана ВалеріяГлєбова. Він загинув у бою. Він був командиром мотопіхотної роти мотопіхотногобатальйону 93-ї окремої механізованої бригади «Холодний Яр».</p>
<p>Цей шеврон, шеврон Героя України, мені передала його донька Вікторія. Я будуберегти його. Це велика честь для мене.</p>
<p>Сьогодні ж нашій команді вдалося повернути з російського полону ще 45 нашихвоїнів. 42 захисники України й три захисниці. Вони всі захищали «Азовсталь».Нацгвардійці. 35 рядових і сержантів, десять — офіцери.</p>
<p>Ми маємо повернути й повернемо всіх наших людей із російської неволі! Я дякуюнашій команді, яка займається обмінами. Буданов, Єрмак, Усов, малюк, Лубінець.Дякую, хлопці!</p>
<p>Сьогодні ж зустрівся з представниками штату Юта — одного з найсильніших штатівАмерики. Ми обговорили нашу взаємодію, і це гарний приклад того, як конкретнийштат може допомагати захищати свободу й людей. Гуманітарна підтримка, допомогавідновленню, політична взаємодія. Ми маємо достатньо можливостей, щобпрацювати разом заради спільних інтересів українців та американців.</p>
<p>І ще одне. Сьогодні голова уряду України та перша леді України представляютьнашу державу у Сполученому Королівстві, де відбулася коронація Короля ЧарльзаІІІ і Королеви Камілли.</p>
<p>Від імені всього українського народу я вітаю Їх Величностей — справжніх друзівУкраїни — із цією історичною подією, яка починає нову епоху британськоїмонархії. Бажаю Королю Чарльзу ІІІ довгих років успішного правління, а народуСполученого Королівства — процвітання та спільних із нами перемог.</p>
<p>Для мене було честю зустрітися особисто з Його Величністю в Лондоні, япам’ятаю нашу розмову, я пам’ятаю щиру емоцію до України й українців. І дякуюза підтримку! Дякую всім британцям!</p>
<p>Дякую кожному й кожній, хто допомагає захищати життя та свободу!</p>
<p>Слава всім нашим воїнам, які зараз у бою! Слава нашому прекрасному народу!</p>
<p>Слава Україні!».</p>
<p>Source: <a href="https://armyinform.com.ua/2023/05/06/my-mayemo-povernuty-j-povernemo-vsih-nashyh-lyudej-iz-rosijskoyi-nevoli-prezydent-ukrayiny/">https://armyinform.com.ua/2023/05/06/my-mayemo-povernuty-j-povernemo-vsih-nashyh-lyudej-iz-rosijskoyi-nevoli-prezydent-ukrayiny/</a></p>
</body>
</html>