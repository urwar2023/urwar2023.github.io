# Бельгійські партнери передали ще 4 медичні реанімобілі для ЗСУ

Author: ['Ольга Мосьондз']

Time: 2023-05-05T87:00:00-04:00

Description: Сьогодні з Бельгії до Києва, а потім на фронт, поїдуть ще чотири медичні спецавтомобілі,... Война с Украиной 2022, Война с Украиной последние новости сегодня, Новости война с Украиной 2022 последние на сегодня, Будет ли война между Украиной и Россией и когда, Война с Украиной в 2022 году будет или нет,  Будет ли война с Украиной в ближайшее время что говорят,  Война с Украиной новости,  Новости Украины сегодня,  Украинские новости в украинских СМИ на русском

Images: ['[golovne-foto-.jpg](https://armyinform.com.ua/wp-content/uploads/2023/05/golovne-foto-.jpg)', '[foto-1-6.jpg](https://armyinform.com.ua/wp-content/uploads/2023/05/foto-1-6.jpg)', '[foto-2-7.jpg](https://armyinform.com.ua/wp-content/uploads/2023/05/foto-2-7.jpg)', '[foto-3-7.jpg](https://armyinform.com.ua/wp-content/uploads/2023/05/foto-3-7.jpg)', '[foto-4-6.jpg](https://armyinform.com.ua/wp-content/uploads/2023/05/foto-4-6.jpg)', '[foto-5-4.jpg](https://armyinform.com.ua/wp-content/uploads/2023/05/foto-5-4.jpg)', '[olga-mosondz.jpg](https://armyinform.com.ua/wp-content/uploads/2022/06/olga-mosondz.jpg)']

Tags: ['STOPRUSSIA', 'АГРЕСІЯ РФ', 'ВІЙНА', 'ВТОРГНЕННЯ РФ', 'ДОПОМОГА ПАРТНЕРІВ', 'КОРОЛІВСТВО БЕЛЬГІЯ']

Category: News

<!--METADATA-->

![](../Images/AРМІЯINFORM/2023-05-05T87-00-00-04-00/golovne-foto-.jpg)

Сьогодні з Бельгії до Києва, а потім на фронт, поїдуть ще чотири медичніспецавтомобілі, призначені для транспортування поранених військовослужбовців зрайону ведення активних бойових дій. Спецавтомобілі придбано в межахсоціального проєкту з підтримки фронтової медицини Ukraine Mission of IhorVitenko.

Ця волонтерська ініціатива стала можливою завдяки засновнику соціальногопроєкту Ukraine Mission of Ihor Vitenko Ігорю Вітенку, який одночаснопредставляє Міжнародну громадську організацію «Рада з екологічної безпеки» вКоролівстві Бельгія, а також завдяки волонтерській спільноті Бельгії та заучастю Посольства Королівства Бельгія в Україні та Української Ради Миру.

Загалом завдяки соціальному проєкту Ukraine Mission of Ihor Vitenko на потребиЗСУ передано 64 машини швидкої допомоги. Також із Бельгії до України за участюІгоря Вітенка було направлено допомоги медичного призначення на загальна сумумайже 3,5 млн євро.

![](../Images/AРМІЯINFORM/2023-05-05T87-00-00-04-00/foto-1-6.jpg)

— Сьогодні ми передаємо ще чотири медичні спецавтомобілі на потреби ЗбройнихСил України. Маємо сказати особливі слова вдячності Ігорю Вітенку. Цеукраїнець, який понад 20 років живе в Бельгії. Лікар за професією, він є одниміз небагатьох офіційно визнаних у Бельгії фахівців із лікування ран. Коли 24лютого 2022 року почалося широкомасштабне вторгнення, пан Ігор одразу приїхавдо України, де прооперував у важких умовах кілька сотень поранених бійців,чимсуттєво зменшив кількість ампутації кінцівок. Варто зазначити, що інколидоводилось оперувати і без анестезії. Також він навчив понад 150 лікарів імедсестер з України новим методам лікування ран, — сказав голова УкраїнськоїРади Миру, ректор КПІ ім. Ігоря Сікорського Михайло Згуровський.

Засновник місії Ігор Вітенко зазначив, що лише завдяки співдружності йспівпраці людей з різних країн світу вдалося розпочати і реалізувати цейсоціальний проєкт з медичної допомоги Україні. Він подякував бельгійцям іпосольству Бельгії, які сприяли в його реалізації.

![](../Images/AРМІЯINFORM/2023-05-05T87-00-00-04-00/foto-2-7.jpg)

— Без підтримки бельгійців ми б не змогли реалізувати те, що наразіреалізували. Я сам не очікував, що проєкт набуде такого масштабу. У 2022 роція приїхав в Україну і думав, що буде так само, як у 2014 році, коли я такожмісяць оперував у військовому госпіталі українських поранених захисників. Алецього разу разом з українською діаспорою в Бельгії ми зібрали кошти тазакупили 4 реанімобілі, завантажили їх необхідною технікою та препаратами. Зцього все почалося. До моєї ініціативи доєдналися сотні людей, мої колеги нетільки в Бельгії, а й родичі з Америки та Канади.

Я надзвичайно вдячний усім людям, які мобілізувалися і зрозуміли, що церосійське зло треба перемогти. І перемагати його треба усім світом, — сказавІгор Вітенко.

У церемонії передачі реанімобілів узяв участь надзвичайний уповноважений ПосолБельгії в Україні Пітер Ван Де Вельде, який зазначив, що Європа допомагаєУкраїні, розуміючи, що росія сіє лише смерть і розруху.

![](../Images/AРМІЯINFORM/2023-05-05T87-00-00-04-00/foto-3-7.jpg)

— Минулого тижня росія атакувала Умань, загинуло 25 людей, з них 5 дітей.Кілька днів тому був атакований Херсон — 16 людей загинуло. І останні кільканочей росіяни атакували Київ. Це те, що робить росія в Україні. Смерть,руйнування. Але Україна не одна. Коаліція з 50 країн надає допомогу Україні.Європейський Союз, засновником якого є Королівство Бельгія, надає юридичну,фінансову, гуманітарну допомогу. Це не лише допомога, яку надає Уряд, сьогодніми стали свідками, що ця допомога надається бельгійцями. Це гроші та допомога,яку зібрали громадяни Бельгії. Ми також захоплюємося тою підтримкою, яку надаєпан Вітенко Україні. Я сподіваюся, що так триватиме і надалі до самої перемогиУкраїни, — сказав Посол Бельгії в Україні Пітер Ван Де Вельде.

![](../Images/AРМІЯINFORM/2023-05-05T87-00-00-04-00/foto-4-6.jpg)

Голова Української Ради Миру Михайло Згуровський подякував Бельгії в особіпана Посла за допомогу Україні.

— Я хотів би подякувати Королівству Бельгія за підтримку України. Ця країнавже передала 146 млн євро військової допомоги. Додатково 27 січня цього рокуУряд Бельгії схвалив рішення про надання Україні військової допомоги ще насуму 92 млн євро і гуманітарної допомоги на суму 69 млн євро. Бельгія надалаприхисток 60 тис. українцям і забезпечила лікування поранених українськихвоїнів, і допомога лише збільшується, — сказав голова Української Ради МируМихайло Згуровський.

![](../Images/AРМІЯINFORM/2023-05-05T87-00-00-04-00/foto-5-4.jpg)

Під час церемонії Ігор Вітенко передав ключі від медичних реанімобілівпредставникам Харківської ВЦА. Спецавтомобілі уже сьогодні вирушили наХарківщину рятувати українських захисників, які боронять там нашу землю відросійських загарбників.

— Сподіваюся, що ці реанімобілі будуть мати мало роботи, а наші захисникизалишатимуться живими та неушкодженими. Слава Героям! Слава Україні, — сказавІгор Вітенко.

![](../Images/AРМІЯINFORM/2023-05-05T87-00-00-04-00/olga-mosondz.jpg)

[Ольга Мосьондз](https://armyinform.com.ua/army-authors/olga-mosondz/ "ОльгаМосьондз")

Кореспондент АрміяInform

Source: [https://armyinform.com.ua/2023/05/05/belgijski-partnery-peredaly-shhe-4-medychni-reanimobili-dlya-zsu/](https://armyinform.com.ua/2023/05/05/belgijski-partnery-peredaly-shhe-4-medychni-reanimobili-dlya-zsu/)