# Зеленський вручив нагороди воїнам-піхотинцям

Authors: Ukrinform (Person)

Publisher: Укринформ (Organization)

Published Time: 2023-05-06T18:20:00+03:00

Modified Time: 2023-05-06T18:20:00+03:00

Description: Президент Володимир Зеленський привітав воїнів-піхотинців і вручив їм державні нагороди. — Укрінформ.

Images: ["[630_360_16833...](https://static.ukrinform.com/photos/2023_05/thumb_files/630_360_1683386349-122.jpeg)"]

Tags: ['Нагорода', 'ЗСУ', 'Зеленський', 'Війна з росією']

Type: Article

<!--METADATA-->

![](../Images/yкринформ/2023-05-06T18-20-00-03-00/630_360_1683386349-122.jpeg) ПрезидентВолодимир Зеленський привітав воїнів-піхотинців і вручив їм державні нагороди.

Як передає Укрінформ, це повідомляє [](https://www.president.gov.ua/news/prezident-na-urochistostyah-z-nagodi-dnya-pihoti-sho-b-ne-ro-82737) Офісу Президента.

**_Відео:_ ** [ _Zelenskiy/official_ ](https://t.me/V_Zelenskiy_official/6144)

«Сьогодні Україна відзначає хоробрість та силу воїнів-піхотинців – те, що даєнашій державі найвагоміший результат, незламність нашої оборони. Велика честьсьогодні вітати вас з Днем піхоти, це честь для мене щодня представляти увідносинах зі світом зокрема таких наших воїнів, якими є наші піхотинці, –взірцеву українську хоробрість, взірцеву українську стійкість», – підкреслив [](https://www.ukrinform.ua/tag-zelenskij) .

Урочиста подія відбулася в Маріїнському палаці, де Президент зазначив, щосвітові не просто позбуватись багатолітніх ілюзій про нібито нездоланну росію,але українські воїни, зокрема піхотинці, долають це начебто непереможне зло, ісвоєю стійкістю та сміливістю змінюють історію, об’єднуючи світ довколаУкраїни.

**Читайте також:** [ **Залужний** ](https://www.ukrinform.ua/rubric-society/3705494-zaluznij-ukrainska-pihota-e-prikladom-stijkosti-vidvagi-j-nezlamnosti-duhu.html)

Глава держави ще раз нагадав, що великі воїни віддали своє життя, щоб Українажила і перемагала. Він побажав піхотинцям і надалі бути надійною, незламноюосновою героїчної оборони України, а також з нагоди свята вручив державнінагороди.

Зокрема, найвище звання Герой України із врученням ордена «Золота зірка»присвоєно командиру 56-ї окремої механізованої бригади полковнику СергіюСірченку.

Повідомляється, що полковник брав участь у заходах зі стримування збройноїагресії в Луганській та Донецькій областях з 2014 по 2018 роки. У деньповномасштабного вторгнення росії 24 лютого організував ефективну розвідку, щодозволило забезпечити надійну оборону в зоні відповідальності бригади.Виконував низку бойових завдань у Запорізькій області, на Донеччині, зокрема уВугледарі, Бахмуті та Бахмутському районі.

**Читайте також:** [ **Наєв** ](https://www.ukrinform.ua/rubric-ato/3705589-naev-pihota-e-markerom-ukrainskoi-teritorii-za-ii-spinou-zitta-ta-vilna-ukraina.html)

Також Зеленський держави передав «Золоту зірку» донці командира мотопіхотноїроти капітана Валерія Глєбова, якого удостоєно звання Героя України посмертно.

Валерій Глєбов був учасником АТО та ООС з 2015 по 2021 роки. Особисті тапрофесійні якості командира дозволяли його підрозділу утримувати ділянкуфронту на Ізюмському напрямку, а також проводити наступальні дії. Згодом йогопідрозділ вдало організував оборону на Бахмутському векторі. Капітан загинувнаприкінці листопада 2022 року в м. Бахмут, де під час мінометного обстрілуотримав поранення, несумісні з життям.

Нагороди з рук Президента також отримали ще 14 військовослужбовців – бійцібули відзначені орденами Богдана Хмельницького ІІІ ступеня, «За мужність» ІІта ІІІ ступеня, Данила Галицького, медалями «За військову службу Україні» і«Захиснику Вітчизни».

Крім того, почесну відзнаку «За мужність та відвагу» отримали три військовічастини Сухопутних військ ЗСУ: 10-та окрема гірсько-штурмова бригада«Едельвейс», 14-та окрема механізована бригада імені князя Романа Великого та56-та окрема мотопіхотна Маріупольська бригада. Глава держави вручивкомандирам військових частин стрічку до їхніх бойових прапорів. У відповідькомандир 10-ї ОГШБ подарував Президентові шеврон і планкетку його бригади.

«Держава стоїть міцно, бо ви воюєте гідно – разом із усіма українськими силамиоборони та безпеки! Я дякую вам за це!» - додав Зеленський.

**Читайте також:** [ **Сирський** ](https://www.ukrinform.ua/rubric-ato/3705597-vdali-kontrnastupalni-operacii-stali-mozlivimi-zavdaki-profesionalizmu-pihoti-sirskij.html)

Як повідомлялося, 6 травня українські піхотинці відзначають професійне свято –День піхоти Збройних сил України, яке було встановлене у 2019 році тодішнімПрезидентом Петром Порошенком.

_Фото: president.gov.ua_

Source: [https://www.ukrinform.ua/rubric-ato/3705709-zelenskij-vruciv-nagorodi-voinampihotincam.html](https://www.ukrinform.ua/rubric-ato/3705709-zelenskij-vruciv-nagorodi-voinampihotincam.html)