# Польські самохідні міномети Rak значно технологічніші за російські аналоги

Author: ['Сергій Місюра']

Time: 2023-04-07T85:00:00-04:00

Description: Під час офіційного візиту Володимира Зеленського до Польщі було підписано Лист про наміри... Война с Украиной 2022, Война с Украиной последние новости сегодня, Новости война с Украиной 2022 последние на сегодня, Будет ли война между Украиной и Россией и когда, Война с Украиной в 2022 году будет или нет,  Будет ли война с Украиной в ближайшее время что говорят,  Война с Украиной новости,  Новости Украины сегодня,  Украинские новости в украинских СМИ на русском

Images: ['[golovna-4-1.jpg](https://armyinform.com.ua/wp-content/uploads/2023/04/golovna-4-1.jpg)', '[foto-2-2.jpg](https://armyinform.com.ua/wp-content/uploads/2023/04/foto-2-2.jpg)', '[foto-3-2.png](https://armyinform.com.ua/wp-content/uploads/2023/04/foto-3-2.png)', '[rak-infografika-scaled.jpg](https://armyinform.com.ua/wp-content/uploads/2023/04/rak-infografika-scaled.jpg)']

Tags: ['STOPRUSSIA', 'АГРЕСІЯ РФ', 'ВТОРГНЕННЯ РФ', 'ОВТ']

Category: News

<!--METADATA-->

![](../Images/2023-04-07T85-00-00-04-00/golovna-4-1.jpg)

Під час офіційного візиту Володимира Зеленського до Польщі було[підписано](https://www.president.gov.ua/news/prezident-ukrayini-ta-premyer-ministr-polshi-u-varshavi-pidp-82113) Лист про наміри співпраці з питаньпостачання оборонної техніки. Зокрема йшлося про придбання [БТР**Rosomak**](https://armyinform.com.ua/2023/04/06/polskyj-bronetransporter-rosomak-otrymuye-nove-zhyttya-z-bashtoyu-zssw-30/), самохідних мінометів**Rak** та ракет до переносних зенітно-ракетних комплексів **Piorun**.Кількість озброєння уточнив [у своємуTwitter](https://twitter.com/michaldworczyk/status/1643656380757204992)керівник канцелярії прем’єр-міністра Міхал Дворчик: _«Україна закуповує вПольщі 150 БТР Rosomak, 3 модулі самохідних мінометів Rak, 100_[ _ПЗРКPiorun_](https://armyinform.com.ua/2022/02/02/use-shho-vam-potribno-znaty-pro-pzrk-perun-onovlenogo-boga-gromu-dlya-zsu-vid-polshhi/) _»._

Однак у медіапросторі інформацію щодо кількості мінометів Rak зрозуміли по-різному: «Україна закупить 3 міномети Rak», «ЗСУ отримають 24 машини». Деякіповідомляли про кількість у «понад 50 машин»… Кореспондент АрміяІnformрозібрався в цьому питанні: 3, 24, 54 — усі цифри правильні, але потребуютьроз’яснення.

## **Три ротні модулі Rak — це 24 самохідні міномети**

Оригінальність комплектації самохідних мінометів **Rak** у тому, що допоміжнихмашин більше, ніж самохідних мінометів. Так, дійсно, Україна отримає три ротнімодулі. Але для восьми самохідних мінометів одного модуля додаються чотирикомандирські машини, три транспортні для перевезення мін та іншогоустаткування, а також дві розвідувальні та одна ремонтна! Тобто на вісімбойових машин у ротному модулі додається ще 10 допоміжних. Тож типовий модуль**Rak** складається з 18 машин.

Проте якщо рахувати тільки самохідні міномети, то для трьох модулів їх дійсно24, і загалом Україна отримає саме 54 машини, які входять до трьох ротнихмодулів.

![](../Images/2023-04-07T85-00-00-04-00/foto-2-2.jpg)

Польська машинобудівна компанія [Huta StalowaWola](https://www.hsw.pl/produkty/mozdzierze-samobiezne-m120g-m120k/) почаларозроблення концепції самохідного міномета 2004 року. Уже у 2016-му наозброєнні польської армії повноцінний бойовий ротний модуль був на 54 штатнихмашинах.

![](../Images/2023-04-07T85-00-00-04-00/foto-3-2.png)

Кореспондент АрміяInform поцікавився у дослідника бронетанкової техніки,доктора історичних наук, професора Національної академії сухопутних військімені гетьмана Петра Сагайдачного Андрія Харука, чим кращий польський Rak заросійський самохідний міномет «Нона»?

— Їх узагалі не можна порівнювати. Це якісно краща зброя, зовсім іншоїгенерації, з сучасною системою управління вогнем, — зауважив експерт.

## **Здатний запускати міни аж до 12 км**

До сучасної та якісної системи управління вогнем Topaz, що дає змогу такожвзаємодіяти з іншими підрозділами, додаються і високі технічні характеристикиміномета. Для його шасі використана база [БТРRosomak](https://armyinform.com.ua/2023/04/06/polskyj-bronetransporter-rosomak-otrymuye-nove-zhyttya-z-bashtoyu-zssw-30/). 150 машин БТР Rosomak та54 машини з модулів Rak — універсальні в подальшій експлуатації та ремонті,адже мають однакове шасі.

![](../Images/2023-04-07T85-00-00-04-00/rak-infografika-scaled.jpg)

120-мм міномет M120K Rak здатний запускати міни аж до 12 км (стандартна 120-ммміна має максимальну дальність польоту до 8 км. — Авт.). Усе через те, що,окрім стандартних мін для **Rak** , на підприємстві Dezamet SA розробили щеміну збільшеної дальності. Крім того, є високоточна міна APR 120 від компаніїMesko, яка має напівлазерне наведення.

У комплекті однієї бойової машини — 46 мін, які можуть бути запущені ще й урежимі MRSI (multiple rounds simultaneous impact — Одночасний удар кількомапострілами. — Авт.), схожому на серію снарядів у [САУ PzH2000](https://armyinform.com.ua/2022/06/10/pzh-2000-pro-osoblyvosti-nimeczkoyi-samohidnoyi-gaubyczi/). Це дає можливість запустити до 5 мін зрізною траєкторією з одночасним влучанням по цілі. Автоматизована системаподачі мін забезпечує високу скорострільність — від 6 до 8 пострілів захвилину.

Source: [https://armyinform.com.ua/2023/04/07/polski-samohidni-minomety-rak-yaki-nezabarom-otrymayut-zsu-znachno-tehnologichnishi-za-rosijski-analogy/](https://armyinform.com.ua/2023/04/07/polski-samohidni-minomety-rak-yaki-nezabarom-otrymayut-zsu-znachno-tehnologichnishi-za-rosijski-analogy/)