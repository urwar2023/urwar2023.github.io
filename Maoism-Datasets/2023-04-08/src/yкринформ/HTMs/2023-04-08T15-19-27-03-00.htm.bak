<h1>В Естонії досягнута коаліційна угода, визначився склад нового уряду</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-04-08T15:19:27+03:00</p>
<p>Modified Time: 2023-04-08T15:19:27+03:00</p>
<p>Description: Прем’єр-міністр Естонії, лідер Партії реформ, яка перемогла на виборах, Кая Каллас на пресконференції 8 квітня розповіла про розподіл міністерських постів у новому уряді. — Укрінформ.</p>
<p>Images: ["<a href="https://static.ukrinform.com/photos/2021_05/thumb_files/630_360_1621713627-514.jpg">630_360_16217...</a>"]</p>
<p>Tags: ['Естонія', 'Коаліція', 'Уряд']</p>
<p>Type: Article</p>
<!--METADATA-->

<p><img alt="" src="../Images/2023-04-08T15-19-27-03-00/630_360_1621713627-514.jpg" /> Прем’єр-міністр Естонії, лідер Партії реформ, яка перемогла на виборах, Кая Каллас напресконференції 8 квітня розповіла про розподіл міністерських постів у новомууряді.</p>
<p>Про це повідомляє Укрінформ із посиланням на національного <a href="http://rus.err.ee/1608941438/partija-reform-raspredelila-ministerskie-posty"></a>.</p>
<p>Урядом продовжить керувати Кая Каллас. Міністерські портфелі отримають такіпредставники Партії реформ: міністром фінансів стане Март Вирклаєв, посадуміністра оборони продовжить займати Ханно Певкур, міністром юстиції буде КаллеЛаанет, міністром з питань клімату стане Крістен Міхал, міністерство культуриочолить Хейді Пурга, міністерством соціального захисту продовжить керуватиСіґне Рійсало.</p>
<p>Нову урядову коаліцію створюють Партія реформ (37 мандатів у парламенті),партія Eesti 200 (14) та Соціал-демократична партія (9). В уряді у реформістівбуде сім міністерських постів, у Eesti 200 та соцдемів – по три.</p>
<p>Міністерство освіти очолить Крістіна Каллас (Eesti 200), міністром закордоннихсправ стане представник Eesti 200 Маргус Цахкна, пост міністра економіки таінфотехнологій обійме Тійт Рійсало (Eesti 200). Міністром внутрішніх справзалишиться Лаурі Ляенеметс (Соціал-демократична партія), міністромрегіонального розвитку стане Мадіс Каллас (Соціал-демократична партія),міністром здоров'я – Рійна Сікут (Соціал-демократична партія).</p>
<p><strong>Читайте також:</strong> <a href="https://www.ukrinform.ua/rubric-world/3691478-pocatok-koalicijnih-peregovoriv-u-finlandii-zbigsa-zi-vstupom-u-nato.html"> <strong>коаліцій</strong> </a></p>
<p>Передбачається, що посаду спікера естонського парламенту Рійгікогу обіймеЛаурі Хуссар (Eesti 200). Традиційно цю посаду займає представник другої зачисельністю фракції коаліційної партії.</p>
<p>Source: <a href="https://www.ukrinform.ua/rubric-world/3693287-v-estonii-dosagnuta-koalicijna-ugoda-viznacivsa-sklad-novogo-uradu.html">https://www.ukrinform.ua/rubric-world/3693287-v-estonii-dosagnuta-koalicijna-ugoda-viznacivsa-sklad-novogo-uradu.html</a></p>