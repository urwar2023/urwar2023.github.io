# За добу загарбники атакували вісім областей України - зведення ОВА

Authors: Ukrinform (Person)

Publisher: Укринформ (Organization)

Published Time: 2023-04-08T10:35:00+03:00

Modified Time: 2023-04-08T10:35:00+03:00

Description: російська армія за добу здійснила обстріли восьми регіонів України, є загиблі і поранені цивільні люди. — Укрінформ.

Images: ["[630_360_16807...](https://static.ukrinform.com/photos/2023_04/thumb_files/630_360_1680708152-513.jpg)"]

Tags: ['Обстріл', 'Війна з росією', 'Регіони']

Type: Article

<!--METADATA-->

![](../Images/2023-04-08T10-35-00-03-00/630_360_1680708152-513.jpg) російськаармія за добу здійснила обстріли восьми регіонів України, є загиблі і пораненіцивільні люди.

Як передає Укрінформ, про це ідеться у зведеній інформації обласних військовихадміністрацій про ситуацію в регіонах України станом на 9:00 суботи, 8 квітня.

У Чернігівській області за добу ворог двічі обстріляв з мінометів Новгород-Сіверський район.

Вночі росіяни, ймовірно, скинули бомбу з літака біля села ІванпутьСеменівської громади Новгород-Сіверського району. За попередніми даними, трижитлові будинки пошкоджені, у селі відсутнє газо-, водо- та електропостачання.

У Сумській області вночі та зранку з території росії ворог здійснив шістьобстрілів прикордонних Краснопільської, Середино-Будської, Великописарівськоїгромад. Зафіксовано 46 ударів.

Вчора протягом дня росіяни 12 разів обстріляли прикордонні Білопільську,Краснопільську, Середино-Будську, Новослобідську, Есманську громади.

По околиці міста Середина-Буда війська рф здійснили авіаційний [](https://www.ukrinform.ua/tag-obstril) . Пошкоджено одне домогосподарство.

У Запорізькій області російська армія здійснила ​​76 обстрілів за добу, підударами перебували 16 населених пунктів на лінії розмежування у Пологівськомута Василівському районах.

Зафіксовано 23 повідомлення про руйнування.

**Читайте також:** [ ](https://www.ukrinform.ua/rubric-ato/3690698-rasizm-povinen-projti-cerez-povnu-porazku-zelenskij.html)

У Харківській області на Слобожанському напрямку російська армія обстрілялаГур’їв Козачок, Лук’янці, Верхню Писарівку, Графське, Зибине, Караїчне,Потихонове, Амбарне, Бологівку, Красне Перше і Новомлинськ.

На Куп’янському напрямку обстрілів зазнали Тополі, Фиголівка, Дворічна,Западне, Крохмальне, Гусинка та Кіндрашівка.

Вчора внаслідок обстрілу Дворічної Куп'янського району були пошкодженіжитловий будинок та господарські споруди.

Внаслідок обстрілу села Борисівка Харківського району загинув чоловік 39років.

У селі Кучерівка Куп'янського району обстрілами пошкоджено будівлісільськогосподарського підприємства, сталася пожежа.

У районі села Миколаївка Чугуївського району в полі на невідомому вибуховомупристрої підірвалися і були госпіталізовані 40-річний чоловік, 50-річна жінката 55-річний співробітник ДСНС.

У Луганській області Новоселівське, Макіївка, Невське, Кузьмине, Діброва,Білогорівка знову потрапили під артилерійський вогонь росіян.

Безуспішні наступальні дії вчора ворог вів південніше Кремінної, а також урайоні Серебрянського лісництва.

У Донецькій області російські військові обстрілювали населені пункти ракетами,били з мінометів, РСЗВ "Град", здійснили авіаудар.

Під вогнем перебували Авдіївка, Красногорівка, Часів Яр, Костянтинівка,Очеретине, Велика Новосілка, Времівка, Сєверне, Тоненьке, Бахмут, Курахове,Торське, Українськ, Карлівка.

Вночі ворог обстріляв Костянтинівку. За оперативною інформацією, зафіксованічотири удари із ЗРК С-300 в районі промислової зони.

На Донеччині за добу четверо людей загинули та одна людина була поранена.

У Миколаївській області вчора ворог з артилерії обстріляв акваторіюОчаківської громади.

**Читайте також:** [ ](https://www.ukrinform.ua/rubric-ato/3693177-rosijska-armia-poranila-v-ukraini-946-ditej.html)

У Херсонській області за добу загарбники здійснили 71 обстріл, випустивши 397снарядів з важкої артилерії, безпілотників та авіації.

Херсон ворог обстріляв із мінометів двічі.

Внаслідок обстрілів восьмеро людей дістали поранення.

У Бериславі під обстріл потрапила бригада швидкої допомоги. Автомобільзачепили уламки російських снарядів. Двоє фельдшерів дістали поранення.

Внаслідок авіаційного удару по Бериславу частково зруйновані споруди натериторії зернового елеватора і житловий будинок.

У селі Новоберислав зруйновано дитсадок і частково пошкоджено житловийбудинок.

**Читайте також:** [ **Гуменюк** ](https://www.ukrinform.ua/rubric-ato/3693146-situacia-na-pivdni-ukraini-zalisaetsa-stabilno-skladnou-gumenuk.html)

росіяни обстріляли із артилерії Станіслав. Снаряд влучив у житловий будинок,проломив дах і здетонував. Поранені 30-річна жінка, 10-річна дівчинка та3-річний хлопчик. Їх госпіталізували в Херсоні. Хлопчик і матір перебувають устані середньої тяжкості. Дівчинка дістала тяжкі поранення.

Source: [https://www.ukrinform.ua/rubric-regions/3693196-za-dobu-vijska-rf-atakuvali-visim-oblastej-ukraini-zvedenna-ova.html](https://www.ukrinform.ua/rubric-regions/3693196-za-dobu-vijska-rf-atakuvali-visim-oblastej-ukraini-zvedenna-ova.html)