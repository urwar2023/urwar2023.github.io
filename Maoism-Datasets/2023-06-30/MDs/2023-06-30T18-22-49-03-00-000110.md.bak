# ЄС активно обговорюватиме гарантії безпеки для України впродовж наступних тижнів – фон дер Ляєн

Authors: Ukrinform (Person)

Publisher: Укринформ (Organization)

Published Time: 2023-06-30T18:22:49+03:00

Modified Time: 2023-06-30T18:22:49+03:00

Description: Європейський Союз та його країни-члени упродовж наступних тижнів активно обговорюватимуть можливі майбутні гарантії безпеки для України, щоб підтримати реалізацію української Формули миру, кожен з 10-ти пунктів якої відповідають Хартії ООН. — Укрінформ.

Images: ['[630_360_16754...](https://static.ukrinform.com/photos/2023_02/thumb_files/630_360_1675438580-335.jpg)']

Tags: ['Єврокомісія', 'Україна', 'Фон дер Ляєн', 'Гарантії безпеки', 'Формула миру']

Type: Article

<!--METADATA-->

![](../Images/yкринформ/2023-06-30T18-22-49-03-00/630_360_1675438580-335.jpg)Європейський Союз та його країни-члени упродовж наступних тижнів активнообговорюватимуть можливі майбутні гарантії безпеки для України, щоб підтриматиреалізацію української Формули миру, кожен з 10-ти пунктів якої відповідаютьХартії ООН.

Про це сьогодні у Брюсселі під час пресконференції за підсумками другого дняроботи саміту ЄС заявила президентка Європейської комісії Урсула фон дер Ляєн,відповідаючи на запитання кореспондента Укрінформу щодо європейського баченнязапропонованого Україною Саміту миру та ймовірних модальностей щодо гарантійбезпеки, які можуть бути надані Україні з боку міжнародних партнерів.

«Щодо гарантій безпеки - ми будемо активно обговорювати цю тему протягомнаступних тижнів, у тому числі під час саміту [ НАТО](https://www.ukrinform.ua/tag-nato) у Вільнюсі. Я думаю, що дуже важливо, вконтексті розвитку таких гарантій безпеки, щоб Україна продовжувала шляхреформ. Щоб Україна змогла зміцнити країну, боротися проти корупції та противідмивання грошей, мати чітку програму дій, сформувати ефективну та потужнусудову систему. Оскільки Європейська комісія супроводжує уряд України увпроваджені цих реформ, я можу засвідчити - швидкість та рішучість, з якоювони (українці – ред.) виконують ці реформи, є вражаючою», - наголосилаочільниця Єврокомісії.

**Читайте також:** [ Прем’єрка Естонії: Єдина безпекова **гаранті** я дляУкраїни - членство в НАТО ](https://www.ukrinform.ua/rubric-polytics/3729311-premerka-estonii-edina-bezpekova-garantia-dla-ukraini-clenstvo-v-nato.html)

Вона зауважила, що всі прагнуть миру, але, без сумніву, ніхто не хоче мирубільше за українців, та дала високу оцінку Формулі миру Президента ВолодимираЗеленського.

«Ця ініціатива, що складається з 10-ти пунктів, є чудовою основою для того,щоб рухатися далі. Тому що будь-який її окремий пункт і кожне словопогоджуються із Хартією ООН або з резолюціями Об’єднаних Націй. Це забезпечуєшироку глобальну підтримку для принципів, що викладені в цій Формулі миру», -сказала фон дер Ляєн.

«Щодо Саміту миру - безумовно, це рішення має приймати Україна та українськавлада, коли організовувати та коли надсилати запрошення на такий саміт. Але яхочу висловити потужну підтримку з нашого боку усьому тому, з чого складаєтьсяФормула миру Президента Зеленського», - додала глава ЄК.

**Читайте також:** [ На саміті НАТО Україні важливо отримати механізм**дієвих** **гарантій** безпеки - Стефанчук ](https://www.ukrinform.ua/rubric-polytics/3729023-na-samiti-nato-ukraini-vazlivo-otrimati-mehanizm-dievih-garantij-bezpeki-stefancuk.html)

Як повідомлялося, 29-30 червня у Брюсселі відбувся дводенний саміт ЄС. Середінших питань лідери країн Європейського Союзу розглянули ситуацію в Україні тапідтвердили непохитну рішучість продовжувати підтримувати її у боротьбі протиросійської агресії так довго, як це буде необхідним, включаючи наданняполітичної, економічної, фінансової, військової та гуманітарної допомоги.

Source: [https://www.ukrinform.ua/rubric-ato/3729925-es-aktivno-obgovoruvatime-garantii-bezpeki-dla-ukraini-vprodovz-nastupnih-tizniv-fon-der-laen.html](https://www.ukrinform.ua/rubric-ato/3729925-es-aktivno-obgovoruvatime-garantii-bezpeki-dla-ukraini-vprodovz-nastupnih-tizniv-fon-der-laen.html)