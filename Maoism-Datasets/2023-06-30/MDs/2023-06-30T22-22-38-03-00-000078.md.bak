# Після скасування карантину пункти COVID-вакцинації продовжать роботу

Authors: Ukrinform (Person)

Publisher: Укринформ (Organization)

Published Time: 2023-06-30T22:22:38+03:00

Modified Time: 2023-06-30T22:22:38+03:00

Description: Скасування карантину не вплине на роботу пунктів вакцинації від COVID-19. — Укрінформ.

Images: ['[630_360_16364...](https://static.ukrinform.com/photos/2021_11/thumb_files/630_360_1636469305-267.jpg)']

Tags: ['МОЗ', 'Вакцинація', 'Коронавірус', 'COVID-19', 'Ігор Кузін']

Type: Article

<!--METADATA-->

![](../Images/yкринформ/2023-06-30T22-22-38-03-00/630_360_1636469305-267.jpg) Скасуваннякарантину не вплине на роботу пунктів вакцинації від COVID-19.

Про це повідомляє  [ Міністерство охорони здоров'я](https://moz.gov.ua/article/news/z-1-lipnja-karantin-sprichinenij-covid-19-skasovano-scheplennja-zalishajutsja-rekomendovanimi-punkti-vakcinacii-–-pracjuvatimut-) , передає Укрінформ.

«Навесні ВООЗ скасувала надзвичайну ситуацію в сфері охорони здоров'я, тобтоCOVID-19 було перенесено до постійної проблеми охорони здоров'я. ОднакCOVID-19 нікуди не зникає, а SARS-CoV-2 циркулюватиме надалі. Тому вакцинаціязалишається рекомендованою, пункти щеплення працюватимуть», – пояснивзаступник міністра, головний державний санітарний лікар Ігор Кузін.

Як зазначають в МОЗ, щеплення проти COVID-19 залишаються рекомендованими ібезоплатними. Зараз на рівні країни є понад 7 млн доз вакцини.

За рекомендаціями [ ВООЗ ](https://www.ukrinform.ua/tag-vooz) , вакцинуватисьнасамперед мають групи ризику: вагітні, особи віком 60+,імуноскомпроментовані, а також працівники об’єктів критичної інфраструктури.

**Читайте також:** [ Ляшко: **Коронавір** ус не зник, але він втрачаєагресивність ](https://www.ukrinform.ua/rubric-society/3729520-lasko-koronavirus-ne-znik-ale-vin-vtracae-agresivnist.html)

Вакцинуватися можна буде як і до скасування карантину: у свого сімейноголікаря або у пунктах вакцинації. Вакцинація проти COVID-19 може бути проведеназгідно з рішенням лікаря за бажанням пацієнта.

Вакцинація проти COVID-19 є рекомендованою, але не обовʼязковою. Базовий курсщеплення складається з двох вакцин (або з однієї, якщо використовуєтьсяоднодозна вакцина «Джонсон»). Після того роблять перший бустер і другийбустер. На сьогодні це рекомендована схема – базова для 95% українців.

Базові протиепідемічні та профілактичні заходи (маски, антисептики,обмежувальні заходи та дистанції у місцях громадського користування)залишаються рекомендованими та застосовуватимуться у разі точкових спалахівCOVID-19 на рівні окремих колективів, міст чи областей.

Щодо COVID-сертифікатів на території України через відсутність карантиннихобмежень його використання та наявність є не обовʼязковою. Попри скасуванняпандемії кожна держава приймає самостійні рішення щодо запровадженнякарантинних обмежень стосовно різних інфекційних хвороб, тому в разізакордонних поїздок варто перевірити вимоги країни стосовно COVID-сертифікатів.

**Читайте також:** [ Розвідка США не має доказів походження **коронавір** усуз Уханьського інституту в Китаї ](https://www.ukrinform.ua/rubric-world/3727070-rozvidka-ssa-ne-mae-dokaziv-pohodzenna-pandemii-koronavirusu-z-uhanskogo-institutu-v-kitai.html)

Як повідомляв Укрінформ, уряд ухвалив рішення про  [ скасування з 1 липня вУкраїні карантину ](https://www.ukrinform.ua/rubric-society/3728443-v-ukraini-1-lipna-zaversuetsa-karantin-cerez-pandemiu-koronavirusu.html) , встановленого з метою запобігання поширенню COVID-19.

В Україні початок поширення коронавірусу було зафіксовано 3 березня 2020 року,коли підтвердився перший випадок хвороби в Чернівецькій області. Із 12 березня2020 року влада запровадила карантин, який продовжували декілька разів до 2023року, при цьому вносячи певні зміни та послаблення обмежень.

Всесвітня організація охорони здоров’я 5 травня  [ скасувала статус пандеміїCOVID-19 ](https://www.ukrinform.ua/rubric-society/3705279-vooz-skasuvala-status-pandemii-covid19.html) .

З початку пандемії COVID-19 в Україні зафіксовано понад 5,5 млн випадківзахворювання на коронавірусну хворобу, з них летальних - понад 112 тисяч.

Source: [https://www.ukrinform.ua/rubric-society/3730007-pisla-skasuvanna-karantinu-punkti-covidvakcinacii-prodovzat-robotu.html](https://www.ukrinform.ua/rubric-society/3730007-pisla-skasuvanna-karantinu-punkti-covidvakcinacii-prodovzat-robotu.html)