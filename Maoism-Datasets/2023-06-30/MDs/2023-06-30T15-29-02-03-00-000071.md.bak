# У Ризі починається Вселатвійське святі пісні та танцю, на якому виконають гімн Україні

Authors: Ukrinform (Person)

Publisher: Укринформ (Organization)

Published Time: 2023-06-30T15:29:02+03:00

Modified Time: 2023-06-30T15:29:02+03:00

Description: У латвійській столиці 30 червня починаються XXVII Вселатвійське свято пісні та XVII Свято танцю, які триватимуть до наступної неділі. Вперше за 150 річну історію на заході на знак солідарності з українським народом і підтримки України виконають не латиську пісню – Гімн України. — Укрінформ.

Images: ['[630_360_16881...](https://static.ukrinform.com/photos/2023_06/thumb_files/630_360_1688128098-894.jpg)', '[1688127805-92...](https://static.ukrinform.com/photos/2023_06/1688127805-923.png)']

Tags: ['Діаспора', 'Латвія']

Type: Article

<!--METADATA-->

![](../Images/yкринформ/2023-06-30T15-29-02-03-00/630_360_1688128098-894.jpg) Улатвійській столиці 30 червня починаються XXVII Вселатвійське свято пісні таXVII Свято танцю, які триватимуть до наступної неділі. Вперше за 150 річнуісторію на заході на знак солідарності з українським народом і підтримкиУкраїни виконають не латиську пісню – Гімн України.

Про це повідомляє кореспондент Укрінформу.

Урочисте відкриття Вселатвійського свята пісні та танцю почалося у п’ятницю,триватиме три дні і закінчиться в неділю восьмигодинним парадом «Вшануванняземель». Латвійський хор дипломатів повідомив, що під час ходи нестиме нетільки латвійські знамена, а й прапор України – як символ «невпинної татвердої підтримки Латвією України у боротьбі з агресором Росією».

![](../Images/yкринформ/2023-06-30T15-29-02-03-00/1688127805-923.png) Латвійський хордипломатів

Також за ініціативи Хору дипломатів уперше в історії на Святі звучатименелатиська пісня – Гімн України. Це відбудеться ввечері 6 липня під часконцерту «Чистота. Пісенний шлях», який пройде на Великій естраді Межа-парку.Український Гімн прозвучить у виконанні багатьох хорів під акомпанементвеликого зведеного оркестру.

**Читайте також:** [ У **Ризі** **для** **українців** **відкрили** **творчу****студію** ](https://www.ukrinform.ua/rubric-diaspora/3718866-u-rizi-dla-ukrainciv-vidkrili-tvorcu-studiu.html)

У десятиденному Святі пісні та танцю, яке проходить раз на п’ять років, будуть40 560 учасників з усіх земель Латвії та діаспори. В тому числі – 16 879танцюристів із 695 колективів і 15 870 хористів з 454 хорів.

Також у фестивалі візьмуть участь 2097 музикантів із 66 оркестрів, 5714артистів із 580 різноманітних ансамблів і творчих колективів. В тому числі –коклеїсти (гравці на традиційному латиському інструменті кокле), вокальніансамблі, колективи народної музики, аматорські театри тощо.

Особливо широко цього року будуть представлені іноземні колективи - 88діаспорних колективів загальною кількістю 2587 учасників.

Організатори окремо запрошують на концерти та заходи Свята пісні та танцюукраїнських гостей – діаспорян і біженців.

Головними з кількох десятків фестивальних подій стануть танцювальна вистава«Вічний рух» (8 липня, стадіон «Даугава»), а також завершальний концерт Святаз участю оркестрів, хористів, танцюристів «Разом вгору» (9 липня, Великаестрада Межа-парку).

Перше Вселатвійське свято пісні відбулося 1873 року. Сполучене з ним Святотанцю почали проводити з 1948 року.

Нагадаємо, у латвійській столиці [ відбувся ](https://www.ukrinform.ua/rubric-diaspora/3721798-na-osokinskomu-festivali-svobodi-u-rizi-dla-ukraini-zibrali-10-tis-evro-dopomogi.html) IV Осокінський фестиваль Свободи, на якомузібрали приблизно 10 тис. євро допомоги для України.

_Фото: Олег Кудрін, Фейсбук Латвійського хору дипломатів_

Source: [https://www.ukrinform.ua/rubric-diaspora/3729838-u-rizi-pocinaetsa-vselatvijske-svati-pisni-ta-tancu-na-akomu-vikonaut-gimn-ukraini.html](https://www.ukrinform.ua/rubric-diaspora/3729838-u-rizi-pocinaetsa-vselatvijske-svati-pisni-ta-tancu-na-akomu-vikonaut-gimn-ukraini.html)