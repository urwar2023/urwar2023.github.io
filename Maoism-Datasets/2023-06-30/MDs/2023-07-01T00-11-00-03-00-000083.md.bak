# Президент затвердив рішення РНБО про прискорення судової реформи

Authors: Ukrinform (Person)

Publisher: Укринформ (Organization)

Published Time: 2023-07-01T00:11:00+03:00

Modified Time: 2023-07-01T00:11:00+03:00

Description: Володимир Зеленський підписав указ щодо введення в дію рішення Ради національної безпеки і оборони України "Про прискорення судової реформи та подолання проявів корупції у системі правосуддя". — Укрінформ.

Images: ['[630_360_16472...](https://static.ukrinform.com/photos/2022_03/thumb_files/630_360_1647239690-796.jpeg)']

Tags: ['РНБО', 'Судді', 'Судова реформа', 'Боротьба з корупцією', 'Зеленський']

Type: Article

<!--METADATA-->

![](../Images/yкринформ/2023-07-01T00-11-00-03-00/630_360_1647239690-796.jpeg) ВолодимирЗеленський підписав указ щодо введення в дію рішення Ради національної безпекиі оборони України "Про прискорення судової реформи та подолання проявівкорупції у системі правосуддя".

Указ оприлюднено на [ сайті глави держави](https://www.president.gov.ua/documents/3592023-47185) , передає Укрінформ.

Відповідно до статті 107 Конституції України Президент постановив увести в діюрішення РНБО від 23 червня 2023 року «Про прискорення судової реформи таподолання проявів корупції у системі правосуддя».

Контроль за виконанням рішення покладається на секретаря РНБО.

Як зазначається, РНБО вирішила звернутися до суб'єктів права законодавчоїініціативи щодо необхідності розгляду питання внесення змін до Кримінальногокодексу в частині посилення кримінальної відповідальності за корупційнікримінальні правопорушення у сфері правосуддя, передбачивши покарання увигляді позбавлення волі терміном від 10 до 15 років з конфіскацією майна.

Передбачається посилити роль інституту суду присяжних та розширити випадкийого застосування.

**Читайте також:** [ Зеленський анонсував посилення відповідальності закорупцію в судах ](https://www.ukrinform.ua/rubric-society/3726882-zelenskij-anonsuvav-posilenna-vidpovidalnosti-za-korupciu-v-sudah.html)

Окрім того, передбачено проведення Вищою радою правосуддя перевірки всіхсуддів Верховного Суду на предмет можливого вчинення ними дисциплінарнихпроступків або грубого чи систематичного нехтування обов'язками судді,підтвердження законності джерел походження майна.

Також ідеться про можливість проведення ефективного і прозорогокваліфікаційного оцінювання [ суддів ](https://www.ukrinform.ua/tag-suddi) закращими світовими стандартами та методиками як одного з пріоритетних завданьВищої кваліфікаційної комісії суддів України. При цьому передбачаєтьсяможливість запровадження періодичного психофізіологічного опитування суддів іззастосуванням поліграфа.

**Читайте також:** [ До Ради подали законопроєкт, що посилює відповідальністьза корупцію – Маслов ](https://www.ukrinform.ua/rubric-society/3729067-u-radu-podano-zakonoproekt-so-posilue-vidpovidalnist-za-korupciu-maslov.html)

Серед іншого, Верховній Раді рекомендовано прискорити прийняття проєкту законупро внесення змін до деяких законів України щодо відновлення розгляду справстосовно дисциплінарної відповідальності суддів та забезпечення роботи Службидисциплінарних інспекторів Вищої ради правосуддя.

Указ набирає чинності з дня опублікування.

_Фото: ОП_

Source: [https://www.ukrinform.ua/rubric-polytics/3730024-prezident-zatverdiv-risenna-rnbo-pro-priskorenna-sudovoi-reformi.html](https://www.ukrinform.ua/rubric-polytics/3730024-prezident-zatverdiv-risenna-rnbo-pro-priskorenna-sudovoi-reformi.html)