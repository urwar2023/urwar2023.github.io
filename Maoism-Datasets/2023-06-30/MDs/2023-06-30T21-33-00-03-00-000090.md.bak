# Під час головування Швеції в ЄС вдалося об’єднати Європу в підтримці України - Урсула фон дер Ляєн

Authors: Ukrinform (Person)

Publisher: Укринформ (Organization)

Published Time: 2023-06-30T21:33:00+03:00

Modified Time: 2023-06-30T21:33:00+03:00

Description: Урсула фон дер Ляєн подякувала Швеції за «дуже успішне» головування в ЄС, термін якого добігає кінця сьогодні, та відзначила роль цієї країни у забезпеченні єдності зусиль з підтримки України в боротьбі проти російської агресії. — Укрінформ.

Images: ['[630_360_16855...](https://static.ukrinform.com/photos/2023_05/thumb_files/630_360_1685526282-448.jpg)']

Tags: ['Євросоюз', 'Швеція', 'Фон дер Ляєн', 'Війна з Росією']

Type: Article

<!--METADATA-->

![](../Images/yкринформ/2023-06-30T21-33-00-03-00/630_360_1685526282-448.jpg) Урсула фондер Ляєн подякувала Швеції за «дуже успішне» головування в ЄС, термін якогодобігає кінця сьогодні, та відзначила роль цієї країни у забезпеченні єдностізусиль з підтримки України в боротьбі проти російської агресії.

Про це очільниця Єврокомісії заявила у Брюсселі під час пресконференції запідсумками дводенної зустрічі Європейської Ради, останньої за Шведськогоголовування в ЄС, повідомляє кореспондент Укрінформу.

«Під час вашого головування вдалося сформувати міцну єдність Європи упідтримці України. Ми бачили протягом вихідних спробу заколоту «групи Вагнера»та очевидні тріщини в путінській системі. Зараз прийшов час дійсно подвоїтинашу підтримку для України, і це знайшло прояв у обговоренні багатьох тем,наприклад, з військової точки зору, за ініціативою вашого головування», -сказала Урсула фон дер Ляєн, звертаючись до прем’єр-міністра Швеції УльфаКрістерссона.

Вона нагадала, що за часів Шведського головування країни ЄС погодилисявикористати 2 мільярди євро з Європейського фонду миру на замовленнябоєприпасів для України. За словами президента Єврокомісії, Україна вжеотримала понад 220 тисяч снарядів та більш як 2000 ракет. Таким чином, ЄСупевнено просувається до визначеної мети: поставити в Україну 1 мільйонартилерійських снарядів протягом наступних 12 місяців.

**Читайте також:** [ Україна посилить співпрацю з міжнародними партнерами щодоартилерійських **снарядів** \- Зеленський ](https://www.ukrinform.ua/rubric-ato/3729974-ukraina-posilit-spivpracu-z-miznarodnimi-partnerami-sodo-artilerijskih-snaradiv-zelenskij.html)

«До кінця року ми мали надати тренування для 30 тисяч українськихвійськовослужбовців. Зараз ми вже досягли кількості у 24 тисячі, тож миперевищуємо темпи досягнення поставленої мети, зокрема, завдяки допомозівашого головування», - відзначила фон дер Ляєн.

За її словами, з фінансової точки зору протягом вже майже 500 днів війни, якурозв’язала Росія, ЄС та його члени надали Україні допомогу на суму понад 70мільярдів євро. Лише минулого тижня Єврокомісія перерахувала Україні 9мільярдів євро із загального пакета макрофінансової допомоги у 18 мільярдівєвро, розрахованого на 2023 рік.

Минулого тижня ЄС ухвалив 11-й пакет санкцій проти Росії, спрямований,головним чином, на усунення слабких місць та боротьбу з обминанням санкційпроти країни-агресорки.

За Шведського головування [ Євросоюз ](https://www.ukrinform.ua/tag-evrosouz)зміг суттєво просунутися вперед у забезпеченні відповідальності Росії зазлочини, скоєні в Україні. Зокрема, за допомогою Швеції був заснованийМіжнародний центр з покарання злочину агресії проти України. Певне просуванняспостерігається також у пошуку правових засобів для використання заблокованихв ЄС фінансових активів російського ЦБ для відновлення України.

**Читайте також:** [ ЄС активно обговорюватиме гарантії безпеки для Українивпродовж наступних тижнів – **фон** **дер** **Ляєн**](https://www.ukrinform.ua/rubric-ato/3729925-es-aktivno-obgovoruvatime-garantii-bezpeki-dla-ukraini-vprodovz-nastupnih-tizniv-fon-der-laen.html)

«Ми були дуже успішними під час вашого головування в усуненні однієї зголовних перешкод для нашої конкурентоспроможності. Йдеться про ціни наенергію. Оптові ціни на електрику зараз на 80% нижчі, ніж під час ціновогопіку в серпні минулого року. Ціни на газ – на 90% є нижчі. Це колективнеєвропейське досягнення, але воно потребувало багатьох добре скоординованихдій», - наголосила президент Єврокомісії.

Як повідомлялося, 29-30 червня у Брюсселі відбувся саміт ЄС. Лідери країнЄвропейського Союзу розглянули, зокрема, ситуацію в Україні та підтвердилинепохитну рішучість продовжувати підтримувати нашу державу в боротьбі протиросійської агресії так довго, як це буде необхідно, що передбачає наданняполітичної, економічної, фінансової, військової та гуманітарної допомоги.

Завтра, 1 липня, естафету головування в ЄС приймає Іспанія.

_Фото: globalist.it_

Source: [https://www.ukrinform.ua/rubric-polytics/3729995-pid-cas-golovuvanna-svecii-v-es-vdalosa-obednati-evropu-v-pidtrimci-ukraini-ursula-fon-der-laen.html](https://www.ukrinform.ua/rubric-polytics/3729995-pid-cas-golovuvanna-svecii-v-es-vdalosa-obednati-evropu-v-pidtrimci-ukraini-ursula-fon-der-laen.html)