# АРМА повторно шукає управителів для 14 арештованих санаторіїв та готелів

Authors: Ukrinform (Person)

Publisher: Укринформ (Organization)

Published Time: 2023-06-30T17:24:00+03:00

Modified Time: 2023-06-30T17:24:00+03:00

Description: Національне агентство України з питань розшуку та менеджменту активів (АРМА) оголосило повторний конкурс з пошуку управителів для арештованих санаторіїв з номерним фондом для переселенців та військовослужбовців. — Укрінформ.

Images: ['[630_360_16605...](https://static.ukrinform.com/photos/2022_08/thumb_files/630_360_1660553796-610.jpg)']

Tags: ['Конкурс', 'Готель', 'АРМА']

Type: Article

<!--METADATA-->

![](../Images/yкринформ/2023-06-30T17-24-00-03-00/630_360_1660553796-610.jpg)Національне агентство України з питань розшуку та менеджменту активів (АРМА)оголосило повторний конкурс з пошуку управителів для арештованих санаторіїв зномерним фондом для переселенців та військовослужбовців.

Про це повідомляє пресслужба [ АРМА](https://arma.gov.ua/news/typical/povtorno-shukaemo-upraviteliv-dlya-areshtovanih-sanatoriiv-z-nomernim-fondom-dlya-pereselentsiv-ta-viyskovoslujbovtsiv) , передає Укрінформ.

« [ АРМА ](https://www.ukrinform.ua/tag-arma) повторно оголосило конкурси звідбору управителів для низки арештованих готелів та санаторіїв, частина площіяких має бути передана майбутніми управителями на потреби внутрішньопереміщених осіб та реабілітації військовослужбовців», - йдеться вповідомленні.

Наразі оголошено конкурси для 14 об’єктів нерухомості. Зокрема, йдеться проготелі «Турист» у Києві, Харкові, Миколаєві та Львові, санаторії «Карпати»,«Синяк» та «Шаян» у Закарпатській області, санаторії «Золоті піски» та«Затока» в Одеській області, санаторно-курортний комплекс «Миргородкурорт» уПолтавській області, дитячий оздоровчий комплекс «Збруч» у Тернопільськійобласті тощо.

**Читайте також:** [ **Комісія** **обрала** **нову** **очільницю** **АРМА** :**Transparency** **International** **попереджає** **про** **ризики**](https://www.ukrinform.ua/rubric-society/3729048-komisia-obrala-novu-ocilnicu-arma-transparency-international-poperedzae-pro-riziki.html)

В АРМА зауважують, що один з головних пунктів програми управління кожногоучасника конкурсу – відсоток загальної площі об’єкта нерухомості, якийуправитель надаватиме для зазначених соціальних цілей. Відтак, чим вищу часткуномерного фонду або квадратних метрів для внутрішньо переміщених осіб тавійськовослужбовців запропонує потенційний управитель, тим більш конкурентноюбуде його пропозиція.

Прийом документів триває до 16:00 24 липня 2023 року.

Як повідомлялося, в управління АРМА [ передано майже 2 млрд гривень](https://www.ukrinform.ua/rubric-economy/3728806-arma-peredali-majze-2-milardi-z-rahunkiv-kompanii-povazanoi-z-1xbet.html) із рахунківкомпанії-нерезидента, пов’язаної з російським букмекером 1XBET.

Source: [https://www.ukrinform.ua/rubric-economy/3729893-arma-povtorno-sukae-upraviteliv-dla-14-arestovanih-sanatoriiv-ta-goteliv.html](https://www.ukrinform.ua/rubric-economy/3729893-arma-povtorno-sukae-upraviteliv-dla-14-arestovanih-sanatoriiv-ta-goteliv.html)