# Володимир Зеленський запропонував основні напрями трансформації, які Україна має здійснити за десятиріччя

Author: ['АРМІЯINFORM']

Time: 2023-06-29T18:00:00-04:00

Description: Президент України Володимир Зеленський пропонує передбачити в Українській доктрині... Война с Украиной 2022, Война с Украиной последние новости сегодня, Новости война с Украиной 2022 последние на сегодня, Будет ли война между Украиной и Россией и когда, Война с Украиной в 2022 году будет или нет,  Будет ли война с Украиной в ближайшее время что говорят,  Война с Украиной новости,  Новости Украины сегодня,  Украинские новости в украинских СМИ на русском

Images: ['[b8b46ae8d04b1e2c34024e4af1968cff_1687952434_extra_large.jpeg](https://armyinform.com.ua/wp-content/uploads/2023/06/b8b46ae8d04b1e2c34024e4af1968cff_1687952434_extra_large.jpeg)']

Tags: ['ВОЛОДИМИР ЗЕЛЕНСЬКИЙ', 'ПРЕЗИДЕНТ УКРАЇНИ', 'УКРАЇНСЬКА ДОКТРИНА']

Category: News

<!--METADATA-->

![](../Images/AРМІЯINFORM/2023-06-29T18-00-00-04-00/b8b46ae8d04b1e2c34024e4af1968cff_1687952434_extra_large.jpeg)

Президент України Володимир Зеленський пропонує передбачити в Українськійдоктрині основні напрями трансформації, які наша держава має пройти за десятьроків. Про це він заявив, представляючи орієнтири майбутнього документа напленарному засіданні Верховної Ради з нагоди Дня Конституції України. Про це[повідомляє](https://www.president.gov.ua/news/volodimir-zelenskij-zaproponuvav-osnovni-napryami-transforma-83905) Офіційне інтернет-представництво Президента України.

«Ми маємо пройти за цей час такий шлях, який інші народи долали десятиліттями.Україна перемоги матиме особливу увагу, особливу довіру світу, і кожен проявтакої уваги й довіри маємо спрямувати на розвиток України та всіх аспектівжиття в нашій державі», — наголосив Президент.

Першою конкретною метою для України Володимир Зеленський назвав досягненнярівня ВВП у трильйон доларів, і потенціал нашої держави здатний цезабезпечити.

Другий пункт — відмова від ідеї, нібито дешевизна праці українців — цеконкурентна перевага.

«Ми ставимо собі за мету досягти такого рівня оплати праці, який можна було бвизначити за формулою „сусіди у Євросоюзі плюс 30%“. Це справедлива мета, зацю війну. Україна перемоги зробить ставку передусім на кваліфіковану працю. Аотже, на освіту», — сказав Глава держави.

Президент також акцентував на необхідності поширення англійської мови, адже всучасному світі вона є мовою глобальної співпраці, бізнесу, науки таглобального спілкування.

Третім надважливим завданням Володимир Зеленський визначив повернення додомуякнайбільшої кількості наших громадян, які виїхали за межі держави. Для цьогонеобхідно створити якнайбільше робочих місць.

«Трансформація кожної галузі економіки, будь-якої соціальної практики та всіхсфер державного управління повинна відповідати на питання: скільки новихробочих місць дасть Україні конкретне рішення, конкретна ініціатива», —зазначив він.

Президент також виступив за формування нової політики підтримки батьківства йдитинства. На переконання Глави держави, друга й третя дитина в сім’ї маютьбути щастям, а не обмеженням можливостей.

Для допомоги родинам буде створено спеціальний застосунок «Мрія», якийпідтримуватиме все, що стосується батьків і дітей: послуги, які потрібнібатькам, дитині щодо розвитку, освіти, безпеки, контактів із державою тощо.Команда цифрової трансформації України представить застосунок восени,повідомив Володимир Зеленський.

Окремо Глава держави наголосив на важливості захисту бізнесу, адже економічнелідерство дає безпеку.

«Кожен, хто створює нові робочі місця в Україні, створює основу дляекономічного лідерства України. Україна перемоги захищатиме можливість кожноїлюдини працювати стільки й так, як людина сама забажає. Ми потребуємоосучаснення законодавства про працю», — заявив він.

Сьомим пунктом трансформації держави, на переконання Президента, має статиновий раціональний податковий договір між державою та суспільством і реальналегалізація майна.

«Я є прихильником зниження податків. Але зараз, у час такої війни й очевидноїзалежності України від співпраці з фінансовими донорами, ми не можемодозволити собі знижувати податки. Та коли Україна перемоги сама ставатимедонором для світу, наш рівень можливостей буде вищим. Знижені податки маютьозначати підвищену податкову сумлінність», — сказав Володимир Зеленський.

Він зазначив, що цифровізація дає колосальні можливості для спрощення відносину сфері податків, митниці та інших галузях, де є зустріч чи будь-який контактміж громадянином і посадовцем, бізнесменом і чиновником. Тож ми маємо прагнутидо запровадження автоматичних цифрових процедур у цих напрямах.

У межах трансформації відбуватиметься відбудова України, тож після перемогинаша країна стане найбільшим будівельним майданчиком у Європі.

«Нам потрібно відбудувати сотні міст і сіл, тисячі об’єктів інфраструктури,сотні тисяч будинків. Це дасть свій поштовх економіці. Маємо забути про своєминуле як експортера сировини. Україна перемоги — це країна товарів із високоюдоданою вартістю. Це країна, у якій регуляції дають змогу розвивати будь-якібізнеси, що є новаторами у своїх галузях, у своїх напрямах, і в якій захищенаінтелектуальна власність. Україна перемоги — це країна, яка експортує безпеки,послуг, досвіду, культури та загалом результатів інтелектуальної діяльності,технологічних продуктів більше, ніж будь-якої сировини», — заявив Президент.

Наша держава також розвиватиме співпрацю та економічні відносини з усімаглобальними гравцями, зокрема з Індією, Африкою, Латинською Америкою,арабським світом, із Китаєм, а енергетичний потенціал України дає змогу бутиодним із гарантів енергетичної безпеки Європи, зокрема завдяки розвиткуатомної та «зеленої» енергетики, переконаний Глава держави.

Крім того, Україна перемоги має стати країною, яка реалізувала пенсійнуреформу, щоб кожен, хто працює сьогодні, мав гідну підтримку в майбутньому. Уцьому контексті Володимир Зеленський звернувся до народних депутатів іззакликом до реалізації кроків для забезпечення цієї реформи.

Також, на переконання Президента, Україна перемоги має бути країною, декультура — це експортна галузь.

«Зараз культурна сфера потребує щонайменше відсотка ВВП на рік — як базовогорівня для виживання. Але зрозуміло, що галузь має й мусить бути більшамбітною. Українська сміливість справді пробудила колосальний інтерес людей ізрізних країн до нас із вами, до українців, до наших міста і сіл. Кожен такийінтерес — це можливості», — сказав він.

За словами Глави держави, українське суспільство також потребує нової політикизахисту публічного простору в містах і громадах, нової музейної тамеморіальної політики, нової політики книг та книговидавництва, написання йчитання, перекладів для України іноземних книг та поширення у світіукраїнської мови, української книги, підтримки книгарень, аудіокниг тасервісів цифрової передплати, переосмислення наших бібліотек тощо.

Крім того, Україна потребує нової політики кіно й підтримки кіновиробництва, асвіт має робити фільми про Україну і в Україні.

Глава держави також звернув увагу на потребу нової політики територій длякожного звільненого від російської окупації регіону. Це має бути своя, дужедетальна й водночас цілісна, візіонерська політика трансформації.

Президент особливо акцентував на питанні внутрішньої безпеки.

«Російська агресія показала, які безпекові стандарти потрібні для життя.Доступність укриттів — максимальна. Школа — з укриттям. Лікарня — з укриттям.Будинки — з укриттям. Українці довірятимуть конкретним речам, які даютьконкретну безпеку», — наголосив він.

У цьому контексті випливає потреба врегулювання питання про зброю, яка є йбуде у людей, розв’язання питання розмінування та забезпечення потреб для йогопроведення, питання повсякденної безпеки населення тощо.

Завершальним орієнтиром Володимир Зеленський назвав політику сусідства.

«Міцне сусідство завжди є результатом дуже різних, дуже глибоких речей.Фактично успішним сусідством ми можемо підсумувати будь-які інші наші успіхи усвоїй країні, у своєму регіоні та в глобальних відносинах. Економіка такультура. Оборона й безпека. Транспорт і зв’язок. Освіта і ставлення доісторії. Взаємодія між державами та взаємодія між нами, між людьми… Усе цевизначає якість сусідства. Визначає, чи є розуміння між сусідами», — резюмувавГлава держави.

Source: [https://armyinform.com.ua/2023/06/29/volodymyr-zelenskyj-zaproponuvav-osnovni-napryamy-transformacziyi-yaku-ukrayina-maye-zdijsnyty-za-desyatyrichchya/](https://armyinform.com.ua/2023/06/29/volodymyr-zelenskyj-zaproponuvav-osnovni-napryamy-transformacziyi-yaku-ukrayina-maye-zdijsnyty-za-desyatyrichchya/)