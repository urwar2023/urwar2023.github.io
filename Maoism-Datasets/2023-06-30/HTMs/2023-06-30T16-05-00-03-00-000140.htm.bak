<html>
<head><style>img{height: auto; width: auto\9; width:100%;}</style></head>
<body>
<h1>Рада ухвалила закон про повернення на довоєнну систему оподаткування</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-06-30T16:05:00+03:00</p>
<p>Modified Time: 2023-06-30T16:05:00+03:00</p>
<p>Description: Верховна Рада ухвалила в цілому законопроєкт №8401, який повертає систему оподаткування у довоєнний стан. Закон набере чинності з 1 серпня 2023 року. — Укрінформ.</p>
<p>Images: ['<a href="https://static.ukrinform.com/photos/2023_04/thumb_files/630_360_1682685211-525.jpg">630_360_16826...</a>']</p>
<p>Tags: ['Податки', 'Закон', 'Верховна Рада']</p>
<p>Type: Article</p>
<!--METADATA-->

<p><img alt="" src="../Images/yкринформ/2023-06-30T16-05-00-03-00/630_360_1682685211-525.jpg" /> ВерховнаРада ухвалила в цілому законопроєкт №8401, який повертає систему оподаткуванняу довоєнний стан. Закон набере чинності з 1 серпня 2023 року.</p>
<p>Як повідомив у <a href="https://t.me/yzheleznyak/4453"> Телеграмі </a> народний депутатЯрослав Железняк, документ підтримали 239 народних депутатів, передаєУкрінформ.</p>
<p>«Після довгих дискусій парламент підтримав в цілому податковий законопроєкт№8401. прийняття цього законопроєкту є важливою умовою, передбаченою угодою з<a href="https://www.ukrinform.ua/tag-mvf"> МВФ </a> », - ідеться в повідомленні.</p>
<p>Редакція законопроєкту, підготовленого до другого читання, передбачає, щоскасування 2% єдиного податку відбудеться з 1 серпня 2023 року.</p>
<p>Водночас платник матиме право подати заяву про відмову від застосування 2% ЄПіз зазначенням того, на яку систему оподаткування він бажає перейти. Безподання такої заяви, а також якщо в заяві платник не вкаже бажаної системи,його автоматично переведуть на систему, на якій він перебував до обрання 2%ЄП.</p>
<p>Крім того, платники, які в 2023 року перейшли із 2% ЄП на загальну систему,мають право перейти повторно в 2023 році на спрощену систему за своїм виборомшляхом подання заяви. При цьому, в разі подання заяви до 1 вересня 2023 року,такий платник вважатиметься платником ЄП із 1 серпня 2023 року.</p>
<p>Також законопроєктом з 1 серпня частково скасовується чинний мораторій напроведення перевірок для підакцизних товарів (алкоголь, тютюн, пальне),грального бізнесу та фінансових послуг.</p>
<p><strong>Читайте також:</strong> <a href="https://www.ukrinform.ua/rubric-economy/3728879-zelenskij-nasa-meta-podatkova-bez-podatkivciv-mitnica-bez-mitnikiv.html"> Зеленський: Наша мета – <strong>податк</strong> ова без <strong>податк</strong>івців, митниця без митників </a></p>
<p>Відповідальність за порушення у сфері застосування РРО буде повернена з 1жовтня. Водночас передбачене звільнення від фінансової відповідальності запорушення з РРО (за винятком порушень під час торгівлі підакцизними товарами),якщо вони були вчинені на прифронтових територіях (у тому числі територіяхможливих бойових дій).</p>
<p>Як повідомлялося, Міжнародний валютний фонд очікує, що на наступному етапіпрограми розширеного фінансування EFF українська влада ухвалить у погодженітерміни закони щодо покращення врядування та боротьби з корупцією.</p>
<p>Source: <a href="https://www.ukrinform.ua/rubric-economy/3729859-parlament-uhvaliv-zakon-pro-povernenna-na-dovoennu-sistemu-opodatkuvanna.html">https://www.ukrinform.ua/rubric-economy/3729859-parlament-uhvaliv-zakon-pro-povernenna-na-dovoennu-sistemu-opodatkuvanna.html</a></p>
</body>
</html>