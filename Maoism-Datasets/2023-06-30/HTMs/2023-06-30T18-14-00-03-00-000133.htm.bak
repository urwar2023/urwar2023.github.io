<html>
<head><style>img{height: auto; width: auto\9; width:100%;}</style></head>
<body>
<h1>У Казахстані намагаються вербувати «добровольців» на війну РФ з Україною</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-06-30T18:14:00+03:00</p>
<p>Modified Time: 2023-06-30T18:14:00+03:00</p>
<p>Description: Прокуратура Казахстану повідомила про випадки спроб вербування на півночі країни місцевих мешканців на війну РФ проти України на боці держави-агресора. — Укрінформ.</p>
<p>Images: ['<a href="https://static.ukrinform.com/photos/2016_12/thumb_files/630_360_1480657891-1496.jpg">630_360_14806...</a>']</p>
<p>Tags: ['Казахстан', 'Вербування', 'Війна з Росією']</p>
<p>Type: Article</p>
<!--METADATA-->

<p><img alt="" src="../Images/yкринформ/2023-06-30T18-14-00-03-00/630_360_1480657891-1496.jpg" />Прокуратура Казахстану повідомила про випадки спроб вербування на півночікраїни місцевих мешканців на війну РФ проти України на боці держави-агресора.</p>
<p>Як передає Укрінформ, про це повідомляє BBC у <a href="https://t.me/bbcrussian/48665"> Телеграмі.</a></p>
<p>"У Костанайській області <a href="https://www.ukrinform.ua/tag-kazahstan"> Казахстану </a> зафіксовано спроби вербування місцевих жителів на війну в Україніна російському боці", - йдеться у повідомленні.</p>
<p>У наглядовому органі не уточнили, у який спосіб велося вербування та чи булозатримано організаторів рекрутингу.</p>
<p>Прокуратура лише нагадала про кримінальну відповідальність за участь увійськових діях на території іншої держави. Згідно з Кримінальним кодексомКазахстану, за найманство загрожує 10 років ув'язнення.</p>
<p>У середині квітня стало відомо, що Комітет національної безпеки Казахстанупорушив 10 кримінальних справ за фактами участі громадян цієї країни увійськових діях на території України.</p>
<p>Подробиці кримінальних справ відомство не надало, зіславшись на таємницюслідства.</p>
<p><strong>Читайте також:</strong> <a href="https://www.ukrinform.ua/rubric-ato/3670005-ziteliv-bajkonura-akij-rosia-orendue-u-kazahstanu-verbuut-na-vijnu-v-ukraini.html"> Жителів Байконура, який росія орендує у Казахстану,<strong>вербують</strong> на війну в Україні </a></p>
<p>З початку військового вторгнення Москви в Україну громадян країн ЦентральноїАзії активно вербують на війну. Проте рекрутинг найчастіше відбувався натериторії РФ.</p>
<p>Зокрема, мігрантам роздавали листівки біля станцій метро з закликом вступитидо армії заради "відродження Великої Росії". У громадському транспорті Москвибули розміщені оголошення про набір до російської армії киргизькою, узбецькоюта таджицькою мовами.</p>
<p>Ба більше, повідомлялося про тиск та примус іноземців до підписаннявійськового контракту у міграційній службі.</p>
<p>Як повідомляв Укрінформ, <a href="https://www.ukrinform.ua/rubric-crimea/3705567-u-evpatorii-okupanti-verbuut-ludej-dla-privatnoi-vijskovoi-kompanii.html"> у Євпаторії в тимчасово окупованому Кримузагарбники вербують людей для приватної військової компанії.</a></p>
<p>Source: <a href="https://www.ukrinform.ua/rubric-ato/3729921-u-kazahstani-namagautsa-verbuvati-dobrovolciv-na-vijnu-rf-z-ukrainou.html">https://www.ukrinform.ua/rubric-ato/3729921-u-kazahstani-namagautsa-verbuvati-dobrovolciv-na-vijnu-rf-z-ukrainou.html</a></p>
</body>
</html>