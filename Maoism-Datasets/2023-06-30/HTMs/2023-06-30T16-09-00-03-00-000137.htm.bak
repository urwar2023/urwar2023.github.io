<html>
<head><style>img{height: auto; width: auto\9; width:100%;}</style></head>
<body>
<h1>Єврокомісія ще не знайшла механізму, як використати російські активи в інтересах України - Шольц</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-06-30T16:09:00+03:00</p>
<p>Modified Time: 2023-06-30T16:09:00+03:00</p>
<p>Description: Використання російських заморожених активів для допомоги Україні є надзвичайно складним завданням з правової точки зору, тож Єврокомісії ще належить проробити це питання. — Укрінформ.</p>
<p>Images: ['<a href="https://static.ukrinform.com/photos/2022_12/thumb_files/630_360_1669912793-372.jpg">630_360_16699...</a>']</p>
<p>Tags: ['Єврокомісія', 'Німеччина', 'Україна', 'Гроші', 'Шольц']</p>
<p>Type: Article</p>
<!--METADATA-->

<p><img alt="" src="../Images/yкринформ/2023-06-30T16-09-00-03-00/630_360_1669912793-372.jpg" />Використання російських заморожених активів для допомоги Україні є надзвичайноскладним завданням з правової точки зору, тож Єврокомісії ще належитьпроробити це питання.</p>
<p>Про це заявив канцлер Німеччини Олаф Шольц на пресконференції за результатамисаміту <a href="https://www.ukrinform.ua/tag-evrosouz"> ЄС </a> у Брюсселі, повідомляєкореспондент Укрінформу.</p>
<p>«Це жахливо складно. Ніхто не знає наразі, що і як робити. Ми дали Єврокомісіїзавдання ламати над цим голову та поінформувати нас після того, як вонидійдуть якихось результатів», - сказав канцлер.</p>
<p>Він зауважив, що немає «зрілої» пропозиції щодо того, як можна змінити чинніправові рамки, багато питань є відкритими, існує велика кількістьрізноманітних «правових і фактичних» викликів, які треба ретельно вивчити тазнайти шлях, що непросто та може потребувати чимало часу. Партнери стоять насамому початку дебатів щодо мобілізації фінансових засобів, додав політик.</p>
<p><strong>Читайте також:</strong> <a href="https://www.ukrinform.ua/rubric-ato/3729603-nimeccina-peredala-ukraini-partiu-voennoi-dopomogi.html"> Німеччина передала Україні партію воєнної допомоги</a></p>
<p>Але, переконаний Шольц, головне, що країни ЄС зобов’язалися підтримуватиУкраїну на довгостроковій основі та не відступляться від цього зобов’язання.Він назвав це меседжем російському президенту, який, можливо, сподівається нате, що партнери згодом перестануть допомагати Києву.</p>
<p>Німецький канцлер загалом запевнив, що партнери «європейсько ітрансатлантично» міцно стоять на боці України. Єдність буде засвідчена такожпід час саміту НАТО в липні, додав він.</p>
<p>Шольц також наголосив на важливості наростити виробництво зброї, особливоамуніції в Європі.</p>
<p>«Для України поставки боєприпасів життєво важливі», - сказав глава уряду ФРН,нагадавши, що рішення про це було узгоджено в березні.</p>
<p><strong>Читайте також:</strong> <a href="https://www.ukrinform.ua/rubric-world/3729250-zahid-ne-stavit-za-metu-zminu-rezimu-v-rf-solc.html"> Захід не ставить за мету зміну режиму в РФ - <strong>Шольц</strong></a></p>
<p>На зустрічі в Брюсселі також було обговорено питання відповідальності завоєнні злочини, скоєні російськими солдатами під час війни в Україні.</p>
<p>Як повідомлялось, оскільки ЄС не зможе законно конфіскувати замороженіросійські активи, як варіант розглядається можливість використання податку зприбутків на активи.</p>
<p>У ЄС заморожено понад 200 мільярдів євро активів російського Центральногобанку.</p>
<p>За даними Світового банку, для відновлення України необхідно понад 400мільярдів євро.</p>
<p>Source: <a href="https://www.ukrinform.ua/rubric-polytics/3729861-evrokomisia-se-ne-znajsla-mehanizmu-ak-vikoristati-rosijski-aktivi-v-interesah-ukraini-solc.html">https://www.ukrinform.ua/rubric-polytics/3729861-evrokomisia-se-ne-znajsla-mehanizmu-ak-vikoristati-rosijski-aktivi-v-interesah-ukraini-solc.html</a></p>
</body>
</html>