<html>
<head><style>img{height: auto; width: auto\9; width:100%;}</style></head>
<body>
<h1>Депутату Держдуми і ще двом росіянам оголосили підозру у депортації 48 українських дітей</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-06-30T18:31:00+03:00</p>
<p>Modified Time: 2023-06-30T18:31:00+03:00</p>
<p>Description: Депутату Держдуми Російської Федерації та ще двом особам повідомили про підозру у депортації 48 українських дітей з Херсонського будинку дитини. — Укрінформ.</p>
<p>Images: ['<a href="https://static.ukrinform.com/photos/2022_06/thumb_files/630_360_1655629946-686.jpg">630_360_16556...</a>']</p>
<p>Tags: ['Депортація', 'Діти', 'Херсонщина', 'Війна з Росією']</p>
<p>Type: Article</p>
<!--METADATA-->

<p><img alt="" src="../Images/yкринформ/2023-06-30T18-31-00-03-00/630_360_1655629946-686.jpg" /> ДепутатуДерждуми Російської Федерації та ще двом особам повідомили про підозру удепортації 48 українських дітей з Херсонського будинку дитини.</p>
<p>Як передає Укрінформ, про це Офіс генерального прокурора повідомляє у <a href="https://t.me/pgo_gov_ua/13973">Телеграмі </a> .</p>
<p>За процесуального керівництва ювенальних прокурорів Офісу генпрокурорапрокурора трьом особам повідомлено про підозру за фактами <a href="https://www.ukrinform.ua/tag-deportacia"> депортації</a> та примусового переміщення 48 дітейз Херсонського будинку дитини. Їхні дії кваліфіковані як порушення законів тазвичаїв війни (ч. 2 ст. 28, ч. 1 ст. 438 Кримінального кодексу України).</p>
<p>Серед підозрюваних - депутат Держдуми федеральних зборів Російської Федерації,начальник незаконно створеного російськими загарбниками "департаментуздравоохранения Херсонской области военно-гражданской администрации Херсонскойобласти" та виконувачка обов’язків головного лікаря "ГБУЗ "Херсонскийобластной дом ребенка".</p>
<p><strong>Читайте також:</strong> <a href="https://www.ukrinform.ua/rubric-society/3729259-veresuk-anonsuvala-povernenna-kilkoh-nezakonno-vivezenih-rosieu-ditej.html"> <strong>Верещук</strong> <strong>анонсувала</strong> <strong>повернення</strong> <strong>кількох</strong><strong>незаконно</strong> <strong>вивезених</strong> <strong>Росією</strong> <strong>дітей</strong></a></p>
<p>За даними слідства, депутат Держдуми безпосередньо керував процесом депортаціїта примусового переміщення дітей. Він був відповідальним за вирішеннясоціальних питань населення Херсонщини та питань дітей в тимчасово окупованомуКриму.</p>
<p>Спочатку херсонський псевдопосадовець та в.о. головного лікаря організувалидепортацію двох дітей до Росії. Приводом стало начебто проходження обстеженняу московській лікарні. До цього діти утримувались у незаконно створеномуросіянами "ГБУЗ "Херсонский областной дом ребенка" на базі Херсонськогообласного будинку дитини Херсонської облради.</p>
<p>Слідство встановило, що за станом здоров’я діти не потребували окремоголікування.</p>
<p>2 вересня 2022 року невстановлені особи забрали та на авто депортували до РФдвох українських дітей з Херсона.</p>
<p>21 жовтня 2022 року персонал незаконно створеного "Дома ребенка" на чолі з в.о. головного лікаря за вказівкою псевдопосадовця передали 46 дітейневстановленим особам.</p>
<p>Відбувалося це у присутності та під контролем депутата Держдуми. Дітей вивезлина територію тимчасово окупованого Криму. Наразі їхня доля залишаєтьсяневідомою.</p>
<p>Під час передачі дітей для подальшого переміщення саме депутат Держдумиконтролював процес поміщення в автобуси та переміщення.</p>
<p>Як повідомляв Укрінформ, на тимчасово захоплених територіях Херсонщиниросійські <a href="https://www.ukrinform.ua/rubric-regions/3729843-rosiani-vivezli-z-hersonsini-se-185-ukrainskih-ditej.html"> загарбники продовжують викрадати українських дітей</a> , вивозячи їх "на відпочинок" у РФ.Днями так вивезли ще 185 дітей.</p>
<p>Source: <a href="https://www.ukrinform.ua/rubric-society/3729886-deputatu-derzdumi-i-se-dvom-rosianam-ogolosili-pidozru-u-deportacii-48-ukrainskih-ditej.html">https://www.ukrinform.ua/rubric-society/3729886-deputatu-derzdumi-i-se-dvom-rosianam-ogolosili-pidozru-u-deportacii-48-ukrainskih-ditej.html</a></p>
</body>
</html>