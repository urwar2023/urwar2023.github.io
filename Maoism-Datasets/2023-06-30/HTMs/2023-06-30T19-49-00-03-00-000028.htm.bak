<html>
<head><style>img{height: auto; width: auto\9; width:100%;}</style></head>
<body>
<h1>Міністр оборони Литви зустрівся з Резніковим і розповів про трирічний план підтримки ЗСУ</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-06-30T19:49:00+03:00</p>
<p>Modified Time: 2023-06-30T19:49:00+03:00</p>
<p>Description: Литовський міністр оборони Арвідас Анушаускас, перебуваючи з неанонсованим візитом в Україні, ознайомив українського колегу Олексія Резнікова з довгостроковим планом Литви щодо допомоги української армії, а також поінформував його про останній пакет підтримки. — Укрінформ.</p>
<p>Images: ['<a href="https://static.ukrinform.com/photos/2023_06/thumb_files/630_360_1688144044-113.png">630_360_16881...</a>']</p>
<p>Tags: ['Армія', 'Литва', 'Міноборони', 'допомога', 'Резніков']</p>
<p>Type: Article</p>
<!--METADATA-->

<p><img alt="" src="../Images/yкринформ/2023-06-30T19-49-00-03-00/630_360_1688144044-113.png" /> Литовськийміністр оборони Арвідас Анушаускас, перебуваючи з неанонсованим візитом вУкраїні, ознайомив українського колегу Олексія Резнікова з довгостроковимпланом Литви щодо допомоги української армії, а також поінформував його проостанній пакет підтримки.</p>
<p>Як передає Укрінформ, про це повідомляє національний  <a href="https://www.lrt.lt/ua/novini/1263/2025833/ministr-oboroni-litvi-poinformuvav-ukrayins-kogo-kolegu-pro-pidtrimku-ukrayins-koyi-armiyi"> мовник LRT</a> зпосиланням на Міноборони Литви.</p>
<p>«Ми розуміємо, що лише довгострокова військова та фінансова підтримка Українипринесе стабільність у вільну Європу. Саме тому ми підготували трирічний планпідтримки української армії», - сказав Анушаускас.</p>
<p>За його словами, трьома основними завданнями плану є: докладання всіх зусильдля забезпечення безперервного надання військової підтримки українській армії;забезпечення реабілітації поранених українських солдатів; продовженняконсультацій щодо оборонних реформ, розпочатих ще до війни, щоб наблизитиУкраїну до членства в <a href="https://www.ukrinform.ua/tag-nato"> НАТО </a> .</p>
<p>Анушаускас також підтвердив, що останній пакет підтримки Литви включає ракетніпускові установки NASAMS, які будуть доставлені в Україну восени. Пакет такожвключатиме десять бронетранспортерів М113, боєприпаси для гранатометів і 2,5мільйона набоїв, причому останні будуть відправлені в Україну вже цього тижня.</p>
<p><strong>Читайте також:</strong> <a href="https://www.ukrinform.ua/rubric-polytics/3729032-zelenskij-rozpoviv-prezidentam-polsi-j-litvi-pro-potrebi-ukrainskih-vijsk.html"> Зеленський розповів президентам Польщі й <strong>Литв</strong> и пропотреби українських військ </a></p>
<p>Перебуваючи з візитом в Україні з четверга, Анушаускас відвідав Чернігів,Ірпінь і Бучу. Серед іншого він оглянув об'єкти, що фінансуються Литвою ізнаходяться на стадії будівництва.</p>
<p>Міністри оборони Литви й України також обговорили підготовку до майбутньогосаміту НАТО у Вільнюсі і прогрес України в реформуванні системи військовоїпідготовки.</p>
<p>Як повідомляв Укрінформ, президент Литви Гітанас Науседа під час візиту доКиєва в середу заявив, що  <a href="https://www.ukrinform.ua/rubric-ato/3728922-pridbani-litvou-dvi-ustanovki-nasams-nezabarom-pribudut-do-ukraini-nauseda.html"> Литва купує два пускові комплекси NASAMS дляУкраїни. </a></p>
<p>Того ж дня міністр оборони Арвідас Анушаускас розкрив подробиці нового пакетудопомоги та зазначив, що загальний обсяг литовської військової допомогиУкраїні після його надання сягне 0,5 млрд євро.</p>
<p>Фото: A. Čemerkos / KAM nuotr</p>
<p>Source: <a href="https://www.ukrinform.ua/rubric-ato/3729966-ministr-oboroni-litvi-zustrivsa-z-reznikovim-i-rozpoviv-pro-triricnij-plan-pidtrimki-zsu.html">https://www.ukrinform.ua/rubric-ato/3729966-ministr-oboroni-litvi-zustrivsa-z-reznikovim-i-rozpoviv-pro-triricnij-plan-pidtrimki-zsu.html</a></p>
</body>
</html>