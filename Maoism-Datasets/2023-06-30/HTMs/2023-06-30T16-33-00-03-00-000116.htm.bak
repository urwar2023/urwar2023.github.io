<html>
<head><style>img{height: auto; width: auto\9; width:100%;}</style></head>
<body>
<h1>Росіяни обстріляли школу на Донеччині - двоє загиблих, шестеро поранених</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-06-30T16:33:00+03:00</p>
<p>Modified Time: 2023-06-30T16:33:00+03:00</p>
<p>Description: У селі Сергіївка Покровського району Донецької області внаслідок російського удару по школі двоє людей загинули, ще шестеро зазнали поранень. — Укрінформ.</p>
<p>Images: ['<a href="https://static.ukrinform.com/photos/2023_06/thumb_files/630_360_1688132129-588.jpeg">630_360_16881...</a>']</p>
<p>Tags: ['Донеччина', 'Обстріл', 'Школа', 'Війна з Росією']</p>
<p>Type: Article</p>
<!--METADATA-->

<p><img alt="" src="../Images/yкринформ/2023-06-30T16-33-00-03-00/630_360_1688132129-588.jpeg" /> У селіСергіївка Покровського району Донецької області внаслідок російського удару пошколі двоє людей загинули, ще шестеро зазнали поранень.</p>
<p>Як передає Укрінформ, про це повідомляє <a href="https://www.gp.gov.ua/ua/posts/dvoje-zagiblix-ta-sestero-poranenix-vnaslidok-obstrilu-skoli-u-pokrovskomu-raioni-na-doneccini-prokurori-fiksuyut-naslidki-vojennogo-zlocinu-derzavi-agresora"> Офіс генерального прокурора</a> .</p>
<p>За даними слідства, 30 червня близько 11:20 війська РФ вдарили, імовірно, зреактивних систем залпового вогню по селу Сергіївка Покровського району.</p>
<p><img alt="" src="../Images/yкринформ/2023-06-30T16-33-00-03-00/1688132618-6420.jpeg" /></p>
<p>Влучання відбулось на території місцевої школи. У ній на момент обстрілуперебували 12 людей – представники адміністрації, вчителі й технічнийперсонал.</p>
<p><img alt="" src="../Images/yкринформ/2023-06-30T16-33-00-03-00/1688132618-6116.jpeg" /></p>
<p>Внаслідок <a href="https://www.ukrinform.ua/tag-obstril"> обстрілу </a> загинуливчителька початкових класів та головна бухгалтерка. Зазнали тілесних ушкодженьще шестеро співробітників – четверо чоловіків та двоє жінок.</p>
<p><strong>Читайте також:</strong> <a href="https://www.ukrinform.ua/rubric-ato/3729651-rosiani-vranci-obstrilali-herson-ta-oblast-e-poraneni.html"> Росіяни вранці <strong>обстріл</strong> яли Херсон та область, єпоранені </a></p>
<p>Їх усіх госпіталізували до лікарні з мінно-вибуховими травмами та осколковимипораненнями.</p>
<p><img alt="" src="../Images/yкринформ/2023-06-30T16-33-00-03-00/1688132618-5416.jpeg" /></p>
<p>Частину будівлі школи практично зруйновано: розбиті класні кімнати, кабінетита інші приміщення, розтрощені меблі і шкільний інвентар.</p>
<p><img alt="" src="../Images/yкринформ/2023-06-30T16-33-00-03-00/1688132618-7228.jpeg" /></p>
<p>За процесуального керівництва Донецької обласної прокуратури розпочатодосудове розслідування у кримінальному провадженні за фактом порушення законівта звичаїв війни (ч. 2 ст. 438 Кримінального кодексу України).</p>
<p>На місці обстрілу продовжують працювати прокурори, правоохоронці тарятувальники.</p>
<p>Як повідомляв Укрінформ, <a href="https://www.ukrinform.ua/rubric-regions/3729654-rosiani-za-dobu-obstrilali-devat-regioniv-ukraini-zvedenna-ova.html"> російські війська</a> за добу здійснили обстріли дев'ятиобластей України, є загиблі і поранені.</p>
<p>Source: <a href="https://www.ukrinform.ua/rubric-ato/3729871-rosiani-obstrilali-skolu-na-doneccini-dvoe-zagiblih-sestero-poranenih.html">https://www.ukrinform.ua/rubric-ato/3729871-rosiani-obstrilali-skolu-na-doneccini-dvoe-zagiblih-sestero-poranenih.html</a></p>
</body>
</html>