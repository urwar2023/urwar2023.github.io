<h1>Данілов - про ймовірний теракт росіян на ЗАЕС: У нас є протоколи та плани, в який спосіб діяти</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-06-30T23:46:00+03:00</p>
<p>Modified Time: 2023-06-30T23:46:00+03:00</p>
<p>Description: Олексій Данілов заявив, що після інформації про ймовірний теракт на окупованій Запорізькій АЕС в Україні провели «велике навчання» і була «ще одна підготовка». — Укрінформ.</p>
<p>Images: ['<a href="https://static.ukrinform.com/photos/2023_04/thumb_files/630_360_1680783783-785.jpg">630_360_16807...</a>']</p>
<p>Tags: ['РНБО', 'Теракт', 'Данілов', 'Запорізька АЕС']</p>
<p>Type: Article</p>
<!--METADATA-->

<p><img alt="" src="../Images/2023-06-30T23-46-00-03-00/630_360_1680783783-785.jpg" /> ОлексійДанілов заявив, що після інформації про ймовірний теракт на окупованійЗапорізькій АЕС в Україні провели «велике навчання» і була «ще однапідготовка».</p>
<p>Про це секретар РНБО сказав в ефірі <a href="https://www.radiosvoboda.org/a/news-zaes-terakt-danilov-pidhotovka/32484147.html"> Радіо Свобода</a> , передає Укрінформ.</p>
<p>«У нас є наші протоколи, наші плани, в який спосіб ми маємо діяти. Заразвідбулося велике навчання, ще відбулася одна підготовка, якщо станеться цейтерористичний акт з боку Російської Федерації», – зазначив Данілов, коментуючиплан дій України у разі теракту на <a href="https://www.ukrinform.ua/tag-aes"> АЕС </a> .</p>
<p>Він зауважив, що зараз складно сказати про можливі наслідки надзвичайноїситуації на ЗАЕС.</p>
<p>«Сам факт, якщо ці терористи здійснюють такий теракт на ядерному об’єкті, будевважатися всіма цивілізованими країнами, що це застосування ядерної зброїпроти цивільного населення. Тому будемо дуже уважно спостерігати – якщо не дайбог це станеться – яка буде реакція світу на ці події. На превеликий жаль, те,що відбулося нещодавно щодо підриву дамби, реакція світу не відповідала тійтерористичній атаці, якої зазнала Україна. Ми зараз робимо все можливе інеможливе, щоб цього не сталося, але станція зараз в руках терористів», –заявив секретар РНБО.</p>
<p><strong>Читайте також:</strong> <a href="https://www.ukrinform.ua/rubric-regions/3729535-danilov-pro-zaes-ukraina-gotuetsa-do-budakih-scenariiv-reakcia-svitu-mala-b-buti-mittevou.html"> <strong>Данілов</strong> про ЗАЕС: Україна готується до будь-якихсценаріїв, реакція світу мала б бути миттєвою</a></p>
<p>Данілов також припустив, що дехто із західних партнерів зараз пояснює Росії,що цього не варто робити, адже наслідки будуть «абсолютно катастрофічними дляРФ».</p>
<p>Коментуючи ймовірність вчинення Росією теракту на ЗАЕС, секретар РНБОзазначив, що зараз складно сказати, оскільки «ці люди не є передбачуваними,вони діють поза межами будь-яких норм і правил світової спільноти».</p>
<p>Як повідомляв Укрінформ, у Запорізькій, Дніпропетровській, Миколаївській таХерсонській областях <a href="http://www.ukrinform.ua/rubric-regions/3729138-u-zaporizzi-ta-oblasti-provodat-navcanna-na-vipadok-avarii-na-zaes.html"> розпочалися масштабні навчання</a> з подолання наслідківможливого теракту на Запорізькій АЕС.</p>
<p><strong>Читайте також:</strong> <a href="https://www.ukrinform.ua/rubric-society/3729425-u-razi-teraktu-na-zaes-pracuvatimut-specialni-sistemi-opovisenna-lasko.html"> У разі теракту на ЗАЕС працюватимуть спеціальні системиоповіщення – <strong>Ляшко</strong> </a></p>
<p>Росіяни окупували ЗАЕС 4 березня 2022 року.</p>
<p>22 червня 2023 року Президент Володимир Зеленський заявив про плани Росіївлаштувати теракт на Запорізькій АЕС.</p>
<p>Source: <a href="https://www.ukrinform.ua/rubric-ato/3730021-danilov-pro-jmovirnij-terakt-rosian-na-zaes-u-nas-e-protokoli-ta-plani-v-akij-sposib-diati.html">https://www.ukrinform.ua/rubric-ato/3730021-danilov-pro-jmovirnij-terakt-rosian-na-zaes-u-nas-e-protokoli-ta-plani-v-akij-sposib-diati.html</a></p>