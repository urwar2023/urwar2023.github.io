<h1>Модульні будинки та соціальне житло: Зеленський подякував власнику Wasatch Group за допомогу Україні</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-06-30T19:27:00+03:00</p>
<p>Modified Time: 2023-06-30T19:27:00+03:00</p>
<p>Description: Президент Володимир Зеленський зустрівся з американським бізнесменом і меценатом, засновником і виконавчим директором Wasatch Group Деллом Лоєм Хансеном. — Укрінформ.</p>
<p>Images: ['<a href="https://static.ukrinform.com/photos/2023_06/thumb_files/630_360_1688143042-507.jpeg">630_360_16881...</a>']</p>
<p>Tags: ['Київщина', 'Зеленський', 'Меценатство', 'Відбудова', 'Модульні будинки']</p>
<p>Type: Article</p>
<!--METADATA-->

<p><img alt="" src="../Images/2023-06-30T19-27-00-03-00/630_360_1688143042-507.jpeg" /> ПрезидентВолодимир Зеленський зустрівся з американським бізнесменом і меценатом,засновником і виконавчим директором Wasatch Group Деллом Лоєм Хансеном.</p>
<p>Як передає Укрінформ, про це Зеленський написав у <a href="https://t.me/V_Zelenskiy_official/6787"> Телеграмі.</a></p>
<p>"Докладно обговорили проєкти, які допоможуть нашим людям швидше повернутися донормального життя. Wasatch Group у партнерстві з благодійною організацією ToUkraine With Love планує у 2023–2024 роках побудувати в Україні, у Київськійобласті, 600 повністю мебльованих модульних будинків для людей, чий дім бувзруйнований війною", - зазначив <a href="https://www.ukrinform.ua/tag-zelenskij"> Зеленський. </a></p>
<p><em>Відео: Фейсбук Володимир Зеленський</em></p>
<p>Як повідомляє <a href="https://www.president.gov.ua/news/volodimir-zelenskij-zustrivsya-iz-zasnovnikom-wasatch-group-83969"> сайт Президента </a> , Зеленськийподякував Хансену за допомогу Україні та українцям, адже з початкуповномасштабного вторгнення РФ в Україну він є активним учасником благодійнихпроєктів.</p>
<p>"Я знаю, що ви реалізуєте дуже важливі проєкти для підтримки наших людей. Мидуже цінуємо, що ви інвестуєте саме в життя, у допомогу людям", – наголосивЗеленський.</p>
<p>Зі свого боку Хансен зазначив, що захоплюється лідерством Президента Українита всього українського народу в захисті цінностей свободи та демократії, івисловив переконання, що підтримка України в цій боротьбі має залишатисянепохитною.</p>
<p><img alt="" src="../Images/2023-06-30T19-27-00-03-00/1688143058-445.jpeg" /></p>
<p>Засновник Wasatch Group презентував Зеленському й проєкт багатоквартирногожитлового комплексу "Містечко Хансена", головна ідея якого полягає у створеннівеликої громади для людей похилого віку, ветеранів війни, удів, сиріт і людейз обмеженими можливостями. Проєкт передбачатиме центри медичного й емоційногодогляду, а також фізіотерапію, арттерапію та інші необхідні послуги.</p>
<p>"Це містечко зможе замінити кілька дитячих будинків сімейного типу,зруйнованих під час війни. Ми знаємо, що понад 100 таких закладів булизруйновані, і питанням їх відновлення опікується перша леді України ОленаЗеленська", – зазначив Хансен.</p>
<p><strong>Читайте також:</strong> <a href="https://www.ukrinform.ua/rubric-vidbudova/3725951-francia-dopomoze-ukraini-pobuduvati-modulni-likarni-u-londoni-pidpisali-memorandum.html"> Франція допоможе Україні побудувати <strong>модульні</strong> лікарні- у Лондоні підписали меморандум </a></p>
<p>Також він розповів Главі держави про ініціативу побудови в кількох регіонахУкраїни житлових будинків для людей похилого віку, які залишилися без домівки.Для потреб їх мешканців на безоплатній основі будуть передбаченістоматологічна клініка, перукарські та манікюрні послуги, центр гарячогохарчування та кінотеатр.</p>
<p>Зеленський подякував Хансену за цю ідею та таку важливу турботу про людейпохилого віку.</p>
<p>Президент також обговорив із засновником Wasatch Group можливість участі йогокомпанії в побудові нових, сучасних реабілітаційних центрів для ветераніввійни, якій держава всіляко сприятиме.</p>
<p><strong>Читайте також:</strong> <a href="https://www.ukrinform.ua/rubric-vidbudova/3718148-zavdaki-united24-na-vidnovlenna-liceu-na-kiivsini-zibrali-125-miljona.html"> Завдяки UNITED24 на відновлення ліцею на Київщині зібрали$1,25 мільйона </a></p>
<p>Як повідомляв Укрінформ, 29 червня <a href="https://www.ukrinform.ua/rubric-polytics/3729493-prezident-zustrivsa-z-majkom-pensom.html"> Президент України Володимир Зеленськийзустрівся з 48-м віцепрезидентом США Майком Пенсом</a> , обговорили безпекову співпрацю і питання членстваУкраїни в НАТО.</p>
<p><em>Фото: ОП</em></p>
<p>Source: <a href="https://www.ukrinform.ua/rubric-vidbudova/3729961-modulni-budinki-ta-socialne-zitlo-zelenskij-podakuvav-vlasniku-wasatch-group-za-dopomogu-ukraini.html">https://www.ukrinform.ua/rubric-vidbudova/3729961-modulni-budinki-ta-socialne-zitlo-zelenskij-podakuvav-vlasniku-wasatch-group-za-dopomogu-ukraini.html</a></p>