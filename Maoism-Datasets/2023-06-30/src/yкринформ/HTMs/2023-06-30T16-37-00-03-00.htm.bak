<h1>Військова розвідка Естонії назвала прорахунки Пригожина під час заколоту</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-06-30T16:37:00+03:00</p>
<p>Modified Time: 2023-06-30T16:37:00+03:00</p>
<p>Description: Розвідувальний центр Сил оборони Естонії у своєму новому оперативному зведенні проаналізував спробу заколоту, вчиненого у РФ Євгенієм Пригожиним і ПВК "Вагнер" та його наслідки для України, Росії, Білорусі. — Укрінформ.</p>
<p>Images: ['<a href="https://static.ukrinform.com/photos/2023_06/thumb_files/630_360_1688131481-603.jpg">630_360_16881...</a>']</p>
<p>Tags: ['Естонія', 'Розвідка', 'ПВК "Вагнера"', 'Пригожин', 'Війна з Росією', 'Заколот']</p>
<p>Type: Article</p>
<!--METADATA-->

<p><img alt="" src="../Images/2023-06-30T16-37-00-03-00/630_360_1688131481-603.jpg" />Розвідувальний центр Сил оборони Естонії у своєму новому оперативному зведенніпроаналізував спробу заколоту, вчиненого у РФ Євгенієм Пригожиним і ПВК"Вагнер" та його наслідки для України, Росії, Білорусі.</p>
<p>Про це повідомляє Укрінформ із посиланням на національного мовника <a href="https://rus.err.ee/1609022024/svodka-sil-oborony-vozmozhno-nachalo-mjatezha-stalo-rezultatom-proscheta-prigozhina"> ERR.</a></p>
<p>За оцінками естонської розвідки, 24 червня в бік Москви висунулося приблизнополкове угруповання. При цьому <a href="https://www.ukrinform.ua/tag-pvk-vagnera"> бійці "Вагнера"</a> утримували різні військовіоб'єкти: штаб Південного військового округу та аеродроми в районі Ростова.Вагнерівці підтримували високий темп просування, щоб у захисників булоякнайменше часу на підготовку оборони.</p>
<p>Початок заколоту, можливо, став результатом прорахунку ватажка групиПригожина. Він міг покладатися на підтримку деяких воєначальників і те, що допоходу на Москву приєднаються частини регулярної армії. Група "Вагнера"зіткнулася зі слабким опором, але й на бік заколотників ніхто не перейшов.Ймовірно, зрозумівши свій прорахунок, Пригожин шукав виходу із ситуації.</p>
<p>Зі свого боку, Олександр Лукашенко запропонував прийнятні гарантії безпеки. Заданими розвідувального центру, Лукашенко міг бути лише посередником упереговорах, однак тривалі дружні стосунки між ним і Пригожиним мали важливийвплив на розвиток подій. Лукашенко був зацікавлений у пошуку вирішенняситуації, оскільки його режим безпосередньо залежить від стабільності РФ.</p>
<p>На сьогодні відомо про поїздку Пригожина до Білорусі, однак, наскільки відомо,бійці групи "Вагнер" перебувають на своїх базах на окупованих територіях уЛуганській області. Ймовірно, найближчим часом частина "вагнерівців" усе-такипереїде в РБ. Присутність найманців "Вагнера" в Білорусі дозволяє Лукашенкувикористовувати їх як інструкторів підрозділів спеціального призначення. Протевеликий контингент може дестабілізувати обстановку в країні.</p>
<p><strong>Читайте також:</strong> <a href="https://www.ukrinform.ua/rubric-ato/3729768-zaluznij-zaaviv-so-zakolot-prigozina-ne-vplinuv-na-kontrnastup-zsu.html"> Залужний заявив, що заколот <strong>Пригожин</strong> а не вплинув наконтрнаступ ЗСУ </a></p>
<p>У розвідці припускають, що РФ лише починає розбиратися з наслідками заколоту.Щодо заколотників можуть бути застосовані жорсткі заходи, можливе посиленняконтролю над збройними силами та органами безпеки. Судячи з усього, Росіяприпинить фінансову та іншу підтримку групи "Вагнера", бійцям запропонувалиперейти до складу ЗС РФ.</p>
<p>За підсумковою оцінкою естонської розвідки, у найближчій перспективі дії"вагнерівців" не матимуть значного впливу на хід війни в Україні.</p>
<p>Як повідомляв Укрінформ, ватажок ПВК "Вагнер" <a href="https://www.ukrinform.ua/rubric-other_news/3727120-zakolot-prigozina-vse-so-vidomo-na-cej-moment.html"> Євгеній Пригожин 23 червняоголосив демарш проти російського військового керівництва</a> , зокрема проти міністра оборони РФ Сергія Шойгу.Олександр Лукашенко провів переговори з Пригожиним, після чого той заявив, щобійці угруповання повертаються до польових таборів.</p>
<p>У вівторок Лукашенко підтвердив прибуття Пригожина у Білорусь. Путін своєючергою заявив, що «вагнерівці» можуть підписати контракт із російськимміноборони або їхати в Білорусь.</p>
<p>Президент Володимир Зеленський переконаний, що контингент ПВК «Вагнер» уБілорусі буде незначним, оскільки більше як 20 тисяч «вагнерівців» уже знищеноукраїнськими силами оборони.</p>
<p><em>Фото: ERR</em></p>
<p>Source: <a href="https://www.ukrinform.ua/rubric-world/3729873-vijskova-rozvidka-estonii-nazvala-prorahunki-prigozina-pid-cas-zakolotu.html">https://www.ukrinform.ua/rubric-world/3729873-vijskova-rozvidka-estonii-nazvala-prorahunki-prigozina-pid-cas-zakolotu.html</a></p>