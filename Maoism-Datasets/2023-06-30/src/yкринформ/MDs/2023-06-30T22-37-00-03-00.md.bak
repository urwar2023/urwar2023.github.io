# Радбез ООН виводить миротворчу місію з Малі

Authors: Ukrinform (Person)

Publisher: Укринформ (Organization)

Published Time: 2023-06-30T22:37:00+03:00

Modified Time: 2023-06-30T22:37:00+03:00

Description: Рада Безпеки ООН одностайно схвалила рішення про повне виведення миротворчих сил цієї організації з Малі. — Укрінформ.

Images: ['[630_360_15058...](https://static.ukrinform.com/photos/2017_09/thumb_files/630_360_1505824348-9034.jpg)']

Tags: ['Малі', 'Миротворці', 'Радбез ООН']

Type: Article

<!--METADATA-->

![](../Images/2023-06-30T22-37-00-03-00/630_360_1505824348-9034.jpg) РадаБезпеки ООН одностайно схвалила рішення про повне виведення миротворчих силцієї організації з Малі.

Про це повідомляє кореспондент Укрінформу в Нью-Йорку.

Відповідальності за безпеку в країні буде покладено на перехідний уряд, якийперебуває при владі після перевороту 2021 року.

Генеральний секретар ООН Антоніу Гутерріш закликав перехідний уряд до «повноїспівпраці для впорядкованого та безпечного виведення персоналу та активівмісії», яке триватиме близько шести місяців.

Відповідно до ухваленої резолюції, [ миротворчі сили](https://www.ukrinform.ua/tag-mirotvorci) розпочнуть скорочення своєїприсутності вже в суботу й повністю будуть виведені з Малі до 1 січня 2024року.

Створена рішенням Радбезу місія станом на лютий 2023 року налічувала понад 15тис. осіб.

**Читайте також:** [ Миротворча місія ООН у **Малі** може завершитисянаприкінці червня - ЗМІ ](https://www.ukrinform.ua/rubric-world/3728590-mirotvorca-misia-oon-u-mali-moze-zaversitisa-naprikinci-cervna-zmi.html)

Як повідомляє [ пресслужба ООН ](https://news.un.org/en/story/2023/06/1138257), останніми роками в Малі та в усьому регіоні Сахель спостерігається сплескнасильства з боку озброєних груп і терористичних угруповань, внаслідок чогозагинули 303 миротворці.

Умови перебування контингенту також погіршилися внаслідок кліматичних змін тазростання міжгромадної напруженості через обмежені ресурси, які сталиголовними чинниками насильства, нестабільності та транскордонної торгівлілюдьми.

Як повідомляв Укрінформ, адміністрація США викрила інформацію про те, що [перехідний уряд Малі виплатив ПВК «Вагнер»](https://www.ukrinform.ua/amp/rubric-world/3729978-perehidnij-urad-mali-viplativ-pvk-vagner-ponad-200-miljoniv-bilij-dim.html) понад $200 мільйонів,однак присутність російських найманців лише погіршила безпекову ситуацію вкраїні.

**Читайте також:** [ Влада **Малі** просить ООН вивести миротворців](https://www.ukrinform.ua/rubric-world/3724024-vlada-mali-prosit-oon-vivesti-mirotvorciv.html)

У Білому домі вказали на зусилля ПВК «Вагнер», спрямовані на витісненнямиротворчої місії ООН з Малі, яка заважає інтересам російських найманців.

Перехідний уряд Малі на початку червня скасував згоду на розміщення в країніінтегрованої стабілізаційної місії ООН MINUSMA та наполягав на негайномувиведенні миротворців.

Source: [https://www.ukrinform.ua/rubric-world/3730009-radbez-oon-vivodit-mirotvorcu-misiu-z-mali.html](https://www.ukrinform.ua/rubric-world/3730009-radbez-oon-vivodit-mirotvorcu-misiu-z-mali.html)