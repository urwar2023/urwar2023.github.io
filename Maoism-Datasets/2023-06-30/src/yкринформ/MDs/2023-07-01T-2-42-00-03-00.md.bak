# Влада Росії оголосила «іноагентом» Гребенщикова

Authors: Ukrinform (Person)

Publisher: Укринформ (Organization)

Published Time: 2023-07-01T-2:42:00+03:00

Modified Time: 2023-07-01T00:42:00+03:00

Description: Міністерство юстиції РФ включило до реєстру «іноземних агентів» музиканта Бориса Гребенщикова, а також видання «Бумага», Sota.vision та ще низку фізичних осіб. — Укрінформ.

Images: ['[630_360_15675...](https://static.ukrinform.com/photos/2019_09/thumb_files/630_360_1567589741-521.jpg)']

Tags: ['Гребенщиков', 'Росія', 'Війна з Росією', 'Іноагент']

Type: Article

<!--METADATA-->

![](../Images/2023-07-01T-2-42-00-03-00/630_360_1567589741-521.jpg)Міністерство юстиції РФ включило до реєстру «іноземних агентів» музикантаБориса Гребенщикова, а також видання «Бумага», Sota.vision та ще низкуфізичних осіб.

Про це повідомляє Укрінформ з посиланням на [ сайт відомства](http://minjust.gov.ru/ru/events/49603/) .

До списку «іноагентів» також внесли телеведучого Андрія Караулова, журналістаОлексія Горпинченка, депутата Мосміськдуми Михайла Тимонова, заступника головимосковського «Яблука» Андрія Морєва, колишнього головного рабина МосквиФіліппа Гольдшмідта, а також Англо-американську школа Москви.

У повідомленні мін'юсту вказується, що Гребенщиков здійснював концертнудіяльність за кордоном «з метою надання фінансової допомоги Україні», а такожвиступав проти «спеціальної військової операції». Відомство також стверджує,що музикант «отримував підтримку від іноземних джерел». Окремо уточнюється, щовін мешкає за межами Росії.

Гольдшмідт і Горпинченко, за версією мін'юсту, «розповсюджували недостовірнуінформацію про рішення, що приймаються органами публічної влади РФ, іполітику, яку вони проводять», а також виступали проти війни в Україні.

Що ж до Англо-американської школи [ Москви ](https://www.ukrinform.ua/tag-moskva) , то їй закидають діяльність «з пропаганди ЛГБТ-відносин», яка«суперечить державній політиці щодо збереження та зміцнення традиційнихросійських духовно-моральних цінностей». Засновником організації є іноземнаюрособа, а колегіальний орган школи «сформований з іноземних громадян»,наголошують у міністерстві.

**Читайте також:** [ У Росії визнали «небажаною» діяльність правозахисноїгрупи «Агора» ](https://www.ukrinform.ua/rubric-world/3725070-u-rosii-viznali-nebazanou-dialnist-pravozahisnoi-grupi-agora.html)

Наразі у [ реєстрі «іноагентів» ](http://minjust.gov.ru/uploaded/files/reestr-inostrannyih-agentov-30062023.pdf) мін’юсту РФ – 639 фізичних і юридичнихосіб.

Нагадаємо, закон про іноземних агентів було ухвалено в Росії у 2012 році. Віндав змогу визнавати «іноагентом» будь-яку некомерційну організацію, якаотримала хоч якісь гроші з закордону і веде, з точки зору влади, політичнудіяльність.

Згодом чинність закону поширили на приватних осіб, зробивши критерії включеннядо списку ще більш розмаїтими.

Source: [https://www.ukrinform.ua/rubric-world/3730019-vlada-rosii-ogolosila-inoagentom-grebensikova.html](https://www.ukrinform.ua/rubric-world/3730019-vlada-rosii-ogolosila-inoagentom-grebensikova.html)