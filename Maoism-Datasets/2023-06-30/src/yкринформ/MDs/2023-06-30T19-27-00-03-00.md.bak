# Модульні будинки та соціальне житло: Зеленський подякував власнику Wasatch Group за допомогу Україні

Authors: Ukrinform (Person)

Publisher: Укринформ (Organization)

Published Time: 2023-06-30T19:27:00+03:00

Modified Time: 2023-06-30T19:27:00+03:00

Description: Президент Володимир Зеленський зустрівся з американським бізнесменом і меценатом, засновником і виконавчим директором Wasatch Group Деллом Лоєм Хансеном. — Укрінформ.

Images: ['[630_360_16881...](https://static.ukrinform.com/photos/2023_06/thumb_files/630_360_1688143042-507.jpeg)']

Tags: ['Київщина', 'Зеленський', 'Меценатство', 'Відбудова', 'Модульні будинки']

Type: Article

<!--METADATA-->

![](../Images/2023-06-30T19-27-00-03-00/630_360_1688143042-507.jpeg) ПрезидентВолодимир Зеленський зустрівся з американським бізнесменом і меценатом,засновником і виконавчим директором Wasatch Group Деллом Лоєм Хансеном.

Як передає Укрінформ, про це Зеленський написав у [ Телеграмі.](https://t.me/V_Zelenskiy_official/6787)

"Докладно обговорили проєкти, які допоможуть нашим людям швидше повернутися донормального життя. Wasatch Group у партнерстві з благодійною організацією ToUkraine With Love планує у 2023–2024 роках побудувати в Україні, у Київськійобласті, 600 повністю мебльованих модульних будинків для людей, чий дім бувзруйнований війною", - зазначив [ Зеленський. ](https://www.ukrinform.ua/tag-zelenskij)

_Відео: Фейсбук Володимир Зеленський_

Як повідомляє [ сайт Президента ](https://www.president.gov.ua/news/volodimir-zelenskij-zustrivsya-iz-zasnovnikom-wasatch-group-83969) , Зеленськийподякував Хансену за допомогу Україні та українцям, адже з початкуповномасштабного вторгнення РФ в Україну він є активним учасником благодійнихпроєктів.

"Я знаю, що ви реалізуєте дуже важливі проєкти для підтримки наших людей. Мидуже цінуємо, що ви інвестуєте саме в життя, у допомогу людям", – наголосивЗеленський.

Зі свого боку Хансен зазначив, що захоплюється лідерством Президента Українита всього українського народу в захисті цінностей свободи та демократії, івисловив переконання, що підтримка України в цій боротьбі має залишатисянепохитною.

![](../Images/2023-06-30T19-27-00-03-00/1688143058-445.jpeg)

Засновник Wasatch Group презентував Зеленському й проєкт багатоквартирногожитлового комплексу "Містечко Хансена", головна ідея якого полягає у створеннівеликої громади для людей похилого віку, ветеранів війни, удів, сиріт і людейз обмеженими можливостями. Проєкт передбачатиме центри медичного й емоційногодогляду, а також фізіотерапію, арттерапію та інші необхідні послуги.

"Це містечко зможе замінити кілька дитячих будинків сімейного типу,зруйнованих під час війни. Ми знаємо, що понад 100 таких закладів булизруйновані, і питанням їх відновлення опікується перша леді України ОленаЗеленська", – зазначив Хансен.

**Читайте також:** [ Франція допоможе Україні побудувати **модульні** лікарні- у Лондоні підписали меморандум ](https://www.ukrinform.ua/rubric-vidbudova/3725951-francia-dopomoze-ukraini-pobuduvati-modulni-likarni-u-londoni-pidpisali-memorandum.html)

Також він розповів Главі держави про ініціативу побудови в кількох регіонахУкраїни житлових будинків для людей похилого віку, які залишилися без домівки.Для потреб їх мешканців на безоплатній основі будуть передбаченістоматологічна клініка, перукарські та манікюрні послуги, центр гарячогохарчування та кінотеатр.

Зеленський подякував Хансену за цю ідею та таку важливу турботу про людейпохилого віку.

Президент також обговорив із засновником Wasatch Group можливість участі йогокомпанії в побудові нових, сучасних реабілітаційних центрів для ветераніввійни, якій держава всіляко сприятиме.

**Читайте також:** [ Завдяки UNITED24 на відновлення ліцею на Київщині зібрали$1,25 мільйона ](https://www.ukrinform.ua/rubric-vidbudova/3718148-zavdaki-united24-na-vidnovlenna-liceu-na-kiivsini-zibrali-125-miljona.html)

Як повідомляв Укрінформ, 29 червня [ Президент України Володимир Зеленськийзустрівся з 48-м віцепрезидентом США Майком Пенсом](https://www.ukrinform.ua/rubric-polytics/3729493-prezident-zustrivsa-z-majkom-pensom.html) , обговорили безпекову співпрацю і питання членстваУкраїни в НАТО.

_Фото: ОП_

Source: [https://www.ukrinform.ua/rubric-vidbudova/3729961-modulni-budinki-ta-socialne-zitlo-zelenskij-podakuvav-vlasniku-wasatch-group-za-dopomogu-ukraini.html](https://www.ukrinform.ua/rubric-vidbudova/3729961-modulni-budinki-ta-socialne-zitlo-zelenskij-podakuvav-vlasniku-wasatch-group-za-dopomogu-ukraini.html)