# Діти з інтернату на Миколаївщині, яких незаконно вивезли до РФ, перебувають у Грузії

Authors: Ukrinform (Person)

Publisher: Укринформ (Organization)

Published Time: 2023-06-30T19:42:00+03:00

Modified Time: 2023-06-30T19:42:00+03:00

Description: 16 вихованців Новопетрівської школи-інтернату, яких раніше незаконно вивезли до російської Анапи, нині перебувають у Грузії під опікою посла України, і залишатимуться там до кінця воєнного стану.  — Укрінформ.

Images: ['[630_360_16863...](https://static.ukrinform.com/photos/2023_06/thumb_files/630_360_1686333767-399.jpg)']

Tags: ['Діти', 'Грузія', 'Війна з Росією']

Type: Article

<!--METADATA-->

![](../Images/2023-06-30T19-42-00-03-00/630_360_1686333767-399.jpg) 16вихованців Новопетрівської школи-інтернату, яких раніше незаконно вивезли доросійської Анапи, нині перебувають у Грузії під опікою посла України, ізалишатимуться там до кінця воєнного стану.

Про це на  [ брифінгу ](https://www.youtube.com/watch?v=97zjGq9j3Ko)повідомила директорка департаменту освіти і науки Миколаївської ОВА АллаВеліховська, відповідаючи на запитання про дітей, яких силоміць вивезли до РФ,передає Укрінформ.

«Діти Новопетрівської школи у кількості 16 осіб, які перебували на територіїНовопетрівської спеціальної школи-інтернату, спочатку потрапили до Херсонськоїобласті, потім, наскільки я знаю, до Анапи (Росія – ред.), і потім булививезені до [ Грузії ](https://www.ukrinform.ua/tag-gruzia) . Зараз вониперебувають там», - зазначила Веліховська.

Вона уточнила, що діти перебувають під опікою посла України у Грузії. Увесьцей час вони там навчались і перебувають в нормальних умовах. Повернутись вУкраїну діти мають по закінченню воєнного стану.

Якщо їх повертати в Україну тепер, зауважила Веліховська, вони мають написатиписьмове звернення, відповідно до встановленого порядку.

**Читайте також:** [ Росіяни вивезли з Херсонщини ще 185 українських дітей](https://www.ukrinform.ua/rubric-regions/3729843-rosiani-vivezli-z-hersonsini-se-185-ukrainskih-ditej.html)

«Ми їх чекаємо. В нас для них місця підготовлені вже давно», - запевнилаВеліховська.

Вона додала, що місця для дітей підготували у Вознесенську ще у перший деньможливої евакуації, яка не відбулась. Увесь процес повернення дітей, кажеВеліховська, відстежували, організовували «зелені коридори», які були зірвані.

Вона додала, що найбільш ймовірно в Україну повернуться 14 дітейНовопетрівської школи-інтернату. Одну дитину всиновила родина зі США і забралаїї. Ще одну дитину нині теж бажає забрати родина, яка має права на це.

Як повідомляв Укрінформ, на тимчасово захоплених територіях Херсонщиниросійські загарбники продовжують викрадати українських дітей, вивозячи їх "навідпочинок" в РФ. Днями так вивезли ще 185 дітей.

Source: [https://www.ukrinform.ua/rubric-regions/3729959-diti-z-internatu-na-mikolaivsini-akih-nezakonno-vivezli-do-rf-perebuvaut-u-gruzii.html](https://www.ukrinform.ua/rubric-regions/3729959-diti-z-internatu-na-mikolaivsini-akih-nezakonno-vivezli-do-rf-perebuvaut-u-gruzii.html)