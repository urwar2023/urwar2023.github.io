# Болгарія відправить військову допомогу Україні

Authors: Ukrinform (Person)

Publisher: Укринформ (Organization)

Published Time: 2023-06-30T17:14:00+03:00

Modified Time: 2023-06-30T17:14:00+03:00

Description: Міністр оборони Болгарії Тодор Тагарєв заявив, що незабаром країна відправить військову допомогу Україні. — Укрінформ.

Images: ['[630_360_16881...](https://static.ukrinform.com/photos/2023_06/thumb_files/630_360_1688134420-607.jpg)']

Tags: ['Болгарія', 'Україна', 'Війна з Росією']

Type: Article

<!--METADATA-->

![](../Images/2023-06-30T17-14-00-03-00/630_360_1688134420-607.jpg) Міністроборони Болгарії Тодор Тагарєв заявив, що незабаром країна відправитьвійськову допомогу Україні.

Як передає Укрінформ, про це повідомляє агентство [ Novinite.com](https://www.novinite.com/articles/220699/Defense+Minister%3A+Bulgaria+will+start+Sending+Military+Aid+to+Ukraine+soon)з посиланням на Національне телебачення Болгарії.

«Незабаром розпочнеться процес відправлення військової допомоги Україні», –наголосив болгарський міністр.

Тагарєв не вказав терміни поставок, але запевнив, що Київ «отримаєнайнеобхідніші ресурси негайно».

Також він додав, що Болгарія підтримає членство України в [ НАТО](https://www.ukrinform.ua/tag-nato) після закінчення російсько-українськоївійни.

Проте на запитання, чи існують пропозиції від Болгарії щодо надання гарантійбезпеки Україні, Тагарєв відповів негативно.

«Це питання на даний момент не обговорювалося. Ці перемовини ведуться надвосторонній основі, ми поки що не брали участі у цих переговорах і не маємонаміру їх вести», – прокоментував він.

**Читайте також:** [ **Німеччи** на передала Україні партію воєнної допомоги](https://www.ukrinform.ua/rubric-ato/3729603-nimeccina-peredala-ukraini-partiu-voennoi-dopomogi.html)

Голова парламентського комітету з питань оборони Христо Гаджев теж сказав, щонаразі питання про участь Болгарії у коаліції бажаючих надати Україні гарантіїбезпеки не стоїть на порядку денному.

«Болгарія має бути частиною загального рішення саміту НАТО (у Вільнюсі –ред.). Гарантії безпеки (для України – ред.) мають бути надані з активноюзаявою про майбутнє членство», – підсумував Гаджев.

**Читайте також:** [ **Дані** я анонсувала новий пакет військової допомогиУкраїні ](https://www.ukrinform.ua/rubric-ato/3729882-dania-anonsuvala-novij-paket-vijskovoi-dopomogi-ukraini.html)

Як повідомляв Укрінформ, уряд Болгарії 23 червня [ схвалив](https://www.ukrinform.ua/rubric-ato/3728071-bolgaria-shvalila-novij-paket-vijskovoi-dopomogi-ukraini.html) новий пакет військової допомоги Україні.

11-12 липня у Вільнюсі відбудеться саміт НАТО. Серед головних питаньрозглядатиметься продовження допомоги для України у боротьбі проти російськоїагресії. Україна від цієї зустрічі очікує конкретних рішень щодо визначенняшляху країни до членства в НАТО та щодо надання гарантій безпеки длязапобігання ймовірному повторенню російської агресії у майбутньому.

Source: [https://www.ukrinform.ua/rubric-ato/3729889-u-bolgarii-anonsuvali-vidpravlenna-vijskovoi-dopomogi-ukraini.html](https://www.ukrinform.ua/rubric-ato/3729889-u-bolgarii-anonsuvali-vidpravlenna-vijskovoi-dopomogi-ukraini.html)