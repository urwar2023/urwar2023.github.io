# Відповідь Путіну: Польща просить НАТО розмістити на своїй території ядерну зброю

Authors: Ukrinform (Person)

Publisher: Укринформ (Organization)

Published Time: 2023-06-30T18:48:00+03:00

Modified Time: 2023-06-30T18:48:00+03:00

Description: У відповідь на розташування Росією ядерної зброї на території Білорусі, Польща звертається до НАТО по участь у програмі Nuclear Sharing, що передбачає розміщення ядерної зброї на території РП. — Укрінформ.

Images: ['[630_360_16772...](https://static.ukrinform.com/photos/2023_02/thumb_files/630_360_1677243295-550.jpg)']

Tags: ['Білорусь', 'Польща', 'Ядерна зброя', 'Війна з Росією']

Type: Article

<!--METADATA-->

![](../Images/2023-06-30T18-48-00-03-00/630_360_1677243295-550.jpg) Увідповідь на розташування Росією ядерної зброї на території Білорусі, Польщазвертається до НАТО по участь у програмі Nuclear Sharing, що передбачаєрозміщення ядерної зброї на території РП.

Про це заявив в п’ятницю у Брюсселі глава польського уряду Матеуш Моравецький,передає кореспондент Укрінформу.

“У зв’язку з тим, що Росія має намір розмістити тактичну ядерну зброю вБілорусі, ми (Польща – ред.) тим більше звертаємося до всього [ НАТО](https://www.ukrinform.ua/tag-nato) про участь у програмі Nuclear Sharing”,-повідомив Моравецький.

Він додав, що остаточне рішення з цього приводу залежатиме від США.

“Ми декларуємо наше бажання швидко діяти в цьому напрямку. Ми не хочемо сидітисклавши руки, поки Путін посилює усілякі погрози”,- заявив глава польськогоуряду.

Як відомо, в рамках програми Nuclear Sharing тактична ядерна зброя США заразрозміщується в Європі на території Бельгії, Німеччині, Італії, в Нідерландах іТуреччині. Про можливість взяти участь у програмі обміну ядерними ресурсами вінтерв’ю польським ЗМІ президент Польщі Анджей Дуда говорив ще у жовтніминулого року.

**Читайте також:** [ Вчені спроєктували модель **ядерн** ої війни між США таРосією ](https://www.ukrinform.ua/rubric-world/3729779-vceni-sproektuvali-model-adernoi-vijni-miz-ssa-ta-rf.html)

Під час нещодавнього візиту до Києва Дуда заявив, що розташування тактичноїядерної зброї РФ в Білорусі, а також перекидання до цієї країни ПВК “Вагнер”"змінюють архітектуру безпеки в регіоні".

У середині червня президент Білорусі Олександр Лукашенко заявив, що йогокраїна почала отримувати російську тактичну ядерну зброю.

Source: [https://www.ukrinform.ua/rubric-world/3729940-vidpovid-putinu-polsa-prosit-nato-rozmistiti-na-svoij-teritorii-adernu-zbrou.html](https://www.ukrinform.ua/rubric-world/3729940-vidpovid-putinu-polsa-prosit-nato-rozmistiti-na-svoij-teritorii-adernu-zbrou.html)