# Україні потрібна нова економічна модель, щоб ВВП за 10 років досягнув трильйона доларів - Шмигаль

Authors: Ukrinform (Person)

Publisher: Укринформ (Organization)

Published Time: 2023-06-30T17:52:00+03:00

Modified Time: 2023-06-30T17:52:00+03:00

Description: Прем'єр-міністр Денис Шмигаль вважає, що Україна потребує нової економічної моделі. — Укрінформ.

Images: ['[630_360_15321...](https://static.ukrinform.com/photos/2018_07/thumb_files/630_360_1532156100-3567.jpg)']

Tags: ['Економіка', 'ВВП', 'Шмигаль']

Type: Article

<!--METADATA-->

![](../Images/2023-06-30T17-52-00-03-00/630_360_1532156100-3567.jpg) Прем'єр-міністр Денис Шмигаль вважає, що Україна потребує нової економічної моделі.

Про це він сказав на [ засіданні уряду ](https://t.me/Denys_Smyhal/5536) ,передає Укрінформ.

«Україна потребує нової економічної моделі. Без цього неможливо буде досягтипоставленої та дуже амбітної мети – ВВП України за 10 років має становититрильйон доларів», - сказав Шмигаль.

За його словами, Міністерство економіки відіграє головну роль у реалізаціїцієї мети і тому представить чітку та комплексну стратегію нової економікиУкраїни. Провідними в цій економічній моделі будуть приватний капітал тапідприємці.

У свою чергу, додав глава уряду, роль держави в економіці буде кардинальнозменшена. Буде продовжена приватизація та завершена реформа корпоративногоуправління, проведена радикальна дерегуляція, оцифровані всі послуги тасервіси для бізнесу.

«Як ми і говорили, в центрі має бути не просто цифра ВВП. Нові робочі місця танові бізнеси – це показники, за якими буде проведена оцінка роботи. Один ізключових елементів економічної філософії – це принцип, що Україна робитьставку на переробку. Не експорт сировини, а експорт готової продукції.Включення України у європейські та глобальні ланцюги виробництва», - зазначив[ Шмигаль. ](https://www.ukrinform.ua/tag-smigal)

За його словами, другий орієнтир – це нові чесні відносини між державою ісуспільством. Це те, що в пріоритетах уряду визначено як ефективна цифровадержава, нова соціальна політика та розвиток людського капіталу.

**Читайте також:** [ Партнери відзначили стійкість української **економіки**\- Пишний ](https://www.ukrinform.ua/rubric-economy/3729556-partneri-vidznacili-stijkist-ukrainskoi-ekonomiki-pisnij.html)

«Всі послуги для людей та бізнесу онлайн. Компактний державний апарат.Створення Центру Уряду. У соціальній сфері – це пенсійна реформа, яка маєпередбачати створення накопичувальної пенсійної системи. Це новий соціальнийдоговір. Формуємо власну спроможність людини замість залежності від держави.Соціальні послуги та виплати мають бути максимально адресними», - сказавШмигаль.

Як повідомляв Укрінформ, Президент Володимир Зеленський 28 червня наголосив натому, [ Україна потребує доктрини, яка відповідатиме на фундаментальні питаннящодо майбутнього держави. ](https://www.ukrinform.ua/rubric-polytics/3728821-zelenskij-proponue-ideu-doktrini-dla-ukraini.html)

Source: [https://www.ukrinform.ua/rubric-economy/3729908-ukraini-potribna-nova-ekonomicna-model-sob-vvp-za-10-rokiv-dosagnuv-triljona-dolariv-smigal.html](https://www.ukrinform.ua/rubric-economy/3729908-ukraini-potribna-nova-ekonomicna-model-sob-vvp-za-10-rokiv-dosagnuv-triljona-dolariv-smigal.html)