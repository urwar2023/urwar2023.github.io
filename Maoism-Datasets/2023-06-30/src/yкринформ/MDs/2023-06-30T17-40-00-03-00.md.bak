# За життя Путіна жодних змін у політиці Кадирова не буде - Ахмед Закаєв

Authors: Ukrinform (Person)

Publisher: Укринформ (Organization)

Published Time: 2023-06-30T17:40:00+03:00

Modified Time: 2023-06-30T17:40:00+03:00

Description: Прем'єр-міністр уряду Чеченської Республіки Ічкерія Ахмед Закаєв вважає, що за життя президента Росії Володимира Путіна ніяких змін у політиці глави Чечні Рамзана Кадирова не буде, він залишиться вірним сателітом очільника Кремля, якому зобов'язаний усім, що має. — Укрінформ.

Images: ['[630_360_16881...](https://static.ukrinform.com/photos/2023_06/thumb_files/630_360_1688133820-629.jpg)']

Tags: ['Чечня', 'Кадиров', 'Путін']

Type: Article

<!--METADATA-->

![](../Images/2023-06-30T17-40-00-03-00/630_360_1688133820-629.jpg) Прем'єр-міністр уряду Чеченської Республіки Ічкерія Ахмед Закаєв вважає, що за життяпрезидента Росії Володимира Путіна ніяких змін у політиці глави Чечні РамзанаКадирова не буде, він залишиться вірним сателітом очільника Кремля, якомузобов'язаний усім, що має.

Таку думку Закаєв висловив у коментарі Укрінформу в п'ятницю, 30 червня.

"З боку Кадирова, поки Путін живий, ніяких змін у політиці не буде. Усім тим,що він має, Кадиров зобов'язаний виключно Путіну. Путін теж багато чимзобов'язаний Кадирову. Тому вони один від одного не відмовляться", - сказавполітик.

На його переконання, глава Чечні ніколи не піде на те, щоб зрадити [ Путіна](https://www.ukrinform.ua/tag-putin) , а пауза під час спроби заколотуПригожина була викликана тим, що Кадиров не знав, як діяти, бо не отримавніякої "відмашки з Кремля".

"Він не був залучений у цю спецоперацію (ПВК "Вагнер" - ред.), тому чекав. Іколи йому (керівник Росгвардії - ред.) Золотов дав "відмашку", він відразувиступив і сказав, що відправляє свої підрозділи ("в зони напруженості" -ред.). Він виключно сателіт, піхотинець Путіна, і ніякого іншого "даху" внього немає", - зазначив Закаєв.

**Читайте також:** [ Російські ліберали на Заході становлять більшу загрозу,аніж Путін – Ахмед **Закаєв** ](https://www.ukrinform.ua/rubric-world/3729884-rosijski-liberali-na-zahodi-stanovlat-bilsu-zagrozu-aniz-putin-ahmed-zakaev.html)

Він також категорично заперечив припущення, що у Кадирова може виникнутибажання задіяти своїх бойовиків на війні в Україні замість пригожинських, абипроявити свої військові можливості.

"Ні, абсолютно! Йому нічого не потрібно. Він знає, що все, що він має, він маєу Чечні. Як тільки він опиняється за межами Чечні, він ніхто, а там він цар ібог. Тому він задовольняється цією територією", - вважає прем'єр-міністр урядуЧеченської Республіки Ічкерія.

Як повідомляв Укрінформ, ватажок ПВК "Вагнер" [ Євген Пригожин 23 червняоголосив демарш проти російського військового керівництва](https://www.ukrinform.ua/rubric-other_news/3727120-zakolot-prigozina-vse-so-vidomo-na-cej-moment.html) , зокрема проти міністра оборони РФ Сергія Шойгу.

Глава Чечні Рамзан Кадиров 24 червня заявив, що дії ватажка "вагнерівців"Євгенія Пригожина це "зрада", "ніж у спину" і "справжній військовий заколот".Він додав, що його бойовики вже виїхали "в зони напруженості" і готовідопомогти Міноборони Росії придушити заколот Пригожина.

Того ж дня Олександр Лукашенко провів переговори з Пригожиним, після чого тойзаявив, що бійці угруповання повертаються до польових таборів. За результатамипереговорів ватажок ПВК "Вагнер" та його оточення зможуть перебратися доБілорусі.

У вівторок, 27 червня, Лукашенко підтвердив прибуття Пригожина у Білорусь.Лукашенко вже заявив, що хоче, аби бойовики ПВК "Вагнер" передавали свійбойовий досвід білоруській армії.

У жовтні 2022 Верховна Рада України проголосувала за визнання ЧеченськоїРеспубліки Ічкерія тимчасово окупованою Росією.

Source: [https://www.ukrinform.ua/rubric-world/3729903-za-zitta-putina-zodnih-zmin-u-politici-kadirova-ne-bude-ahmed-zakaev.html](https://www.ukrinform.ua/rubric-world/3729903-za-zitta-putina-zodnih-zmin-u-politici-kadirova-ne-bude-ahmed-zakaev.html)