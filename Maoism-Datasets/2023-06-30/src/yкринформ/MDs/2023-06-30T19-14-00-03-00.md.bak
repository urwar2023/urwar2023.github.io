# Поставки зброї для України стали початком формування європейської оборони – Шарль Мішель

Authors: Ukrinform (Person)

Publisher: Укринформ (Organization)

Published Time: 2023-06-30T19:14:00+03:00

Modified Time: 2023-06-30T19:14:00+03:00

Description: Безпрецедентне рішення ЄС від початку російської агресії підтримати Україну поставками зброї, стало поворотним пунктом в історії ЄС та кроком до формування європейської оборони. — Укрінформ.

Images: ['[630_360_16651...](https://static.ukrinform.com/photos/2022_10/thumb_files/630_360_1665159923-179.jpg)']

Tags: ['Євросоюз', 'Оборона', 'Україна', 'Безпека', 'Війна з Росією']

Type: Article

<!--METADATA-->

![](../Images/2023-06-30T19-14-00-03-00/630_360_1665159923-179.jpg)Безпрецедентне рішення ЄС від початку російської агресії підтримати Українупоставками зброї, стало поворотним пунктом в історії ЄС та кроком доформування європейської оборони.

Про це сьогодні у Брюсселі під час пресконференції за підсумками дводенногосаміту ЄС заявив Президент Європейської Ради Шарль Мішель, повідомляєкореспондент Укрінформу.

«Усього за кілька годин після початку повномасштабного вторгнення Росії вУкраїну саме Європейський Союз, за ініціативи високого представника ЄС,вирішив мобілізувати військову допомогу для України, включаючи поставкилетального обладнання. Це був поворотний момент в історії Європейського Союзу.Без сумніву, це було початком європейської [ оборони](https://www.ukrinform.ua/tag-oborona) », - зазначив Мішель.

Він нагадав, що рік тому, під час зустрічі у Версалі, глави держав та урядівЄС визначили рамкові умови для зміцнення системи безпеки й оборони наєвропейському рівні, включаючи промислову стратегію та виробничі спроможності.Поточні обставини, за словами Мішеля, примушують ЄС прискорювати цю роботу.

У цьому контексті Президент Європейської Ради наголосив на важливості зустрічієвропейських лідерів з генеральним секретарем НАТО Єнсом Столтенбергом, щовідбулася вчора та стала нагодою підкреслити партнерство між ЄС і НАТОвідповідно до двосторонньої Декларації про співробітництво. Створення наоснові ЄС і НАТО оперативної групи із захисту критичної інфраструктури сталоодним із проявів того, що обидві організації вкладають дуже реальний зміст унеобхідність доповнювати одна одну.

**Читайте також:** [ ЄС надає Україні масивну підтримку, щоб привести ближчедо європейських армій і до НАТО – Мішель ](https://www.ukrinform.ua/rubric-polytics/3729894-es-nadae-ukraini-masivnu-pidtrimku-sob-privesti-blizce-do-evropejskih-armij-i-do-nato-misel.html)

«У тому, що стосується України - ми об’єднані та рішучі, - і це першепослання, яке ми хотіли б надіслати, особливо на фоні розвитку, що відбувавсяпротягом минулих вихідних в Росії, що продемонстрували вразливість, непевністьта розкол. Натомість ми маємо об’єднаний європейський підхід, і розглядаємоглобальні можливості для фінансування та розвитку військових спроможностейУкраїни», - сказав Президент Європейської Ради.

Він зауважив, що дискусія щодо ситуації в Україні торкалася також можливостівикористання заморожених в ЄС російських фінансових активів. ЄС має намірпродовжувати зусилля, разом із міжнародними партнерами, щоб знайти правовийшлях для мобілізації цих російських активів для надання допомоги Україні тадля підтримки її майбутнього.

Другим важливим питанням було забезпечення правосуддя та відповідальності, щобули скоєні російськими загарбниками під час війни проти України – у цьому ЄСтакож продовжує тісну взаємодію із глобальними партнерами.

«Третій пункт – це гарантії безпеки. Безумовно, це є ключовим питанням. З бокуЄС ми маємо дуже чітке послання щодо цього: ми залишатимемося серед ключовихосіб у цьому обговоренні. Залишилося лише два тижні до майбутнього саміту НАТОу Вільнюсі, і це важлива подія, оскільки не всі, але багато країн-членіводночасно є членами Альянсу», - наголосив Мішель.

**Читайте також:** [ ЄС активно обговорюватиме гарантії **безпеки** дляУкраїни впродовж наступних тижнів – фон дер Ляєн](https://www.ukrinform.ua/rubric-ato/3729925-es-aktivno-obgovoruvatime-garantii-bezpeki-dla-ukraini-vprodovz-nastupnih-tizniv-fon-der-laen.html)

Він повідомив також, що лідери ЄС приділили особливу увагу ситуації вБілорусі, а також подіям, які, на думку білоруської опозиції, можутьрозгортатися у цій країні протягом наступних тижнів та місяців.

Як вже повідомлялося, 29-30 червня у Брюсселі відбувся дводенний саміт ЄС.Серед інших питань, лідери країн Європейського Союзу розглянули ситуацію вУкраїні та підтвердили непохитну рішучість продовжувати підтримувати її уборотьбі проти російської агресії так довго, як це буде необхідним, включаючинадання політичної, економічної, фінансової, військової та гуманітарноїдопомоги.

Source: [https://www.ukrinform.ua/rubric-polytics/3729950-postavki-zbroi-dla-vouucoi-ukraini-stali-pocatkom-formuvanna-evropejskoi-oboroni-sarl-misel.html](https://www.ukrinform.ua/rubric-polytics/3729950-postavki-zbroi-dla-vouucoi-ukraini-stali-pocatkom-formuvanna-evropejskoi-oboroni-sarl-misel.html)