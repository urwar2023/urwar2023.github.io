# Україна у червні залучила від міжнародних партнерів $3 мільярди грантів та пільгового фінансування

Authors: Ukrinform (Person)

Publisher: Укринформ (Organization)

Published Time: 2023-06-30T16:03:00+03:00

Modified Time: 2023-06-30T16:03:00+03:00

Description: Міністерство фінансів України у червні 2023 року залучило 3 млрд дол. США грантів та пільгового фінансування від міжнародних партнерів. — Укрінформ.

Images: ['[630_360_15845...](https://static.ukrinform.com/photos/2020_03/thumb_files/630_360_1584521971-464.jpg)']

Tags: ['Бюджет', 'Євросоюз', 'Фінляндія', 'Мінфін', 'США', 'Світовий банк', 'фінансування', 'Грант']

Type: Article

<!--METADATA-->

![](../Images/2023-06-30T16-03-00-03-00/630_360_1584521971-464.jpg)Міністерство фінансів України у червні 2023 року залучило 3 млрд дол. СШАгрантів та пільгового фінансування від міжнародних партнерів.

Як передає Укрінформ, про це повідомляє [ пресслужба Мінфіну](https://www.mof.gov.ua/uk/news/ministry_of_finance_attracted_usd_3_billion_in_grants_and_concessional_financing_from_international_partners_in_june_2023-4086).

"У червні 2023 року до державного бюджету України надійшло 3 млрд доларів СШАзовнішнього фінансування. Близько 40% із залучених коштів Україна отримала уформі грантів (на безповоротних умовах)", - йдеться в повідомленні.

У міністерстві повідомляють, що у червні 2023 року серед донорів: ЄвропейськийСоюз – 1,64 млрд доларів США (пільгове фінансування), Сполучені Штати Америки– 1,2 млрд доларів США (грант), Світовий банк – 104 млн доларів США (пільговефінансування), Фінляндська Республіка – 15 млн доларів США (грант).

Зауважується, що залучена міжнародна допомога спрямовується на фінансуванняпріоритетних видатків [ держбюджету ](https://www.ukrinform.ua/tag-budzet) ,зокрема соціальних та гуманітарних. Кошти від ЄС були надані в рамкахмасштабної макрофінансової допомоги (МФД) на 2023 рік. Загальний обсягфінансування за програмою МФД сягає 18 млрд євро. МФД надається набезпрецедентно пільгових умовах для України. Термін погашення кредиту складає35 років. Водночас відсотки та інші платежі за обслуговування боргу замістьУкраїни компенсуватимуть країни ЄС.

**Читайте також:** [ **Норвегія** **надала** $ **190** **мільйонів****гранту** на **відбудову** **України** ](https://www.ukrinform.ua/rubric-vidbudova/3729399-norvegia-nadala-190-miljoniv-grantu-na-vidbudovu-ukraini.html)

Гранти від США та Фінляндії надані як частина п’ятого додаткового фінансуванняв рамках проєкту Світового банку “Підтримка державних видатків длязабезпечення стійкого державного управління в Україні” (PEACE in Ukraine).

Кошти від Світового банку були надані Міжнародною асоціацією розвитку (IDA) напільгових умовах, у рамках Проєкту «Підтримка державних видатків длязабезпечення стійкого державного управління в Україні» (PEACE in Ukraine).Строк погашення кредиту становить 10 років, з 4-річним пільговим періодом.

Як повідомлялось, загалом у 2023 році Міністерство фінансів України залучило22,7 млрд доларів США зовнішнього фінансування на нагальні потребидержбюджету.

Source: [https://www.ukrinform.ua/rubric-economy/3729857-ukraina-u-cervni-zalucila-vid-miznarodnih-partneriv-3-milardi-grantiv-ta-pilgovogo-finansuvanna.html](https://www.ukrinform.ua/rubric-economy/3729857-ukraina-u-cervni-zalucila-vid-miznarodnih-partneriv-3-milardi-grantiv-ta-pilgovogo-finansuvanna.html)