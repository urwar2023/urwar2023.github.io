# Народу України присудили німецьку премію за мир та права людини

Authors: Ukrinform (Person)

Publisher: Укринформ (Organization)

Published Time: 2023-06-30T-4:02:00+03:00

Modified Time: 2023-06-30T21:02:00+03:00

Description: У Німеччині премією імені Льва Копелева за мир і права людини в 2023 році нагородили увесь український народ. Нагороду вручать меру Києва Віталію Кличку та його брату Володимиру Кличку, парамедикині Юлії "Тайрі" Паєвській та Харківській правозахисній групі. — Укрінформ.

Images: ['[630_360_16407...](https://static.ukrinform.com/photos/2021_12/thumb_files/630_360_1640719116-564.jpg)']

Tags: ['Німеччина', 'Права людини', 'Премія', 'Україна']

Type: Article

<!--METADATA-->

![](../Images/2023-06-30T-4-02-00-03-00/630_360_1640719116-564.jpg) УНімеччині премією імені Льва Копелева за мир і права людини в 2023 роцінагородили увесь український народ. Нагороду вручать меру Києва Віталію Кличкута його брату Володимиру Кличку, парамедикині Юлії "Тайрі" Паєвській таХарківській правозахисній групі.

Про це повідомила пресслужба Фонду Льва Копелева у п'ятницю, 30 червня,повідомляє Укрінформ із посиланням на  [ DW ](https://www.dw.com/uk/premiu-imeni-lva-kopeleva-2023-prisudili-narodu-ukraini/a-66081135) .

"Лев Копелев, який народився та виріс у столиці України Києві, присвятив своєжиття боротьбі за мир та права людини. Ми впевнені у тому, що сьогодні він бирішуче став на захист України, своєї Батьківщини. На його Батьківщині мужнійукраїнський народ захищає демократію, права людини та власну свободу протиросійської агресії", - йдеться у повідомленні.

"Брати Клички, багаторазові чемпіони світу з боксу, борються в Україні протипутінської армії, яка, порушуючи усі норми міжнародного права, веде безжальнувійну проти українського населення", - йдеться у повідомленні.

**Читайте також:** [ Рятувальники передали винагороду за **премію** Сахаровадля United24 ](https://www.ukrinform.ua/rubric-society/3722715-ratuvalniki-peredali-vinagorodu-za-premiu-saharova-dla-united24.html)

Рішення запросити на вручення премії Юлію Паєвську організатори пояснили їїавторитетом. "В Україні "Тайра" є справжньою народною героїнею", - зазначаютьу Фонді. Вона, нагадують організатори, допомагала пораненим і рятувала життяпід час облоги Маріуполя, знімала події за допомогою нагрудної камери іпередала знятий відеоматеріал міжнародним журналістам.

Тим часом Харківська правозахисна група надає підтримку внутрішнім біженцям ізбирає факти та свідоцтва про [ військові злочини](https://www.ukrinform.ua/tag-vijskovi-zlocini) , щоб якнайшвидше притягнутизлочинців до суду, наголошується в пресрелізі.

Вручення премії відбудеться 22 жовтня у центральному залі Кельнськоїрегіональної ощадної каси. З урочистою промовою виступить депутат та колишнійпрезидент Бундестагу Вольфґанґ Шойбле. Премія Копелева вручається Форумом ЛеваКопелева в Кельні, починаючи з 2001 року, і не передбачає грошової винагороди.

Гуманіст і письменник Лев Копелев народився у Києві і провів там дитинство, ав Харкові ходив до школи, одружився і навчався в університеті. Під час Другоїсвітової війни він у званні майора радянської армії боровся проти нацистів.Коли ж Червона Армія дісталася Східної Пруссії, Копелев намагався захищатинімецьке цивільне населення від убивств і насильства, а також від грабежіврадянських солдатів. За це його засудили до 10 років ув'язнення у таборахГУЛАГу. А в 1981 році радянська влада позбавила його громадянства СРСР.Копелев помер у 1997 році, провівши останні роки життя в німецькому містіКельні.

**Читайте також:** [ Перша леді отримала міжнародну **премію** за внесок вохорону психічного здоровʼя українців ](https://www.ukrinform.ua/rubric-society/3723511-persa-ledi-otrimala-miznarodnu-premiu-za-vnesok-v-ohoronu-psihicnogo-zdorova-ukrainciv.html)

Лауреатами премії імені Копелева у різні роки ставали голова Харківськоїправозахисної групи Євген Захаров та співачка і активістка Майдану РусланаЛижичко, російський соціолог з "Левада-центру" Лев Гудков, організація HALOTrust, що займається знешкодженням мін, товариство "Меморіал", редакція "Новойгазеты", сирійські лікарі Аммар Закарія і Абдулкадер Абдулрахім та Дрезденськаініціатива з порятунку біженців у Середземному морі Mission Lifeline.

Громадську організацію "Форум Льва Копелева" заснували друзі і соратникиКопелева після його смерті в 1998 році в Кельні. Її мета - продовженняборотьби діяча за гуманність, мир і права людини.

Source: [https://www.ukrinform.ua/rubric-society/3729989-narodu-ukraini-prisudili-nimecku-premiu-za-mir-ta-prava-ludini.html](https://www.ukrinform.ua/rubric-society/3729989-narodu-ukraini-prisudili-nimecku-premiu-za-mir-ta-prava-ludini.html)