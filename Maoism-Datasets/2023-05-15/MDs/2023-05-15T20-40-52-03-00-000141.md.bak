# росія збільшила депортації та викрадення людей в Україні - Кислиця в Радбезі ООН

Authors: Ukrinform (Person)

Publisher: Укринформ (Organization)

Published Time: 2023-05-15T20:40:52+03:00

Modified Time: 2023-05-15T20:40:52+03:00

Description: російська федерація збільшила депортації та викрадення людей на тимчасово окупованих територіях. — Укрінформ.

Images: ["[630_360_15822...](https://static.ukrinform.com/photos/2020_02/thumb_files/630_360_1582283346-120.jpg)"]

Tags: ['Депортація', 'Діти', 'Кислиця', 'Радбез ООН', 'Війна з росією']

Type: Article

<!--METADATA-->

![](../Images/yкринформ/2023-05-15T20-40-52-03-00/630_360_1582283346-120.jpg) російськафедерація збільшила депортації та викрадення людей на тимчасово окупованихтериторіях.

Про це заявив у понеділок постійний представник України при ООН Сергій Кислицяна засіданні Ради Безпеки ООН, на якому розглядалися гуманітарні наслідкиросійської війни, передає кореспондент Укрінформу у Нью-Йорку.

«Ми із занепокоєнням відзначаємо, що росія активізувала практику депортації тавикрадення людей на окупованих територіях під виглядом так званої «евакуації»,– сказав він. – Як і багато хто з вас у Радбезі, ми повторюємо, що з територіїУкраїни мають бути «евакуйовані» лише російські війська. Як тільки цестанеться, звірствам війни буде покладено край».

Він підкреслив, що росія порушує основоположні принципи захисту дітей увоєнний час. Внаслідок російської агресії 480 дітей загинули, а 967 отрималипоранення. За словами Кислиці, на сьогодні Генеральна прокуратура Україниздійснила перевірку 13 випадків сексуального насильства щодо дітей уДонецькій, Київській, Херсонській, Миколаївській та Чернігівській областях.«Реальні цифри, безумовно, вищі, і наші правоохоронці продовжуютьрозслідування», – додав він.

**Читайте також:** [ ](https://www.ukrinform.ua/rubric-society/3708789-rosia-ne-lise-rozlucae-ditej-iz-ridnimi-a-j-vcit-nenaviditi-ukrainu-zelenskij.html)

Кислиця розповів, що внаслідок російських атак пошкоджено 3185 навчальнихзакладів, з яких 330 зруйновано повністю. Згідно з доповіддю [](https://www.ukrinform.ua/tag-unisef) , перервано навчання 5,7 млн дітей.Півтора мільйона дітей стикаються з проблемами психічного здоров'я.

«Насильницька депортація дітей є нічим іншим, як добре спланованою політикоюкремля, спрямованою на агресивну індоктринацію, зміну етнічної ідентифікаціїта позбавлення України її майбутнього покоління», – зазначив постпред.

На сьогодні українська влада ідентифікувала 19 393 дітей, які були депортованіабо викрадені на окупованих територіях. Майже 4390 з них – сироти або діти,позбавлені батьківської опіки. Вдалося повернути лише 364 дитини, сказавКислиця. Він закликав Генерального секретаря ООН та спеціального представниказ питань дітей та збройних конфліктів дати належну оцінку тяжкості порушеньщодо дітей в Україні з боку російської влади у майбутній щорічній доповіді.

**Читайте також:** [ ](https://www.ukrinform.ua/rubric-society/3707884-pered-kontrnastupom-zsu-rosiani-masovo-deportuut-ditej-save-ukraine.html)

«Ми вважаємо, що ця доповідь має сприяти притягненню до відповідальностівинних та встановленню справедливості для українських дітей – жертв російськоїагресії, – зазначив постпред. – Вторгнення на постійне місце Радянського Союзув Раді Безпеки не повинно давати ані імунітету, ані амністії воєннимзлочинцям». (росія після розпаду СРСР зайняла його місце в РБ ООН у 1991році).

Як повідомляв Укрінформ, у понеділок Рада Безпеки ООН обговорювала гуманітарнуситуацію в Україні, спричинену російською війною.

Source: [https://www.ukrinform.ua/rubric-ato/3709649-rosia-zbilsila-deportacii-ta-vikradenna-ludej-v-ukraini-kislica-v-radbezi-oon.html](https://www.ukrinform.ua/rubric-ato/3709649-rosia-zbilsila-deportacii-ta-vikradenna-ludej-v-ukraini-kislica-v-radbezi-oon.html)