# «Мотор» - переможець Кубка України з гандболу серед чоловіків

Authors: Ukrinform (Person)

Publisher: Укринформ (Organization)

Published Time: 2023-05-15T18:41:08+03:00

Modified Time: 2023-05-15T18:41:08+03:00

Description: Запоріжці оформили у нинішньому сезоні «золотий дубль». — Укрінформ.

Images: ["[630_360_16841...](https://static.ukrinform.com/photos/2023_05/thumb_files/630_360_1684165179-333.jpg)"]

Tags: ['гандбол', 'Мотор Запоріжжя']

Type: Article

<!--METADATA-->

![](../Images/yкринформ/2023-05-15T18-41-08-03-00/630_360_1684165179-333.jpg) Запоріжціоформили у нинішньому сезоні «золотий дубль».

«Мотор» здобув перемогу у Кубку України з гандболу серед чоловіків, у фіналітурніру запоріжці обіграли «Одесу» - 40:27, передає Укрінформ.

Цьогорічний переможець Кубка України з гандболу серед чоловіків визначився уФіналі чотирьох. Матчі цього міні-турніру відбулись 14-15 травня в Ужгороді.Одним з претендентів на національний кубок став чинний переможець турніру –«Мотор». Окрім нього, у Фіналі чотирьох зіграли «Одеса», «Ізмаїл» та «Донбас».

За підсумками півфінальних поєдинків до гри за третє місце вийшли «Ізмаїл» та«Донбас». Останній зрештою здобув «бронзу» національного кубка, обігравшисуперника з рахунком 28:23.

«Мотор» розпочав нинішній сезон на внутрішній арені резервним складом, алезавершує його основою, яка виступала у другій німецькій Бундеслізі. У КубкуУкраїни запоріжці стартували з перемоги над «Ізмаїлом» з рахунком 44:19.

У фіналі Фіналу чотирьох-2023 «Мотор» обіграв «Одесу» – 40:27 та здобувдев'яту перемогу у Кубку України у своїй історії.

Найрезультативнішими гравцями фіналу у складі «Мотора» стали Дмитро Горіга,Ігор Турченко та Дмитро Тютюнник, які закинули по шість м'ячів.

Завдяки цьому результату запоріжці оформили у чинному сезоні «золотий дубль»,вигравши чемпіонат та кубок.

**Читайте також:** [ **Мотор** ](https://www.ukrinform.ua/rubric-sports/3707057-motor-postupivsa-u-matci-drugoi-bundesligi.html)

Як повідомляв Укрінформ, у другій німецькій Бундеслізі «Мотор» за п'ять турівдо фінішу займає 17-е місце, команда набрала 21 очко та випереджає зонувильоту на два бали.

Фото: facebook.com/handball.club.motor

Source: [https://www.ukrinform.ua/rubric-sports/3709602-motor-peremozec-kubka-ukraini-z-gandbolu-sered-colovikiv.html](https://www.ukrinform.ua/rubric-sports/3709602-motor-peremozec-kubka-ukraini-z-gandbolu-sered-colovikiv.html)