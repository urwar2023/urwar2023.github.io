# Іран і росія розширюють партнерство в оборонній сфері — США виявили нові докази

Authors: Ukrinform (Person)

Publisher: Укринформ (Organization)

Published Time: 2023-05-15T-70:55:00+03:00

Modified Time: 2023-05-15T20:55:00+03:00

Description: Сполучені Штати виявили нові ознаки, що Іран продовжує продавати бойові безпілотники, а також інше озброєння росії попри заборону, ухвалену, зокрема, резолюцією Ради Безпеки ООН. — Укрінформ.

Images: ["[630_360_16823...](https://static.ukrinform.com/photos/2023_04/thumb_files/630_360_1682395902-573.jpg)"]

Tags: ['Безпілотник', 'Іран', 'США', 'Зброя', 'росія']

Type: Article

<!--METADATA-->

![](../Images/yкринформ/2023-05-15T-70-55-00-03-00/630_360_1682395902-573.jpg) СполученіШтати виявили нові ознаки, що Іран продовжує продавати бойові безпілотники, атакож інше озброєння росії попри заборону, ухвалену, зокрема, резолюцією РадиБезпеки ООН.

Про це заявив у понеділок під час онлайн-брифінгу координатор Ради нацбезпекиБілого дому Джон Кірбі, передає кореспондент Укрінформу.

«Ми надалі бачимо ознаки того, що Іран і росія розширюють своє безпрецедентнепартнерство в оборонній сфері. Іран залишається головною військовою підтримкоюрф», - зауважив представник Ради нацбезпеки США.

Він поінформував, що Тегеран уже надав росії артилерійські й танкові снарядидля їх застосування по цілях в Україні, а також продовжує постачання дронів-камікадзе силам рф.

«Від серпня Іран надав росії понад 400 БПЛА, в основному типу «Шахед». Росіявикористала більшість цих БПЛА, поціливши по критично важливій інфраструктуріУкраїни»,- зазначив Кірбі.

**Читайте також:** [ **Іран** ](https://www.ukrinform.ua/rubric-ato/3708835-iran-prodav-rosii-ponad-tisacu-droniv-ta-insu-zbrou-zelenskij.html)

Він підкреслив, що таким чином Іран безпосередньо сприяє російськійзагарбницькій війні проти України.

«Взаємодія між Іраном і рф щодо продажу передової зброї, особливовдосконалених БПЛА, наразі продовжується»,- зауважив представник адміністраціїСША.

Водночас, за його словами, взаємодія між москвою і Тегераном відбувається «вобидва боки». Зокрема, росіяни пропонували іранцям ракети, електроніку тазасоби [ ](https://www.ukrinform.ua/tag-ppo) .

«Минулого місяця Іран оголосив про укладання угоди щодо закупівлю винищувачівСу-35 у росії. Іран прагне придбати у рф додаткову військову техніку, в томучислі ударні гелікоптери, радари та навчально-бойові літаки Як-130», -зауважив Кірбі, додавши, що йдеться про мільярдні оборудки.

Представник Білого дому наголосив, що таке партнерство між москвою й Тегераномне лише посилює небезпеку для України, а й дестабілізує ситуацію на БлизькомуСході, що загрожує країнам Близького Сходу та міжнародній спільноті в цілому.

«Ми використовуємо наявні в нашому розпорядженні інструменти, щоби виявити таперешкодити цій діяльності, і ми готові робити більше»,- наголосив представникСША.

**Читайте також:** [ **Шахед** ](https://www.ukrinform.ua/rubric-ato/3709303-povitrani-sili-vnoci-znisili-rosijskij-orlan-i-cotiri-sahedi.html)

Він підкреслив, що така взаємодія порушує резолюцію 2231 Ради Безпеки ООН.

«Ми продовжимо працювати із союзниками, партнерами, а також з ООН над тим,щоби притягнути їх (москву і Тегеран – ред.) до відповідальності. Ми такожпродовжимо притягати до відповідальності суб’єкти, залучені до передачііранського військового обладнання в росію з її подальшим застосуванням вУкраїні»,- заявив представник США.

Як повідомляв Укрінформ, російські терористичні війська продовжуютьобстрілювати мирні міста України дронами-камікадзе іранського виробництва.Водночас західні союзники постачають для ЗСУ засоби протиповітряної оборони,щоби забезпечити захист від ракетно-повітряних атак російських сил.

Source: [https://www.ukrinform.ua/rubric-world/3709652-iran-i-rosia-rozsiruut-partnerstvo-v-oboronnij-sferi-ssa-viavili-novi-dokazi.html](https://www.ukrinform.ua/rubric-world/3709652-iran-i-rosia-rozsiruut-partnerstvo-v-oboronnij-sferi-ssa-viavili-novi-dokazi.html)