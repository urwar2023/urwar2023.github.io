<h1>У Конгресі США залишається двопартійна підтримка України - Пелосі</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-05-15T20:20:00+03:00</p>
<p>Modified Time: 2023-05-15T20:20:00+03:00</p>
<p>Description: Впливові демократи й республіканці запевнили у збереженні в Сполучених Штатах потужної двопартійної підтримки України в обох партіях Конгресу США, оскільки це відповідає американським національним інтересам. — Укрінформ.</p>
<p>Images: ["<a href="https://static.ukrinform.com/photos/2019_09/thumb_files/630_360_1569605948-904.jpg">630_360_15696...</a>"]</p>
<p>Tags: ['США', 'Конгрес США', 'Пелосі']</p>
<p>Type: Article</p>
<!--METADATA-->

<p><img alt="" src="../Images/2023-05-15T20-20-00-03-00/630_360_1569605948-904.jpg" /> Впливовідемократи й республіканці запевнили у збереженні в Сполучених Штатах потужноїдвопартійної підтримки України в обох партіях Конгресу США, оскільки цевідповідає американським національним інтересам.</p>
<p>Про це заявили в понеділок під час Копенгагенського демократичного саміту52-га спікерка Палати представників США Ненсі Пелосі й 66 держсекретар СШАКондоліза Райс, передає власний кореспондент Укрінформу.</p>
<p>«Ми дуже пишаємося чудовим лідерством нашого президента Джо Байдена, якийоб’єднує вільний світ, щоби бути разом з Україною. І в Конгресі СполученихШтатів залишається потужна двопартійна та двопалатна підтримка длязабезпечення України допомогою, необхідною їй, щоби вийти переможцем», -наголосила Пелосі, яка представляє Демократичну партію.</p>
<p><strong>Читайте також:</strong> <a href="https://www.ukrinform.ua/rubric-polytics/3709619-ssa-nadavatimut-ukraini-regularni-paketi-dopomogi-vprodovz-nastupnih-misaciv-bilij-dim.html"> <strong>США</strong> </a></p>
<p>Вона також закликала міжнародне співтовариство докласти спільних зусиль, щобипритягнути президента рф володимира путіна та його уряд до відповідальності.</p>
<p>Своєю чергою представниця Республіканської партії, колишня радниця з питаньнацбезпеки Білого дому та держсекретар США (2005-2009 рр.) Кондоліза Райснаголосила, що зараз світ переживає випробування для поколінь. Вонапідкреслила, що українці не вимагають воювати замість них у цій боротьбі, апросять зброю.</p>
<p>«Це не лише питання справедливості, це питання захисту наших інтересів. Те, щовідбувається в Україні, впливає на світовий порядок», - наголосилапредставниця Республіканської партії. У цьому зв’язку вона підкреслила, щоподії в Україні є невіддільними від інших викликів, які загрожують світові уЄвропі, на Близькому Сході та у випадку з Китаєм.</p>
<p><strong>Читайте також:</strong> <a href="https://www.ukrinform.ua/rubric-polytics/3709020-ermak-obgovoriv-z-radnikom-prezidenta-ssa-situaciu-na-fronti.html"> <strong>США</strong> </a></p>
<p>«путін думає, що час на його боці. Але ми повинні показати йому, навіть якщовін готовий витрачати життя молодих росіян, навіть якщо він готовийтероризувати український народ, що насправді наша єдність і наша підтримкаУкраїни не зруйнуються», - наголосила колишня держсекретар США.</p>
<p>За її словами, будь-які потенційні домовленості про припинення вогню дадутьросійським силам потужну позицію для того, щоби знову вдертися, коли настанезручний для них час.</p>
<p>«Щоби уникнути цього, потрібно надати Україні все, що їй потрібно на сьогодні,терміново забезпечити Україну різким збільшенням військових поставок іможливостей, достатніх для того, щоби переконатися, що росія ніколи не зможедосягти своїх цілей», - наголосила Райс.</p>
<p><strong>Читайте також:</strong> <a href="https://www.ukrinform.ua/rubric-polytics/3702636-pelosi-vpevnena-so-obidvi-partii-kongresu-ssa-pidtrimuvatimut-ukrainu-do-peremogi.html"> <strong>Пелосі</strong> </a></p>
<p>Тим часом координатор Ради нацбезпеки Білого дому Джон Кірбі у понеділокзаявив у Вашингтоні, що адміністрація Байдена отримала «приголомшливудвопартійну й двопалатну підтримку» всього, що робила для допомоги Україні. Уцьому зв’язку він згадав заяви впливових республіканців, зокрема, спікераПалати представників Кевіна Маккарті, голови комітету Джеймса Комера, а такожкерівництва міжнародного комітету нижньої палати, які виступили за продовженнядопомоги Україні.</p>
<p>«Подальша підтримка України залишається міцною (позицією – ред.), вонапродовжує існувати, вона продовжує бути двопалатною та двопартійною, іпрезидент Байден це цінує. Ми вдячні за цю підтримку, і ми сподіваємося, що цяпідтримка триватиме», - підкреслив Кірбі.</p>
<p>Він також визнав, що незначна частина республіканців у Палаті представниківставить під сумнів необхідність подальшої підтримки України, однак, за йогословами, це не впливає на позицію більшості.</p>
<p>Як повідомляв Укрінформ, в адміністрації президента Байдена в понеділокпідтвердили, що регулярні пакети допомоги Україні у сфері безпеки й оборони збоку Сполучених Штатів виділятимуться надалі, впродовж середньої перспективи.</p>
<p>Фото: MCT</p>
<p>Source: <a href="https://www.ukrinform.ua/rubric-polytics/3709643-u-kongresi-ssa-zalisaetsa-dvopartijna-pidtrimka-ukraini-pelosi.html">https://www.ukrinform.ua/rubric-polytics/3709643-u-kongresi-ssa-zalisaetsa-dvopartijna-pidtrimka-ukraini-pelosi.html</a></p>