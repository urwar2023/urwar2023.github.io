<h1>Зеленський: Повертаємося з новими оборонними пакетами - Україна стає сильнішою</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-05-15T19:35:00+03:00</p>
<p>Modified Time: 2023-05-15T19:35:00+03:00</p>
<p>Description: Президент України Володимир Зеленський повертається в Україну з новими пакетами оборонної допомоги. — Укрінформ.</p>
<p>Images: ["<a href="https://static.ukrinform.com/photos/2023_05/thumb_files/630_360_1683122925-491.jpeg">630_360_16831...</a>"]</p>
<p>Tags: ['Британія', 'Франція', 'Італія', 'Німеччина', 'Зеленський', 'Війна з росією']</p>
<p>Type: Article</p>
<!--METADATA-->

<p><img alt="" src="../Images/2023-05-15T19-35-00-03-00/630_360_1683122925-491.jpeg" /> ПрезидентУкраїни Володимир Зеленський повертається в Україну з новими пакетамиоборонної допомоги.</p>
<p>Про це він заявив під час вечірнього <a href="https://t.me/V_Zelenskiy_official/6234"></a> , передає Укрінформ.</p>
<p>“Три довгих дні – і наші воїни, наша держава стають сильнішими. Значносильнішими. Повертаємось додому з новими оборонними пакетами. Більше нової,більше потужної зброї для фронту. Більше захисту для наших людей. Більшеполітичної підтримки”, - наголосив Зеленський.</p>
<p>Він зазначив, що переговори в Італії з Прем'єр-міністром Джорджею Мелоні тазустріч з Президентом Серджо Маттареллою - доволі обнадійливі.</p>
<p>Також Зеленський зауважив, що зустріч у Німеччині Президентом Штайнмаєром та зКанцлером Олофом Шольцом - особливо змістовні для нашої оборони.</p>
<p>У Франції глава держави зустрівся з Президентом Макроном.</p>
<p>“Тривалі, корисні переговори. Є новий військовий пакет. Потужний. Новіполітичні домовленості”, - підкреслив він.</p>
<p>У Великій Британії Зеленський зустрівся із Премʼєр-міністром Ріші Сунаком.</p>
<p>“Оборона й дуже важливе британське лідерство у військових коаліціях.</p>
<p>Перед міжнародними заходами, що заплановані на найближчий час, скоординувалинаші позиції: перед G7, самітом у Вільнюсі”, - сказав Президент.</p>
<p>Він зазначив, що на всіх зустрічах обговорювали запропоновану українськоюстороною формулу миру, і тепер є більше готовності партнерів іти заукраїнською формулою. За його словами, є більше підтримки для нашого вступу вЄС, більше розуміння, що вступ України в НАТО буде, він неминучий.</p>
<p>Як повідомлялося, Президент Володимир Зеленський у понеділок перебуває звізитом у Великій Британії, напередодні він відвідав Францію та Німеччину, 13травня – Італію.</p>
<p><em>Укрінформ наводить повний текст звернення Глави держави до українців.</em></p>
<p>_<strong>Бажаю здоровʼя, шановні українці!</strong> _</p>
<p>Три довгих дні, – і наші воїни, наша держава стають сильнішими. Я впевнений -значно сильнішими.</p>
<p>Повертаємося додому з новими оборонними пакетами: більше нової, більшепотужної зброї для фронту, більше захисту для наших людей. Більше політичноїпідтримки.</p>
<p>Італія – хороші переговори з Джорджею, пані Премʼєр-міністром. Зустріч ізпонтифіком, доволі обнадійлива. Зустріч із Президентом Італії.</p>
<p>Німеччина – пан Президент Штайнмаєр, зустріч із паном канцлером Олафом Шольцом– особливо змістовно для нашої оборони.</p>
<p>Окрім Берліна, відвідали також Аахен. Був на військовій базі, оглянув«Леопарди», оглянув «Мардери», подякував нашим воїнам, які тренуються нанімецькій техніці.</p>
<p>Від імені й на честь українського народу отримали в Аахені вагому європейськувідзнаку імені Карла Великого. Вперше у залі, де вшановують лауреатів, звучалаукраїнська мова – у промові. Українська буде однією з офіційних мовЄвропейського Союзу, я впевнений у цьому.</p>
<p>Франція – зустріч із паном Президентом Макроном, тривалі, корисні переговори.Є новий військовий пакет. Потужний. Є нові політичні домовленості.</p>
<p>Велика Британія – зустріч із Ріші, паном Премʼєр-міністром Сунаком. Оборона йдуже важливе британське лідерство у військових коаліціях.</p>
<p>Перед міжнародними заходами, що заплановані на найближчий час, скоординувалинаші позиції: перед G7, самітом у Вільнюсі.</p>
<p>На всіх зустрічах обговорювали нашу формулу миру, і тепер є більше готовностіпартнерів іти за українською формулою. Є більше підтримки для нашого вступу вЄС, більше розуміння, що вступ України в НАТО буде, він неминучий.</p>
<p>Дякую Італії за допомогу в захисті життя наших людей – від захисту неба допідготовки повноцінної відбудови України після бойових дій.</p>
<p>Дякую Німеччині за найбільший оборонний пакет – 2 мільярди 700 мільйонів євро.Системи ППО «Айріс» різних модифікацій, ракети до них - багато, гармати,снаряди, бронетехніка…</p>
<p>Окрім того, Німеччина підтримає нашу країну довгостроково – є для цього 11мільярдів євро, суто на оборону. Плюс Німеччина бере участь у Європейськомуфонді миру, який посилює наш захист.</p>
<p>Дякую Франції за нові можливості для наших воїнів у протидії російськомутерору, і зараз іще не час говорити про деталі. Дякую за додаткову техніку, задодаткову бронетехніку. За допомогу в консолідації партнерів.</p>
<p>Дякую Британії за домовленість про навчання наших пілотів. Створюємо коаліціюдля тренування пілотів на сучасних західних літаках. Британія – так, Польща –так, і я впевнений: підключиться Франція, інші партнери. Ми продовжуємопрацювати й над коаліцією винищувачів, рухаємось активно. Звичайно, дякуюБританії за long-range можливості для наших воїнів, за далекобійність.</p>
<p>Отже, головні результати за ці дні – нова зброя для України, шана доукраїнців, нашу перемогу вдалося зробити ближчою.</p>
<p>І ми ще додамо підтримки! Я знаю це. Я вірю в це.</p>
<p>Слава всім, хто в бою заради нашої держави! Слава всім, хто допомагає! Слававсім, хто тренує наших бійців!</p>
<p>_<strong>Слава Україні!</strong> _</p>
<p><em>Фото: ОП</em></p>
<p>Source: <a href="https://www.ukrinform.ua/rubric-ato/3709626-zelenskij-povertaemosa-dodomu-z-novimi-oboronnimi-paketami-ukraina-stae-silnisou.html">https://www.ukrinform.ua/rubric-ato/3709626-zelenskij-povertaemosa-dodomu-z-novimi-oboronnimi-paketami-ukraina-stae-silnisou.html</a></p>