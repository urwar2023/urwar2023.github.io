# Кислиця в Радбезі ООН: Лише за квітень росія вбила в Україні 207 цивільних, з них – 11 дітей

Authors: Ukrinform (Person)

Publisher: Укринформ (Organization)

Published Time: 2023-05-15T19:58:05+03:00

Modified Time: 2023-05-15T19:58:05+03:00

Description: Лише у квітні росія вбила в Україні понад 200 цивільних осіб, серед яких 11 дітей. — Укрінформ.

Images: ["[630_360_16841...](https://static.ukrinform.com/photos/2023_05/thumb_files/630_360_1684169740-893.jpg)"]

Tags: ['ООН', 'Кислиця', 'Війна з росією']

Type: Article

<!--METADATA-->

![](../Images/2023-05-15T19-58-05-03-00/630_360_1684169740-893.jpg) Лише уквітні росія вбила в Україні понад 200 цивільних осіб, серед яких 11 дітей.

Як передає власний кореспондент Укрінформу у Нью-Йорку, про це заявив упонеділок постійний представник України при ООН Сергій Кислиця на засіданніРади безпеки ООН.

«Терор проти звільнених територій став візитною карткою російської армії», –зазначив він.

**Читайте також:** [ **Кислиця** ](https://www.ukrinform.ua/rubric-polytics/3703239-v-oon-rozumiut-so-pokaranna-rosijskih-zlocinciv-zapobigatime-majbutnim-konfliktam-kislica.html)

За словами Кислиці, лише у квітні цього року російські окупанти скоїли 6139воєнних злочинів, що призвело до загибелі 207 українських цивільних осіб, утому числі 11 дітей.

Він нагадав, що 28 квітня росія завдала ракетного удару по багатоповерховомужитловому будинку в Умані, внаслідок чого загинуло 23 мешканці, серед них 6дітей.

«У рф телеглядачі побачили ці кадри на державному пропагандистському каналі«росія-1». Тим часом російське військове міністерство написало в соціальнихмережах: «Прямо в ціль!» - зазначив постпред України при ООН.

**Читайте також:** [ **ООН** ](https://www.ukrinform.ua/rubric-ato/3709601-v-oon-zaavili-pro-23-600-ubitih-i-poranenih-civilnih-vnaslidok-vtorgnenna-rf-v-ukrainu.html)

Також Кислиця розповів про загибель 1 травня 14-річнго хлопчика в ЛизунівціЧернігівської області від російської авіабомби, яка також зруйнувала місцевушколу.

«Цей напад став черговим проявом боягузливої та підлої тактики терору, якуросійська армія широко застосовує проти звільнених торік північних регіонівУкраїни – бомбардування прикордонних населених пунктів України з повітряногопростору росії», – сказав він.

3 травня лише в Херсонській області росіяни вбили 23 людини, 49 були поранені– у магазині, на вокзалі, заправці, в їхніх домівках, додав постпред.

**Читайте також:** [ ](https://www.ukrinform.ua/rubric-polytics/3709603-vseukrainska-rada-cerkov-pidtrimala-stvorenna-spectribunalu-proti-rosii.html)

Розповідаючи про російські атаки на гуманітарну допомогу, він зазначив, що відпочатку повномасштабного вторгнення було пошкоджено або зруйновано 25 об'єктівТовариства Червоного Хреста України.

За словами Кислиці, росія розпочала нові масовані атаки з використаннямдесятків іранських безпілотників, крилатих ракет і С-300. Істотних пошкодженьцивільної інфраструктури та людських жертв зазнали міста Хмельницький,Тернопіль, Миколаїв, Харків та Костянтинівка Донецької області.

Як повідомлялося, у понеділок Рада безпеки ООН обговорювала гуманітарнуситуацію в Україні, спричинену російською війною. Крім членів Радбезу, зокремими заявами виступили представники ЄС, Румунії, Польщі, країн Балтії,країн Північної Європи.

Source: [https://www.ukrinform.ua/rubric-ato/3709631-kislica-v-radbezi-oon-lise-za-kviten-rosia-vbila-v-ukraini-207-civilnih-z-nih-11-ditej.html](https://www.ukrinform.ua/rubric-ato/3709631-kislica-v-radbezi-oon-lise-za-kviten-rosia-vbila-v-ukraini-207-civilnih-z-nih-11-ditej.html)