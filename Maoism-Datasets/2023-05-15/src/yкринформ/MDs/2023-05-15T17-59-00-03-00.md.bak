# Солідарність у підтримці України гуртує ЄС та сприяє його розширенню - Боррель

Authors: Ukrinform (Person)

Publisher: Укринформ (Organization)

Published Time: 2023-05-15T17:59:00+03:00

Modified Time: 2023-05-15T23:59:00+03:00

Description: Євросоюз зберігає солідарність з Україною, і це своєю чергою консолідує та зміцнює єдність самого ЄС та надає нові можливості для країн-кандидатів на вступ. — Укрінформ.

Images: ["[630_360_16675...](https://static.ukrinform.com/photos/2022_11/thumb_files/630_360_1667561515-584.jpg)"]

Tags: ['Євроінтеграція', 'Євросоюз', 'Боррель', 'Війна з росією']

Type: Article

<!--METADATA-->

![](../Images/2023-05-15T17-59-00-03-00/630_360_1667561515-584.jpg) Євросоюззберігає солідарність з Україною, і це своєю чергою консолідує та зміцнюєєдність самого ЄС та надає нові можливості для країн-кандидатів на вступ.

Про це в ході дискусії в рамках аналітичного Центру європейської політикизаявив Високий представник ЄС Жозеп Боррель. передає Укрінформ із посиланнямна [ ](http://audiovisual.ec.europa.eu/en/video/I-241057) .

Саме так він відповів на запитання кореспондента Укрінформу, чи буде здатнаЄвропа скористатися часом, який на полі бою виграють українські захисники, абипідготуватися до майбутніх викликів з безпеки та подолати фрагментарність *оборони ЄС.

«Я сподіваюся, - так. Так, ми зможемо скористатися цією можливістю, щобскоротити фрагментацію та консолідувати наші спроможності, стати більшоб’єднаними. Маю сказати, що єдність, яку ми продемонстрували, є видатною,незважаючи на всі затримки та дискусії. Майже після півтора року після початкувійни ця єдність зберігається, хоча європейське суспільство пройшло черезтруднощі. Ви пам’ятаєте зиму, та ціни на електрику й продовольство. Незважаючина це, (європейські) уряди продовжували підтримували Україну та залишатисяоб’єднаними», - сказав Високий представник ЄС.

Він зауважив, що хотів би завершити обговорення на оптимістичній ноті, в томучислі у питанні інтеграції до ЄС країн Західних Балкан, які вже тривалий часочікують прогресу, і для яких ситуація в Україні може зіграти ролькаталізатора у процесі входження до євроспільноти.

**Читайте також:** [ **Боррель** ](https://www.ukrinform.ua/rubric-ato/3708513-borrel-vvazae-formulu-zelenskogo-edinim-slahom-do-spravedlivogo-ta-stijkogo-miru.html)

«Я розумію розчарування, яке відчувають народи Західних Балкан. Але всіпроцеси входження були довгими. В Іспанії нам говорили: щойно закінчитьсявійськова диктатура, ви станете членами ЄС. Франко помер у 75-му році. Мистали членами ЄС у 86-му, через 11 років. При тому, що ми були ринковоюекономікою та мали багато економічних зв’язків», - зазначив [](https://www.ukrinform.ua/tag-zozep-borrel) , відповідаючи на запитанняпредставниці Македонії щодо шансів цієї країни на членство в ЄС після майже 20років очікування.

«Безумовно, війна в Україні створила новий імпульс. Ми маємо скористатися циммоментом. Україна є країною-кандидатом. Це означає силу тяжіння й для іншихкандидатів... Тож ми маємо допомагати вам, щоб ви були готові. Зараз для цьогодобрий момент, тому що Україна має бути визнана як країна-кандидат не на лишена папері, але фактично. Це буде підтягувати всіх, хто перебувають у черзіочікування», - додав дипломат.

Він визнав, що процес входження нових країн є викликом для офіційнихпредставників Євросоюзу, які також мають виконати своє домашнє завдання, абирозширений ЄС міг працювати. Адже коли до ЄС приєднаються ще шість або навітьбільше держав, це змусить пристосовувати до нової реальності всі процедури тавсю систему прийняття рішень.

**Читайте також:** [ **Боррель** ](https://www.ukrinform.ua/rubric-polytics/3708248-evrosouz-gotue-bagatoricnij-plan-z-pidtrimki-ukraini-borrel.html)

Як повідомлялося, у червні 2022 року Європейська Рада надала Україні статускраїни-кандидата на входження до ЄС. Єврокомісія розробила план дій із семикроків, які необхідно зробити для успішного просування до членства в ЄС -наразі Україна їх виконує.

Очікується, що у червні Єврокомісія оприлюднить попередню оцінку зусильУкраїни та включить остаточні висновки щодо досягнутого прогресу у загальнудоповідь про розширення ЄС, яка буде сформована до жовтня.

Україна розраховує, що ЄС зможе прийняти рішення щодо початку міждержавнихпереговорів про членство України в ЄС ще до кінця поточного року.

Source: [https://www.ukrinform.ua/rubric-polytics/3709691-solidarnist-u-pidtrimci-ukraini-gurtue-es-ta-spriae-jogo-rozsirennu-borrel.html](https://www.ukrinform.ua/rubric-polytics/3709691-solidarnist-u-pidtrimci-ukraini-gurtue-es-ta-spriae-jogo-rozsirennu-borrel.html)