# Серед призовників на службу за контрактом у Харкові побільшало молоді

Author: ['Дмитро Горбунов']

Time: 2023-05-14T84:00:00-04:00

Description: На Харківщині в усіх куточках триває комплексна робота з кандидатами для проходження... Война с Украиной 2022, Война с Украиной последние новости сегодня, Новости война с Украиной 2022 последние на сегодня, Будет ли война между Украиной и Россией и когда, Война с Украиной в 2022 году будет или нет,  Будет ли война с Украиной в ближайшее время что говорят,  Война с Украиной новости,  Новости Украины сегодня,  Украинские новости в украинских СМИ на русском

Images: ['[golovna-4-1.jpg](https://armyinform.com.ua/wp-content/uploads/2023/05/golovna-4-1.jpg)', '[harkiv-kontrakt-4.jpg](https://armyinform.com.ua/wp-content/uploads/2023/05/harkiv-kontrakt-4.jpg)', '[harkiv-kontrakt-2-daryna.jpg](https://armyinform.com.ua/wp-content/uploads/2023/05/harkiv-kontrakt-2-daryna.jpg)']

Tags: []

Category: News

<!--METADATA-->

![](../Images/2023-05-14T84-00-00-04-00/golovna-4-1.jpg)

На Харківщині в усіх куточках триває комплексна робота з кандидатами дляпроходження служби за контрактом у Збройних Силах України. За словамикомандування Харківського обласного ТЦК та СП, представники підпорядкованихрайонних установ разом із представниками військових частин проводять зустрічіз трудовими колективами чи працюють у центрах зайнятості. Аби розмова булабільш ґрунтовною, перед потенційними воїнами-контрактниками здебільшоговиступають учасники бойових дій. Останні вміють розвіяти російські міфи чилякалки про наше військо та доносять лише правду.

— На власних прикладах ми розказуємо про всі переваги служби на професійнійоснові, — пояснює офіцер Харківського обласного ТЦК та СП підполковник АндрійКотенко. — У результаті наших старань від початку 2023-го сотні патріотівдобровільно пішли захищати свою державу. До цього часу ми на 100% виконали всіцьогорічні плани-завдання, визначені в Генеральному штабі ЗСУ, і працюємо далів цьому напрямку.

![](../Images/2023-05-14T84-00-00-04-00/harkiv-kontrakt-4.jpg)

Він додав, що у квітні до армії було направлено необхідну кількість чоловіківта жінок. При цьому, як порівняти з попередніми місяцями, до них прийшлозначно більше молодих українців.

— Середній вік усіх тих, кого ми призвали впродовж останнього місяця, становив25 років. Враховуючи їхнє бажання та відмінний фізичний стан, найбільшукількість ми направили до частин ДШВ та Морської піхоти. Також чимало осібобрали службу в Сухопутних військах. Окрема механізована бригада імені ІванаСірка є тут певним лідером, — уточнив підполковник Андрій Котенко.

До речі, серед призваних у квітні був і громадянин Грузії Давит, який ще у2008-му бився з росіянами у своїй країні. Згодом він одружився з українкою тапереїхав до Харкова. Аби його точно взяли служити в ЗСУ, чоловік останнімісяці активно займався спортом. Тому прийшов до свого РТЦК та СП добрепідготовленим.

Днями до фінальної крапки свого призову дісталася мешканка Лозової Дарина. Всередині травня вона принесла останній необхідний документ. Тож у думках уже«носить» погони військовослужбовиці ЗСУ.

![](../Images/2023-05-14T84-00-00-04-00/harkiv-kontrakt-2-daryna.jpg)Мешканка міста Лозова Дарина

— Я довго йшла до цього важливого кроку, — говорить жінка. — Після школитривалий час працювала на залізниці провідницею пасажирського вагона. Томувідрядженнями мене не налякати. Знаю, що в армії буде важко, але морально тафізично готова до цього. Після опанування військової науки в навчальномуцентрі служитиму стрільцем у механізованій бригаді імені Івана Сірка. Вдома намене чекатиме 11-річна донечка Єва. Вона досить доросла, і зрозуміла мійвибір. Вона буде з бабусею, поки я захищатиму їх та рідну Україну.

Як зазначили в Харківському ОТЦК та СП, з підбором кандидатів для служби законтрактом їм дуже допомагають фахівці Харківського офісу сприянняобороноздатності країни.

— Проводячи консультації з питань проведення мобілізації в державі,співробітники офісу на анонімній основі розказують і про умови добровільногопризову на військову службу. Тому всім патріотам, яких хвилює майбутнє нашоїдержави, раджу звернутися до найближчого РТЦК та СП чи зателефонувати до Офісусприяння обороноздатності країни за номером 0-800-300-441, — насамкінецьзауважив підполковник Андрій Котенко.

_Фото автора_

Source: [https://armyinform.com.ua/2023/05/14/sered-pryzovnykiv-na-sluzhbu-za-kontraktom-u-harkovi-pobilshalo-molodi/](https://armyinform.com.ua/2023/05/14/sered-pryzovnykiv-na-sluzhbu-za-kontraktom-u-harkovi-pobilshalo-molodi/)