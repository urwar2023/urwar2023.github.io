# Китайський військовий корабель ледь не зіштовхнувся з есмінцем США у Тайванській протоці

Authors: Ukrinform (Person)

Publisher: Укринформ (Organization)

Published Time: 2023-06-04T09:36:57+03:00

Modified Time: 2023-06-04T09:36:57+03:00

Description: Китайський військовий корабель Luyanh III двічі в безпосередній та небезпечній близькості здійснював небезпечні маневри поблизу американського есмінця Chung-Hoon у Тайванській протоці, ледь не зіштовхнувшись з ним. — Укрінформ.

Images: ['[630_360_16858...](https://static.ukrinform.com/photos/2023_06/thumb_files/630_360_1685860596-935.jpg)']

Tags: ['Китай', 'США', 'Тайвань', 'Корабель']

Type: Article

<!--METADATA-->

![](../Images/yкринформ/2023-06-04T09-36-57-03-00/630_360_1685860596-935.jpg) Китайськийвійськовий корабель Luyanh III двічі в безпосередній та небезпечній близькостіздійснював небезпечні маневри поблизу американського есмінця Chung-Hoon уТайванській протоці, ледь не зіштовхнувшись з ним.

Про це [ повідомило ](https://www.pacom.mil/Media/News/News-Article-View/Article/3415952/usindopacom-statement-on-unsafe-maritime-interaction/)Індо-Тихоокеанське командування Збройних сил США, передає Укрінформ.

Зазначається, що американський есмінець USS Chung-Hoon (DDG 93) разом зканадським фрегатом HMCS Montreal (FFH 336) 3 червня робили плановий перехідчерез [ Тайванську ](https://www.ukrinform.ua/tag-tajvan) протоку у водах, дедіє свобода навігації та прольотів. У цей час китайський есмінець Luyanh IIIDDG 132 (PRC LY 132) виконував маневри в небезпечний спосіб поблизу есмінцяСША.

Як наголошується у заяві, Luyanh III наздогнав Chung-Hoon з лівого борту таперерізав йому шлях на відстані 150 ярдів (137 метрів), тому американськийкорабель знизив швидкість до 10 вузлів, щоб уникнути зіткнення. Після цьогокорабель КНР повторив маневр, але вже на відстані 2000 ярдів (1828 метрів).

Канадське видання Global Times, журналісти якого були на борту HMCS Montreal,[ зафільмувало ](https://globalnews.ca/news/9743650/china-warship-nearly-hits-us-destroyer-taiwan-strait/) інцидент.

В Індо-Тихоокеанському командуванні наголосили, що дії китайського корабляпорушили морські «Правила дорожнього руху» щодо безпечного проходу вміжнародних водах.

Капітан канадського фрегата Пол Маунтфорд назвав маневр «непрофесійним» ідодав, що інцидент був «явно спровокований китайцями».

У заяві для Global News речник посольства Китаю в Канаді сказав, що«відповідні країни навмисно викликають проблеми та ризики в Тайванськійпротоці, злісно підриваючи регіональний мир і стабільність і надсилаючинеправильні сигнали силам «незалежності Тайваню».

**Читайте також:** [ Лі Шанфу: **Китай** і США мають знайти точки дотику длязбереження стабільності у світі ](https://www.ukrinform.ua/rubric-world/3717989-li-sanfu-kitaj-i-ssa-maut-znajti-tocki-dotiku-dla-zberezenna-stabilnosti-u-sviti.html)

За його словами, Китай вживатиме всіх необхідних заходів, щоб «твердовідповісти на всі загрози та провокації».

Як повідомляв Укрінформ, міністр оборони США Ллойд Остін під час виступу набезпековому форумі «Діалог Шангрі-Ла» в Сінгапурі заявив, що Сполучені Штатиглибоко віддані збереженню статус-кво в Тайванській протоці та продовжатькатегорично протистояти одностороннім спробам його зміни.

_Фото: nationalnewswatch.com_

Source: [https://www.ukrinform.ua/rubric-world/3718021-kitajskij-vijskovij-korabel-led-ne-zistovhnuvsa-z-esmincem-ssa-u-tajvanskij-protoci.html](https://www.ukrinform.ua/rubric-world/3718021-kitajskij-vijskovij-korabel-led-ne-zistovhnuvsa-z-esmincem-ssa-u-tajvanskij-protoci.html)