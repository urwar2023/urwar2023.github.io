# Легіон «Свобода Росії» та РДК заявили, що взяли в полон солдатів у Бєлгородській області

Authors: Ukrinform (Person)

Publisher: Укринформ (Organization)

Published Time: 2023-06-04T15:20:00+03:00

Modified Time: 2023-06-04T15:20:00+03:00

Description: «Російський добровольчий корпус» і Легіон «Свобода Росії» заявили, що захопили у полон солдатів армії РФ. — Укрінформ.

Images: ['[630_360_16849...](https://static.ukrinform.com/photos/2023_05/thumb_files/630_360_1684939078-4756.jpeg)']

Tags: ['Війна з Росією', 'Легіон «Свобода Росії» ', 'РДК']

Type: Article

<!--METADATA-->

![](../Images/yкринформ/2023-06-04T15-20-00-03-00/630_360_1684939078-4756.jpeg)«Російський добровольчий корпус» і Легіон «Свобода Росії» заявили, що захопилиу полон солдатів армії РФ.

Про це повідомляється в [ Телеграм-каналі РДК ](https://t.me/russvolcorps/582), передає Укрінформ.

У відеозверненні вони закликали губернатора Бєлгородської області В'ячеславаГладкова зустрітися з ними в місцевій церкві для короткої розмови – в обмін напередачу полонених.

**Читайте також:** [ Легіон «Свобода Росії» та **РДК** заявили, що увійшли допередмістя Шебекіна ](https://www.ukrinform.ua/rubric-ato/3718091-legion-svoboda-rosii-ta-rdk-zaavili-so-uvijsli-do-peredmista-sebekina.html)

«Сьогодні велике православне свято, Трійця. Як жест доброї волі, про які такчасто говорять в уряді РФ, ми готові віддати вам цих полонених, простихросійських солдатів, за можливість поспілкуватися з вами особисто, обговоритипоточну ситуацію в регіоні і, головне, поговорити про його майбутнє і майбутнєРосії в загалом. Тому запрошуємо вас до діалогу у стінах храму у НовійТаволжанці», - йдеться у дописі.

Вони закликали Гладкова приїхати на машині швидкої допомоги особисто, усупроводі водія без зброї.

«Я прийду особисто з представником ЛСР та полоненими. Зовсім недавно виотримали орден мужності, так проявіть справжню громадянську мужність!», -додали члени групи.

**Читайте також:** [ У Росії зростає тривожність через події у Бєлгородськійобласті – ISW ](https://www.ukrinform.ua/rubric-ato/3717327-u-rosii-zrostae-trivoznist-cerez-podii-u-belgorodskij-oblasti-isw.html)

Як повідомляв Укрінформ, 1 червня Легіон «Свобода Росії» та «Російськийдобровольчий корпус» заявили про початок нового рейду у Бєлгородську областьРФ.

Російська влада для боротьби з партизанами перекинула у прикордонні населеніпункти Бєлгородської області елітний загін спецпризначення, а також почаламасові обстріли території.

Легіон «Свобода Росії» запропонував жителям Бєлгородської області РФ, якіпотерпають від обстрілів армією РФ, евакуюватися в Україну.

**Читайте також:** [ Легіон « **РДК** » заявив, що його бійці знову заходилидо Росії ](https://www.ukrinform.ua/rubric-ato/3715786-legion-rdk-zaaviv-so-jogo-bijci-znovu-zahodili-do-rosii.html)

4 червня «Російський добровольчий корпус» і Легіон «Свобода Росії» заявили провходження до передмістя Шебекіна Бєлгородської області РФ.

Source: [https://www.ukrinform.ua/rubric-ato/3718146-legion-svoboda-rosii-ta-rdk-zaavili-so-vzali-v-polon-rosijskih-soldativ-u-belgorodskij-oblasti.html](https://www.ukrinform.ua/rubric-ato/3718146-legion-svoboda-rosii-ta-rdk-zaavili-so-vzali-v-polon-rosijskih-soldativ-u-belgorodskij-oblasti.html)