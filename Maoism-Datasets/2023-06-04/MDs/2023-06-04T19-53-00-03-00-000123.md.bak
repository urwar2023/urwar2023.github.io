# США вірять в успіх контрнаступу України – радник Байдена

Authors: Ukrinform (Person)

Publisher: Укринформ (Organization)

Published Time: 2023-06-04T19:53:00+03:00

Modified Time: 2023-06-04T19:53:00+03:00

Description: У США вважають, що довгоочікуваний український контрнаступ буде успішним і призведе до повернення стратегічно важливої території. — Укрінформ.

Images: ['[630_360_16846...](https://static.ukrinform.com/photos/2023_05/thumb_files/630_360_1684691970-341.jpg)']

Tags: ['США', 'Війна з Росією', 'Контрнаступ']

Type: Article

<!--METADATA-->

![](../Images/yкринформ/2023-06-04T19-53-00-03-00/630_360_1684691970-341.jpg) У СШАвважають, що довгоочікуваний український контрнаступ буде успішним і призведедо повернення стратегічно важливої території.

Як передає Укрінформ, про це в інтерв’ю телеканалу [ CNN](https://edition.cnn.com/2023/06/04/politics/biden-xi-jinping-china-ukraine-cnntv/index.html) заявив радник Президента США з питань національної безпекиДжейкоб Салліван.

«Скільки саме і в яких місцях - це буде залежати від розвитку подій на місці,коли українці почнуть цей контрнаступ. Але ми віримо, що в цьому контрнаступіукраїнці досягнуть успіху», - сказав він.

Він додав, що США вважають, що довгоочікуваний український [ контрнаступ](https://www.ukrinform.ua/tag-kontrnastup) призведе до повернення«стратегічно важливої території».

За його словами, розвиток подій на полі бою матиме «великий вплив» на будь-якімайбутні переговори.

«Але я скажу ось що: Президент Зеленський сам сказав, що ця війна врешті-рештзавершиться дипломатичним шляхом», — сказав Салліван.

**Читайте також:** [ **Контрнаступ** ЗСУ буде вражаючим — ексдиректор ЦРУ](https://www.ukrinform.ua/rubric-ato/3717973-kontrnastup-zsu-bude-vrazaucim-eksdirektor-cru.html)

Раніше ексдиректор ЦРУ генерал Девід Петреус заявив, що контрнаступукраїнського війська буде вражаючим і досягне кульмінації уже в перші три-чотири доби.

Як повідомляв Укрінформ, Президент України [ Володимир Зеленський заявив проготовність розпочати контрнаступ ](https://www.ukrinform.ua/rubric-ato/3717842-zelenskij-mi-gotovi-do-kontrnastupu.html) , наголосивши водночас,що цей процес потребуватиме певного часу та матиме високу ціну.

_Фото: Костянтин Ліберов_

Source: [https://www.ukrinform.ua/rubric-ato/3718231-ssa-virat-v-uspih-kontrnastupu-ukraini-radnik-bajdena.html](https://www.ukrinform.ua/rubric-ato/3718231-ssa-virat-v-uspih-kontrnastupu-ukraini-radnik-bajdena.html)