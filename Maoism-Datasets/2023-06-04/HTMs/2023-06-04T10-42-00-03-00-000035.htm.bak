<html>
<head><style>img{height: auto; width: auto\9; width:100%;}</style></head>
<body>
<h1>Російські ракети вдарили по аеродрому біля Кропивницького</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-06-04T10:42:00+03:00</p>
<p>Modified Time: 2023-06-04T10:42:00+03:00</p>
<p>Description: Дві російські крилаті ракети у ніч на 4 червня влучили в оперативний аеродром поблизу Кропивницького. — Укрінформ.</p>
<p>Images: ['<a href="https://static.ukrinform.com/photos/2022_12/thumb_files/630_360_1670260661-504.jpg">630_360_16702...</a>']</p>
<p>Tags: ['Кропивницький', 'Обстріл', 'Аеродром', 'Війна з Росією', 'Ракетний удар', 'Єдині новини']</p>
<p>Type: Article</p>
<!--METADATA-->

<p><img alt="" src="../Images/yкринформ/2023-06-04T10-42-00-03-00/630_360_1670260661-504.jpg" /> Двіросійські крилаті ракети у ніч на 4 червня влучили в оперативний аеродромпоблизу Кропивницького.</p>
<p>Як передає Укрінформ, про це в ефірі загальнонаціонального телемарафону «Єдиніновини» повідомив речник Повітряних сил ЗСУ Юрій Ігнат.</p>
<p>"Крилаті ракети усі не знищили, знищені чотири з шести. На жаль, влучили воперативний <a href="https://www.ukrinform.ua/tag-aerodrom"> аеродром </a> поблизуКропивницького", - сказав Ігнат.</p>
<p><em>Відео: телемарафон "Єдині новини"</em></p>
<p>Водночас він зауважив, що противник не може активно атакувати щодня, а занаявності більшої кількості ракет росіяни гарантовано збільшували б обстріли.</p>
<p><strong>Читайте також:</strong> <a href="https://www.ukrinform.ua/rubric-ato/3717976-nicna-ataka-zagarbnikiv-na-kiiv-ppo-znisilo-raketi-na-dalnih-pidstupah.html"> Нічна атака загарбників на Київ: ППО знищила ракети надальніх підступах </a></p>
<p>«Було би більше (ракет – ред.), повірте, пускали би більше 100% і повійськових аеродромах. У нас десятки оперативних аеродромів. На жаль, це єласий шматок для ворога, не дає їм спокою українська авіація. Вони зазвичай її«знищують» у себе в повідомленнях - по 5, а інколи по 10 літаків щотижня. Як ізрештою «знищили» вже вісім разів всю військову авіацію. Авіація в нас працюєна отих десятках оперативних аеродромів. Авіація лише за минулу добу і запоточну здійснила вже понад 30 літаковильотів, завдала понад 10 авіаційнихударів. Зрозуміло, противнику це не подобається», - пояснив речник.</p>
<p>Ігнат запевнив, що українська авіація протидіє ворогу в тому складі, який має,а деякі західні зразки озброєння вже адаптовані до наших винищувачів. Вінвкотре наголосив на необхідності багатоцільового винищувача для Повітряних силЗСУ.</p>
<p><strong>Читайте також:</strong> <a href="https://www.ukrinform.ua/rubric-ato/3717897-aviacia-sil-oboroni-za-dobu-zavdala-11-udariv-po-rosijskih-zagarbnikah.html"> <strong>Авіація</strong> Сил оборони за добу завдала 11 ударів поросійських загарбниках </a></p>
<p>«Мусимо розуміти, що нам все ж таки потрібен багатоцільовий літак, щоб недавати ворогу шансів як мінімум наближатись до наших кордонів, кидати на наскеровані авіабомби і ще краще захистити з повітря нашу державу. Разом з тимикомплексами ППО нам потрібен сучасний літак, тоді небо буде на замку іповітряний тероризм окупантів завершиться», - зазначив він.</p>
<p>Як повідомляв Укрінформ, вночі 4 червня 2023 року противник застосував п’ятьіранських ударних БпЛА «Shahed-136/131» з Брянської області. Крім того, шістькрилатих ракет повітряного базування Х-101/Х-555 – випущені із шестистратегічних бомбардувальників Ту-95мс з району Каспію. Сили та засобипротиповітряної оборони Повітряних сил Збройних сил України <a href="https://www.ukrinform.ua/rubric-ato/3717993-ppo-vnoci-zbila-cotiri-rosijski-krilati-raketi-ta-tri-udarni-droni.html"> знищили чотириросійські крилаті ракети і три ударні дрони.</a></p>
<p>Source: <a href="https://www.ukrinform.ua/rubric-ato/3718049-rosijski-raketi-vdarili-po-aerodromu-bila-kropivnickogo.html">https://www.ukrinform.ua/rubric-ato/3718049-rosijski-raketi-vdarili-po-aerodromu-bila-kropivnickogo.html</a></p>
</body>
</html>