<h1>Увесь світ працює над притягненням РФ до відповідальності за вбивства дітей в Україні - Президент</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-06-04T21:03:00+03:00</p>
<p>Modified Time: 2023-06-04T21:03:00+03:00</p>
<p>Description: Президент Володимир Зеленський висловив свої співчуття постраждалим від російської агресії в місті Підгородне на Дніпропетровщині, а також запевнив, що вище керівництво Росії буде покаране за вбивства українських дітей. — Укрінформ.</p>
<p>Images: ['<a href="https://static.ukrinform.com/photos/2023_05/thumb_files/630_360_1685119271-129.jpeg">630_360_16851...</a>']</p>
<p>Tags: ['Діти', 'Воєнні злочини', 'Зеленський', 'Війна з Росією']</p>
<p>Type: Article</p>
<!--METADATA-->

<p><img alt="" src="../Images/2023-06-04T21-03-00-03-00/630_360_1685119271-129.jpeg" /> ПрезидентВолодимир Зеленський висловив свої співчуття постраждалим від російськоїагресії в місті Підгородне на Дніпропетровщині, а також запевнив, що вищекерівництво Росії буде покаране за вбивства українських дітей.</p>
<p>Про це глава держави повідомив у вечірньому <a href="https://t.me/V_Zelenskiy_official/6464"> зверненні.</a></p>
<p>"Вже завершилася рятувальна операція в місті Підгородне на Дніпровщині, деросійська ракета зруйнувала будинки. 25 людей зазнали поранень, з них пʼятеро– діти. Давид, йому 6 років, – тяжкий стан, хлопець госпіталізований. Денис,йому 11 років, – теж тяжкий стан, госпіталізований. Олександр, 15 років, – тежтяжкий стан. Ліза, 17 років, – лікування амбулаторне. Кіра, їй 10 років, –мінно-вибухова травма, лікування амбулаторне. Боляче бачити такі звіти. Ліза,2 роки дівчинці, вона була вбита цією російською ракетою. Ймовірно,«Іскандер». Мої співчуття рідним і близьким…", - сказав Зеленський.</p>
<p>Президент підкреслив, що від початку повномасштабної війни достеменно відомопро загибель 485 дітей. Він зауважив, що це те число, яке Україна можеофіційно підтвердити, знаючи дані кожної дитини.</p>
<p><strong>Читайте також:</strong> <a href="https://www.ukrinform.ua/rubric-ato/3718004-rosijska-armia-vbila-v-ukraini-vze-485-ditej-se-1005-poranila.html"> Російська армія вбила в Україні вже 485 <strong>дітей</strong> , ще1005 поранила </a></p>
<p>За словами глави держави, реальна цифра більша - після деокупації теририторіїу могилах знаходять жертв російської агресії, зокрема дітей. ВодночасЗеленський нагадав, що на повернення з Росії чекають щонайменше 19 505депортованих дітей.</p>
<p>"Сьогодні в нашій державі – день памʼяті дітей, які загинули внаслідокросійської агресії. Ще з 14-го року. Дітей, які були б живі, якби купкабандитів у Кремлі, у Москві не відчула себе вождями, які нібито мають правовершити долю народів. Кожен із цих бандитів буде засуджений. Я не сумніваюся вцьому. На цей результат працюють усі необхідні правові інституції", -наголосив Президент.</p>
<p>Зеленський подякував усім у світі, хто допомагає роботі Міжнародногокримінального суду у розслідуванні російських злочинів в Україні, а також тим,хто долучається до організації спеціального трибуналу щодо злочину агресіїРосії проти України - "первісного злочину, який породив усі інші страшнізлочини цієї війни".</p>
<p>Як повідомляв Укрінформ, до Міжнародного дня безневинних дітей - жертв агресії<a href="https://www.ukrinform.ua/rubric-society/3718190-u-harkovi-zelenska-vzala-ucast-u-vidkritti-pamatnika-ditam-aki-zaginuli-cerez-agresiu-rf.html"> у Харкові відкрили пам'ятник українським дітям, які загинули внаслідокзбройної агресії з боку Росії. </a></p>
<p><em>Фото: ОП</em></p>
<p>Source: <a href="https://www.ukrinform.ua/rubric-ato/3718245-uves-svit-pracue-nad-pritagnennam-rf-do-vidpovidalnosti-za-vbivstva-ditej-v-ukraini-prezident.html">https://www.ukrinform.ua/rubric-ato/3718245-uves-svit-pracue-nad-pritagnennam-rf-do-vidpovidalnosti-za-vbivstva-ditej-v-ukraini-prezident.html</a></p>