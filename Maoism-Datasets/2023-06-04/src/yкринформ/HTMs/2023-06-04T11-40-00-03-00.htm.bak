<h1>«Їх убили російські зброя та ненависть»: Зеленський показав відео з дітьми, чиї життя забрав ворог</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-06-04T11:40:00+03:00</p>
<p>Modified Time: 2023-06-04T11:40:00+03:00</p>
<p>Description: Президент України Володимир Зеленський наголошує, що російські зброя та ненависть щодня продовжують забирати та руйнувати життя українських дітей. — Укрінформ.</p>
<p>Images: ['<a href="https://static.ukrinform.com/photos/2022_10/thumb_files/630_360_1665719857-744.png">630_360_16657...</a>']</p>
<p>Tags: ['Діти', 'Зеленський', 'Війна з Росією']</p>
<p>Type: Article</p>
<!--METADATA-->

<p><img alt="" src="../Images/2023-06-04T11-40-00-03-00/630_360_1665719857-744.png" /> ПрезидентУкраїни Володимир Зеленський наголошує, що російські зброя та ненависть щодняпродовжують забирати та руйнувати життя українських дітей.</p>
<p>Як передає Укрінформ, про це Зеленський написав у <a href="https://www.facebook.com/zelenskiy.official/videos/2370899293092122/"> Фейсбуці</a> таопублікував відповідне відео.</p>
<p>“13-річний Дмитро з Харкова, 4-річна Ліза з Вінниці, Сергійко з Новосолоного,якому було лише 2 дні. У списку невинних дитячих жертв російської агресії вжещонайменше 500 наших дітей”, - заявив Зеленський.</p>
<p><em>Відео: Володимир Зеленський</em></p>
<p>За словами Президента, ці <a href="https://www.ukrinform.ua/tag-diti"> діти </a> моглистати відомими вченими, художниками, спортивними чемпіонами, творити історіюУкраїни, але їх убили російські зброя та ненависть, які щодня продовжуютьзабирати та руйнувати життя українських дітей.</p>
<p>Глава держави нагадав, що точну кількість постраждалих дітей неможливоустановити через активні бойові дії та захоплення російськими військамичастини території України.</p>
<p><strong>Читайте також:</strong> <a href="https://www.ukrinform.ua/rubric-ato/3718004-rosijska-armia-vbila-v-ukraini-vze-485-ditej-se-1005-poranila.html"> Російська армія вбила в Україні вже 485 <strong>дітей</strong> , ще1005 поранила </a></p>
<p>“Щоб захистити життя, ми повинні вистояти та перемогти у цій війні! ВсяУкраїна, всі наші люди, всі наші діти мають бути вільними від російськоготерору!”, - підкреслив Президент.</p>
<p>Як повідомлялося, у 2021 році Верховна Рада України ухвалила постанову провшанування щороку 4 червня пам’яті дітей, які загинули внаслідок збройноїагресії Російської Федерації.</p>
<p>Source: <a href="https://www.ukrinform.ua/rubric-ato/3718069-ih-ubili-rosijski-zbroa-ta-nenavist-zelenskij-pokazav-video-z-ditmi-cii-zitta-zabrav-vorog.html">https://www.ukrinform.ua/rubric-ato/3718069-ih-ubili-rosijski-zbroa-ta-nenavist-zelenskij-pokazav-video-z-ditmi-cii-zitta-zabrav-vorog.html</a></p>