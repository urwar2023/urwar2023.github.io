<h1>Голова Дніпропетровської ОВА розповів про дітей, які постраждали через ворожу атаку по передмістю</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-06-04T16:56:30+03:00</p>
<p>Modified Time: 2023-06-04T16:56:30+03:00</p>
<p>Description: Унаслідок ракетної атаки по передмістю Дніпра, яка сталася напередодні, постраждало п'ятеро дітей, одна дитина загинула. — Укрінформ.</p>
<p>Images: ['<a href="https://static.ukrinform.com/photos/2023_06/thumb_files/630_360_1685886886-917.jpg">630_360_16858...</a>']</p>
<p>Tags: ['Діти', 'Дніпропетровщина', 'Війна з Росією']</p>
<p>Type: Article</p>
<!--METADATA-->

<p><img alt="" src="../Images/2023-06-04T16-56-30-03-00/630_360_1685886886-917.jpg" /> Унаслідокракетної атаки по передмістю Дніпра, яка сталася напередодні, постраждалоп'ятеро дітей, одна дитина загинула.</p>
<p>Про історії цих дітей розповів голова Дніпропетровської ОВА Сергій Лисак укількох дописах у <a href="https://t.me/s/dnipropetrovskaODA"> Телеграмі </a> , передаєУкрінформ.</p>
<p>"6-річний Давид був вдома з батьками. Аж тут – вибух! Мить – і квартираперетворилася на руїни. Та головне – родина вижила. Всі троє змогли вибратися,хоч і отримали поранення. Дитина – в реанімації. Як і ще два хлопці,постраждалі через «прильот» по Підгородненській громаді", - написав він.</p>
<p><strong>Читайте також:</strong> <a href="https://www.ukrinform.ua/rubric-regions/3718121-raketnij-udar-po-dnipropetrovsini-veresuk-priihala-na-misce-tragedii.html"> Ракетний удар по <strong>Дніпропетровщ</strong> ині: Верещук приїхалана місце трагедії </a></p>
<p>У важкому стані в лікарні перебуває 15-річний Сашко та 11-річний Денис. Удітей множинні травми, струси мозку, переломи. Всіх прооперували.</p>
<p>За даними ОВА, пацієнти йдуть на поправку і невдовзі їх переведуть дозвичайних палат.</p>
<p>Загиблу 2-річну дівчинку звали Ліза. В момент ракетного удару разом із мамоювона була вдома.</p>
<p><strong>Читайте також:</strong> <a href="https://www.ukrinform.ua/rubric-regions/3718014-izpid-zavaliv-budinku-na-dnipropetrovsini-za-nic-vratuvali-cotiroh-ludej.html"> Із-під завалів будинку на <strong>Дніпропетровщ</strong> ині за нічврятували чотирьох людей </a></p>
<p>"Обидві опинилися під завалами. Складно уявити, що відчував батько дівчинки,який чимдуж прибіг з роботи і побачив цю картину. Він несамовито кричав.Одразу ж кинувся допомагати рятувальникам", - йдеться в <a href="https://t.me/dnipropetrovskaODA/5066?single"> дописі</a> .</p>
<p>Спочатку з-під руїн дістали дружину та доправили до реанімації. Тіло дитинизнайшли близько третьої ранку.</p>
<p>На місці атаки триває ліквідація наслідків. Працюють усі служби. Розгорнулигуманітарні місії благодійні організації. Поряд з людьми місцева влада.Приймають звернення від мешканців постраждалих осель.</p>
<p>Раніше повідомлялось, що загалом внаслідок ракетного удару РФ у передмістіДніпра постраждали 22 людини. 6 квартир зруйновано повністю.</p>
<p>Source: <a href="https://www.ukrinform.ua/rubric-society/3718180-golova-dnipropetrovskoi-ova-rozpoviv-pro-ditej-aki-postrazdali-cerez-vorozu-ataku-po-peredmistu.html">https://www.ukrinform.ua/rubric-society/3718180-golova-dnipropetrovskoi-ova-rozpoviv-pro-ditej-aki-postrazdali-cerez-vorozu-ataku-po-peredmistu.html</a></p>