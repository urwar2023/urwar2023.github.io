# Увесь світ працює над притягненням РФ до відповідальності за вбивства дітей в Україні - Президент

Authors: Ukrinform (Person)

Publisher: Укринформ (Organization)

Published Time: 2023-06-04T21:03:00+03:00

Modified Time: 2023-06-04T21:03:00+03:00

Description: Президент Володимир Зеленський висловив свої співчуття постраждалим від російської агресії в місті Підгородне на Дніпропетровщині, а також запевнив, що вище керівництво Росії буде покаране за вбивства українських дітей. — Укрінформ.

Images: ['[630_360_16851...](https://static.ukrinform.com/photos/2023_05/thumb_files/630_360_1685119271-129.jpeg)']

Tags: ['Діти', 'Воєнні злочини', 'Зеленський', 'Війна з Росією']

Type: Article

<!--METADATA-->

![](../Images/2023-06-04T21-03-00-03-00/630_360_1685119271-129.jpeg) ПрезидентВолодимир Зеленський висловив свої співчуття постраждалим від російськоїагресії в місті Підгородне на Дніпропетровщині, а також запевнив, що вищекерівництво Росії буде покаране за вбивства українських дітей.

Про це глава держави повідомив у вечірньому [ зверненні.](https://t.me/V_Zelenskiy_official/6464)

"Вже завершилася рятувальна операція в місті Підгородне на Дніпровщині, деросійська ракета зруйнувала будинки. 25 людей зазнали поранень, з них пʼятеро– діти. Давид, йому 6 років, – тяжкий стан, хлопець госпіталізований. Денис,йому 11 років, – теж тяжкий стан, госпіталізований. Олександр, 15 років, – тежтяжкий стан. Ліза, 17 років, – лікування амбулаторне. Кіра, їй 10 років, –мінно-вибухова травма, лікування амбулаторне. Боляче бачити такі звіти. Ліза,2 роки дівчинці, вона була вбита цією російською ракетою. Ймовірно,«Іскандер». Мої співчуття рідним і близьким…", - сказав Зеленський.

Президент підкреслив, що від початку повномасштабної війни достеменно відомопро загибель 485 дітей. Він зауважив, що це те число, яке Україна можеофіційно підтвердити, знаючи дані кожної дитини.

**Читайте також:** [ Російська армія вбила в Україні вже 485 **дітей** , ще1005 поранила ](https://www.ukrinform.ua/rubric-ato/3718004-rosijska-armia-vbila-v-ukraini-vze-485-ditej-se-1005-poranila.html)

За словами глави держави, реальна цифра більша - після деокупації теририторіїу могилах знаходять жертв російської агресії, зокрема дітей. ВодночасЗеленський нагадав, що на повернення з Росії чекають щонайменше 19 505депортованих дітей.

"Сьогодні в нашій державі – день памʼяті дітей, які загинули внаслідокросійської агресії. Ще з 14-го року. Дітей, які були б живі, якби купкабандитів у Кремлі, у Москві не відчула себе вождями, які нібито мають правовершити долю народів. Кожен із цих бандитів буде засуджений. Я не сумніваюся вцьому. На цей результат працюють усі необхідні правові інституції", -наголосив Президент.

Зеленський подякував усім у світі, хто допомагає роботі Міжнародногокримінального суду у розслідуванні російських злочинів в Україні, а також тим,хто долучається до організації спеціального трибуналу щодо злочину агресіїРосії проти України - "первісного злочину, який породив усі інші страшнізлочини цієї війни".

Як повідомляв Укрінформ, до Міжнародного дня безневинних дітей - жертв агресії[ у Харкові відкрили пам'ятник українським дітям, які загинули внаслідокзбройної агресії з боку Росії. ](https://www.ukrinform.ua/rubric-society/3718190-u-harkovi-zelenska-vzala-ucast-u-vidkritti-pamatnika-ditam-aki-zaginuli-cerez-agresiu-rf.html)

_Фото: ОП_

Source: [https://www.ukrinform.ua/rubric-ato/3718245-uves-svit-pracue-nad-pritagnennam-rf-do-vidpovidalnosti-za-vbivstva-ditej-v-ukraini-prezident.html](https://www.ukrinform.ua/rubric-ato/3718245-uves-svit-pracue-nad-pritagnennam-rf-do-vidpovidalnosti-za-vbivstva-ditej-v-ukraini-prezident.html)