# Резніков відкинув заяви Москви про повне захоплення Бахмута

Authors: Ukrinform (Person)

Publisher: Укринформ (Organization)

Published Time: 2023-06-04T13:46:00+03:00

Modified Time: 2023-06-04T13:46:00+03:00

Description: Міністр оборони Олексій Резніков відкинув заяви Москви про повне захоплення Бахмута, заявивши, що частина міста залишається під контролем України. — Укрінформ.

Images: ['[630_360_16813...](https://static.ukrinform.com/photos/2023_04/thumb_files/630_360_1681398232-396.jpg)']

Tags: ['Бахмут', 'Резніков', 'Війна з Росією']

Type: Article

<!--METADATA-->

![](../Images/2023-06-04T13-46-00-03-00/630_360_1681398232-396.jpg) Міністроборони Олексій Резніков відкинув заяви Москви про повне захоплення Бахмута,заявивши, що частина міста залишається під контролем України.

Про це він сказав в інтерв`ю [ СNA](https://www.channelnewsasia.com/world/ukraine-defence-minister-oleksii-reznikov-shangri-la-dialogue-russia-war-invasion-imperialist-3534446) вкулуарах безпекового форуму «Діалог Шангрі-Ла» у Сінгапурі, передає Укрінформ.

«Ми використовуємо Бахмут як опорний пункт, щоб зменшити їхній (Росії – ред.)наступальний потенціал. Ми (досі – ред.) контролюємо цю територію, я маю наувазі частину. Але Бахмут вже не місто. Вони (росіяни – ред.) все знищили. Ніжитлових будинків, ні дитсадків, ні лікарень. нічого. Це порожнє місце», —сказав Резніков.

За його словами, Росія за останні вісім місяців втратила понад 60 тисяч осіб успробі захопити контроль над містом.

Міністр зазначив, що використання Росією найманців замість своїх збройних силу битві за [ Бахмут ](https://www.ukrinform.ua/tag-bahmut) свідчить пронекомпетентність і розкол у Кремлі.

«Це означає, що внутрішньо для них ситуація погана. Це означає, що боротьбаміж кремлівськими можновладцями триває», – сказав він.

**Читайте також:** [ **Резніков** під час зустрічі з заступником прем`єраКамбоджі подякував за підтримку України ](https://www.ukrinform.ua/rubric-polytics/3718079-reznikov-pid-cas-zustrici-z-zastupnikom-premera-kambodzi-podakuvav-za-pidtrimku-ukraini.html)

Резніков також звинуватив Москву в імперіалізмі, заявивши, що Кремльнамагається повернути Росії колишню славу радянської імперії, застосовуючисилу над втраченими територіями.

«Вони (росіяни – ред.) досі збирають землі. Вони не можуть погодитися з тим,що малі країни можуть жити окремо, незалежно та зі своїми цінностями. У нихдосі є імперіалістичний підхід – єдина велика Росія чи Радянський Союз. Аледля нас неприйнятна доктрина «сильний — завжди правий», — сказав він.

Резніков додав, що крім України, Москва також підбурювала до заворушень інасильства в інших країнах, зокрема в Грузії, Молдові, Сирії.

Також український міністр оборони наголосив, що системи протиповітряноїоборони залишаються головним пріоритетом для України для стримуванняросійських авіаударів по критично важливих інфраструктурних об’єктах.

«Росія намагається перекрити нам подачу води, енергії, тепла в наших житловихбудинках, у наших цивільних місцях. Нам потрібно прикрити наше небо. Нампотрібні більш досконалі системи для стримування атак Росії», – сказав він.

За його словами, Києву також потрібно більше західної артилерії та військовоїтехніки, включаючи бойові танки та бронетранспортери, щоб захистити своїхсолдатів.

«Нам потрібна повна підтримка цивілізованого світу. Ми боремося зазагальнолюдські цінності. Ця війна не тільки між Росією та Україною. Це такожвплине на Африку, Азію та весь світ», – сказав він, додавши, що конфліктпорушив ланцюги поставок і спровокував підвищення цін на товари для багатьохкраїн.

**Читайте також:** [ Маляр: У **Бахмут** і ситуація умовно стабільна,південно-західні околиці — під контролем Сил оборони](https://www.ukrinform.ua/rubric-ato/3717872-malar-u-bahmuti-situacia-umovno-stabilna-pivdennozahidni-okolici-pid-kontrolem-sil-oboroni.html)

На запитання, чи виграє Україна у війні, яку розв`язала Росія, Резніковвідповів непохитним «так».

«Результатом цієї перемоги стане повне звільнення наших окупованих територій умежах наших державних кордонів 1991 року, включаючи Крим, Луганськ і Донецьк»,— сказав він.

Як повідомляв Укрінформ, 2-4 червня у Сінгапурі проходить масштабнийбезпековий форум «Діалог Шангрі-Ла», на якому розв’язана РФ війна протиУкраїни є однією з головних тем.

Серед учасників - представники США, Китаю та Євросоюзу, зокрема глави тависокопосадовці оборонних відомств, військові, дипломати, виробники зброї тааналітики з питань безпеки.

Source: [https://www.ukrinform.ua/rubric-ato/3718118-reznikov-vidkinuv-zaavi-moskvi-pro-povne-zahoplenna-bahmuta.html](https://www.ukrinform.ua/rubric-ato/3718118-reznikov-vidkinuv-zaavi-moskvi-pro-povne-zahoplenna-bahmuta.html)