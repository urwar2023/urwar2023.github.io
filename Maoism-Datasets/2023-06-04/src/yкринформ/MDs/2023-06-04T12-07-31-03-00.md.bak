# Резніков під час зустрічі з заступником прем`єра Камбоджі подякував за підтримку України

Authors: Ukrinform (Person)

Publisher: Укринформ (Organization)

Published Time: 2023-06-04T12:07:31+03:00

Modified Time: 2023-06-04T12:07:31+03:00

Description: Міністр оборони Олексій Резніков зустрівся у Сінгапурі із заступником прем`єр-міністра і міністром національної оборони Камбоджі Теа Баном та подякував за підтримку. — Укрінформ.

Images: ['[630_360_16858...](https://static.ukrinform.com/photos/2023_06/thumb_files/630_360_1685869599-811.jpg)']

Tags: ['Камбоджа', 'Резніков', 'Війна з Росією']

Type: Article

<!--METADATA-->

![](../Images/2023-06-04T12-07-31-03-00/630_360_1685869599-811.jpg) Міністроборони Олексій Резніков зустрівся у Сінгапурі із заступником прем`єр-міністраі міністром національної оборони Камбоджі Теа Баном та подякував за підтримку.

Про це Резніков повідомив у [ Твіттері](https://twitter.com/oleksiireznikov/status/1665271712231960576) , передаєУкрінформ.

«Камбоджа засуджує російську агресію проти України та прагне надати допомогунашій державі у подоланні жахів війни, зокрема використовуючи свій досвід іможливості в гуманітарному розмінуванні. Я вдячний Камбоджі за підтримку тасподіваюся прийняти свого колегу в Україні», - написав він.

**Читайте також:** [ **Резніков** обговорив із японським колегою співпрацю тазапросив в Україну ](https://www.ukrinform.ua/rubric-polytics/3718076-reznikov-obgovoriv-iz-aponskim-kolegou-spivpracu-ta-zaprosiv-v-ukrainu.html)

Як повідомляв Укрінформ, Президент України Володимир Зеленський у травніпровів телефонну розмову з премʼєр-міністром Камбоджі Хун Сеном та висловивсподівання на продовження підготовки цією країною українських спеціалістів ізрозмінування.

У січні українські сапери опановували нові міношукачі ALIS у Камбоджі.

Камбоджа була однією з майже зі 100 країн-членів ООН, які стали співавторамирезолюції, що засуджує російську агресію проти України.

**Читайте також:** [ **Резніков** розкритикував запропонований Індонезією«мирний план» ](https://www.ukrinform.ua/rubric-polytics/3718061-reznikov-rozkritikuvav-zaproponovanij-indonezieu-mirnij-plan.html)

Ця країна вважалася однією з найбільш замінованих країн світу, де війнатривала упродовж майже трьох десятиліть і закінчилася в 1998 році. Відтоді вкраїні було знешкоджено велику кількість мін та інших боєприпасів.Камбоджійські сапери стали одними з найдосвідченіших фахівців з розміновуванняу світі, і протягом останнього десятиріччя кілька тисяч із них були направленіпід егідою ООН для роботи в Африці та на Близькому Сході.

2-4 червня у Сінгапурі проходить масштабний безпековий форум «Діалог Шангрі-Ла», на якому розв’язана РФ війна проти України є однією з головних тем.

Source: [https://www.ukrinform.ua/rubric-polytics/3718079-reznikov-pid-cas-zustrici-z-zastupnikom-premera-kambodzi-podakuvav-za-pidtrimku-ukraini.html](https://www.ukrinform.ua/rubric-polytics/3718079-reznikov-pid-cas-zustrici-z-zastupnikom-premera-kambodzi-podakuvav-za-pidtrimku-ukraini.html)