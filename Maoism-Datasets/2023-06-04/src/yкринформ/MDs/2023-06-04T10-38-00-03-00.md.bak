# НАТО загрожує не безпеці Росії, а російському імперіалізму – прем`єр Естонії

Authors: Ukrinform (Person)

Publisher: Укринформ (Organization)

Published Time: 2023-06-04T10:38:00+03:00

Modified Time: 2023-06-04T10:38:00+03:00

Description: Прем'єр-міністр Естонії Кая Каллас спростувала російський наратив щодо розширення НАТО, заявивши, що Альянс загрожує не безпеці Росії, а російському імперіалізму. — Укрінформ.

Images: ['[630_360_16858...](https://static.ukrinform.com/photos/2023_06/thumb_files/630_360_1685864429-530.png)']

Tags: ['Естонія', 'НАТО', 'Війна з Росією']

Type: Article

<!--METADATA-->

![](../Images/2023-06-04T10-38-00-03-00/630_360_1685864429-530.png) Прем'єр-міністр Естонії Кая Каллас спростувала російський наратив щодо розширенняНАТО, заявивши, що Альянс загрожує не безпеці Росії, а російськомуімперіалізму.

Про це вона сказала в інтерв'ю [ ERR ](https://rus.err.ee/1608997795/kaja-kallas-v-singapure-nato-ugrozhaet-ne-bezopasnosti-rossii-a-rossijskomu-imperializmu) після виступу на безпековому форумі «Діалог Шангрі-Ла» уСінгапурі, передає Укрінформ.

«Найважливіші посилання мого виступу були пов'язані зі спростуванням наративу,який стосується НАТО. Як приклад я використовую свою країну. Коли мизвільнилися від окупації, ми зробили все, щоб це більше ніколи не повторилося.Це означає, що ми ніколи не повинні залишатися одні», – сказала Каллас.

За її словами, вступ Естонії до [ НАТО ](https://www.ukrinform.ua/tag-nato)був вільним вибором народу, а не нав'язаним з боку.

«Тут говорять про розширення НАТО як процес, який якось не пов'язаний з волеюкраїн, але я це спростовую. Росія поводиться як остання колоніальна держава,яка фактично намагається колонізувати та розширювати свою імперію. Це та тема,яка, можливо, знайде тут відгук, яку тут зрозуміють», – додала прем'єр-міністрЕстонії.

**Читайте також:** [ В Естонії почалися навчання Baltops за участю 50 кораблів**НАТО** ](https://www.ukrinform.ua/rubric-world/3717923-v-estonii-pocalisa-navcanna-baltops-za-ucastu-50-korabliv-nato.html)

Вона також зазначила, що ті, хто звинувачує НАТО у розширенні та ескалації,переймають імперіалістичну мову та ідеологію, яку просуває Росія. «НАТОзагрожує не безпеці Росії, а російському імперіалізму», – переконана Каллас.

За її словами, третя важлива тема її виступу стосувалася реакції на війну,яка, у свою чергу, дає сигнал усьому світу.

«Якщо застосування агресії як інструменту окупається, тому що в результаті увас стає більше територій або більше активів, тоді інші країни, які маютьбільшу силу, також використовуватимуть цей інструмент. У цьому випадку миопиняємося не в світовому порядку, заснованому на міжнародному праві, а усвітовому порядку, заснованому на тому, хто сильніший», – наголосила Каллас.

Політик нагадала також про необхідність налагодження зв'язків таспівробітництва з тими, кому можна довіряти. На її думку, дуже важливоактивізувати співпрацю між Європейським Союзом та країнами Асоціації державПівденно-Східної Азії, щоб спільними зусиллями зменшити залежність відненадійних партнерів.

**Читайте також:** [ Жодну країну **НАТО** Україна не втягуватиме у війну –Зеленський ](https://www.ukrinform.ua/rubric-polytics/3717485-zodnu-krainu-nato-ukraina-ne-vtaguvatime-u-vijnu-zelenskij.html)

Як повідомляв Укрінформ, 2-4 червня у Сінгапурі проходить масштабнийбезпековий форум «Діалог Шангрі-Ла», на якому розв’язана РФ війна протиУкраїни є однією з головних тем.

Серед учасників - представники США, Китаю та Євросоюзу, зокрема глави тависокопосадовці оборонних відомств, військові, дипломати, виробники зброї тааналітики з питань безпеки.

_Фото: Valitsuse pressibüroo / Flickr_

Source: [https://www.ukrinform.ua/rubric-world/3718048-nato-zagrozue-ne-bezpeci-rosii-a-rosijskomu-imperializmu-premer-estonii.html](https://www.ukrinform.ua/rubric-world/3718048-nato-zagrozue-ne-bezpeci-rosii-a-rosijskomu-imperializmu-premer-estonii.html)