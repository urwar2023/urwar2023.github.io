# Пісторіус закликав країни Індо-Тихоокеанського регіону зайняти чітку позицію проти війни РФ в Україні

Authors: Ukrinform (Person)

Publisher: Укринформ (Organization)

Published Time: 2023-06-04T11:52:00+03:00

Modified Time: 2023-06-04T11:52:00+03:00

Description: Міністр оборони Німеччини Борис Пісторіус закликав держави Індо-Тихоокеанського регіону зайняти чітку позицію проти атак на міжнародну архітектуру безпеки, зокрема війни Росії проти України. — Укрінформ.

Images: ['[630_360_16741...](https://static.ukrinform.com/photos/2023_01/thumb_files/630_360_1674134284-897.jpg)']

Tags: ['Німеччина', 'Війна з Росією', 'Борис Пісторіус']

Type: Article

<!--METADATA-->

![](../Images/2023-06-04T11-52-00-03-00/630_360_1674134284-897.jpg) Міністроборони Німеччини Борис Пісторіус закликав держави Індо-Тихоокеанськогорегіону зайняти чітку позицію проти атак на міжнародну архітектуру безпеки,зокрема війни Росії проти України.

З таким зверненням він виступив у неділю, 4 червня, на азійському безпековомуфорумі "Діалог Шангрі-Ла", передає Укрінформ із посиланням на [ DW.](https://www.dw.com/uk/ministr-oboroni-nimeccini-zaklikav-40-krain-vistupiti-za-mir/a-65818761)

"Це неймовірно небезпечно для всього світу: якщо Росія переможе, сигналревізіоністським силам у світі полягатиме в тому, що агресія та неспровокованезастосування військової сили є прийнятними та можуть бути успішними. Зокрема,й тут - в Індо-Тихоокеанському регіоні", - сказав [ Пісторіус.](https://www.ukrinform.ua/tag-pistorius)

Водночас він подякував багатьом державам регіону, які виступили з чіткимизаявами про те, що міжнародна спільнота не сприймає цієї війни.

Виступаючи перед представниками понад 40 держав, міністр зазначив, що дляНімеччини "агресивна війна президента РФ Володимира Путіна посеред Європистала історичним поворотним пунктом у її зовнішній та безпековій політиці".

**Читайте також:** [ Німеччина має допомогти Україні та подбати про власнуармію - **Пісторіус** ](https://www.ukrinform.ua/rubric-world/3713646-nimeccina-mae-dopomogti-ukraini-ta-podbati-pro-vlasnu-armiu-pistorius.html)

"Ми зобов'язуємося брати більшу відповідальність за нашу власну безпеку табезпеку наших союзників і партнерів", - сказав Пісторіус.

За його словами, це зобов'язання передбачає, зокрема, переосмислення політикиекспорту озброєнь, "особливо щодо підтримки країн-партнерів з їхніми законнимиправами на самооборону".

Як повідомляв Укрінформ, 2-4 червня у Сінгапурі проходить масштабнийбезпековий форум «Діалог Шангрі-Ла», на якому розв’язана РФ війна протиУкраїни є однією з головних тем.

Серед учасників - представники США, Китаю та Євросоюзу, зокрема глави тависокопосадовці оборонних відомств, військові, дипломати, виробники зброї тааналітики з питань безпеки.

_Фото: DW_

Source: [https://www.ukrinform.ua/rubric-ato/3718074-pistorius-zaklikav-kraini-indotihookeanskogo-regionu-zajnati-citku-poziciu-proti-vijni-rf-v-ukraini.html](https://www.ukrinform.ua/rubric-ato/3718074-pistorius-zaklikav-kraini-indotihookeanskogo-regionu-zajnati-citku-poziciu-proti-vijni-rf-v-ukraini.html)