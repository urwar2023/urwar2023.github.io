{'title': 'Уламок російського БТР юні бучанці перетворили в пам’ятну медаль', 'description': 'У Національному музеї історії України у Другій світовій війні відбулася презентація... Война с Украиной 2022, Война с Украиной последние новости сегодня, Новости война с Украиной 2022 последние на сегодня, Будет ли война между Украиной и Россией и когда, Война с Украиной в 2022 году будет или нет,  Будет ли война с Украиной в ближайшее время что говорят,  Война с Украиной новости,  Новости Украины сегодня,  Украинские новости в украинских СМИ на русском', 'time': '2023-06-03T76:00:00-04:00', 'author': ['Володимир Загребельний'], 'images': ['https://armyinform.com.ua/wp-content/uploads/2023/06/muzej-golovna.jpg', 'https://armyinform.com.ua/wp-content/uploads/2023/06/muzej-01-150x150.jpg', 'https://armyinform.com.ua/wp-content/uploads/2023/06/muzej-02-150x150.jpg', 'https://armyinform.com.ua/wp-content/uploads/2023/06/muzej-03-150x150.jpg', 'https://armyinform.com.ua/wp-content/uploads/2023/06/muzej-04-150x150.jpg'], 'text': "![](https://armyinform.com.ua/wp-content/uploads/2023/06/muzej-golovna.jpg)\n\nУ Національному музеї історії України у Другій світовій війні відбуласяпрезентація пам’ятної медалі, створеної мистецькою молоддю з міста Буча. Юніукраїнці під час окупації об’єднались у команду, вистояли, а згодом заснувалибренд DFNDRS. Нині прагнуть показати світу наслідки війни, відливаючи медаліта монети з уламків російської техніки.\n\n«Більшої трагедії, як смерть дитини, не може бути в житті», — цими словамигенеральний директор Музею війни Юрій Савчук відкрив пам’ятний захід,присвячений наймолодшим жертвам війни.\n\n[![](https://armyinform.com.ua/wp-content/uploads/2023/06/muzej-01-150x150.jpg)](https://armyinform.com.ua/wp-content/uploads/2023/06/muzej-01.jpg)\n\n[![](https://armyinform.com.ua/wp-content/uploads/2023/06/muzej-02-150x150.jpg)](https://armyinform.com.ua/wp-content/uploads/2023/06/muzej-02.jpg)\n\nПам’ятна медаль, яку презентували в Музеї війни, створена з уламку броніросійського бронетранспортера, знищеного між містами Буча та Ірпінь 4 березня2022 року. На аверсі зображено небо й доріжку, якою невинні душі йдуть укращий світ. Також на монеті зображено абрис Верхньої брами, де рік тому булопрезентовано мультимедійний проєкт «[Мартиролог.Діти…](https://armyinform.com.ua/2022/06/04/vidkryto-martyrolog-ditej-zagyblyh-u-period-povnomasshtabnoyi-rosijsko-ukrayinskoyi-vijny/)».\n\nНа реверсі медалі зображено жінку із закритим обличчям і терновим вінком уволоссі, яка є уособленням матерів, які втратили дітей під час війни. Матитримає на руках затемнений силует дитини, бо лишився тільки спогад. Поруч —здійнятий меч як символ помсти України-матері за всіх загиблих.\n\nУ медалі вилучений фрагмент, що формою нагадує уламок. За задумом авторів,після Перемоги на уламок буде нанесено дату закінчення війни та кількістьзагиблих дітей. Згодом цей фрагмент доповнить і завершить медаль.\n\n«Цього заходу взагалі не мало бути. Діти мають жити, гратися, учитися,бешкетувати, бути утіхою для батьків, а не гинути у своїх ліжках від нічнихросійських обстрілів, — поділилася своєю думкою завідувач науково-експозиційного відділу сучасної російсько-української війни Ірина Коцабюк. —Медалі для дітей мають бути лише за успішне навчання у школах чи високіпоказники у спортивних змаганнях.\n\nЩось не те коїться у світі, коли з уламків техніки агресора виготовляєтьсямедаль пам'яті наймолодших жертв війни. Звичайно, пам'ять про них житиме.Спільно із болем, горем та відчуттям непоправного. На сьогодні нам відомо про484 загиблих дітей. Але з жахом розумієш, що ця статистика не остаточна. Коженновий день може принести жахливу звістку про ще не одну дитину, убитупутінською росією».\n\n[![](https://armyinform.com.ua/wp-content/uploads/2023/06/muzej-03-150x150.jpg)](https://armyinform.com.ua/wp-content/uploads/2023/06/muzej-03.jpg)\n\n[![](https://armyinform.com.ua/wp-content/uploads/2023/06/muzej-04-150x150.jpg)](https://armyinform.com.ua/wp-content/uploads/2023/06/muzej-04.jpg)\n\nВтілити проєкт у життя вдалося за сприяння команди Офісу генеральногопрокурора України, яка стала надійним партнером Музею у висвітленні важких ітрагічних аспектів війни. До заходу вшанування пам’яті дітей долучилася ОлесяВолошин — заступник начальника Департаменту захисту інтересів дітей тапротидії домашньому насильству Генеральної прокуратури України. Воназазначила, що найвищим пріоритетом нині є саме пам’ять: не забути жодноїдитини й жодного злочину. На жаль, війна триває, деякі території України досіокуповані, і ми можемо лише здогадуватися, викриття якої жахливої правди нанас чекає.\n\nВажко навіть уявити, що на час презентації Мартиролога на символічному вівтарібули представлені імена та портрети 261 дитини, загиблої від рук російськогоагресора. А нині цей скорботний список зріс до 484. За кожною новою цифрою —забрані життя, украдені мрії, поламані долі.\n\nПрезентовану медаль обрамляють слова з твору юної поетеси КатериниТовстоногової: «У них було скільки часу, а тепер — небуття».\n\nНадалі пам’ятна медаль буде експонуватися у Верхній брамі.\n\n_Фото надані Національним музеєм історії України у Другій світовій війні._", 'category': 'News', 'tags': ['STOPRUSSIA', 'АГРЕСІЯ РФ', 'ВТОРГНЕННЯ РФ', 'НАЦІОНАЛЬНИМ МУЗЕЄМ ІСТОРІЇ УКРАЇНИ У ДРУГІЙ СВІТОВІЙ ВІЙНІ'], 'source': 'https://armyinform.com.ua/2023/06/03/ulamok-rosijskogo-btr-yuni-buchanczi-peretvoryly-v-pamyatnu-medal/'}