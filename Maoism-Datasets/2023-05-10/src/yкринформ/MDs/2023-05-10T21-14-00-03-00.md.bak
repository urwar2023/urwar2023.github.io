# Левітс не буде повторно балотуватись у президенти Латвії

Authors: Ukrinform (Person)

Publisher: Укринформ (Organization)

Published Time: 2023-05-10T21:14:00+03:00

Modified Time: 2023-05-10T21:14:00+03:00

Description: Глава Латвії Егілс Левітс заявив, що не претендуватиме на переобрання через відсутність одностайності щодо його кандидатури в трьох партіях коаліції. — Укрінформ.

Images: ["[630_360_16837...](https://static.ukrinform.com/photos/2023_05/thumb_files/630_360_1683742347-439.jpg)"]

Tags: ['Латвія', 'Президент', 'Вибори Президента', 'Левітс']

Type: Article

<!--METADATA-->

![](../Images/2023-05-10T21-14-00-03-00/630_360_1683742347-439.jpg) ГлаваЛатвії Егілс Левітс заявив, що не претендуватиме на переобрання черезвідсутність одностайності щодо його кандидатури в трьох партіях коаліції.

Як передає Укрінформ, про це йдеться на [](https://www.president.lv/lv/jaunums/valsts-prezidenta-egila-levita-pazinojums) .

Дві політсили коаліції - партія «Нова єдність» і Національне об'єднанняпідтримують повторне висування Левітса на посаду президента. Водночас третякоаліційна сила «Об'єднаний список» та опозиційна партія «Латвія на першомумісці» підтримали іншу кандидатуру, зазначається в заяві Левітса.

У цій ситуації, за його оцінкою, вирішальна роль у президентських виборахналежатиме партіям, які «не представляють латиського та західного курсу [](https://www.ukrinform.ua/tag-latvia) ». Левітс заявляє, що не хоче бутиобраним за підтримки таких опозиційних партій.

«Переобрання на другий термін для мене не є самоціллю. Беручи до уваги де-факто коаліцію з прокремлівськими політичними силами, пов'язаними золігархами, що формується нині, я прийняв рішення не брати участь упрезидентських виборах 31 травня», - заявив Левітс.

При цьому він закликав іншого кандидата, якого підтримує партнер по коаліції,зробити те саме. Це дозволить нинішній коаліції узгодити єдиного кандидата упрезиденти на користь латвійської держави.

Сьогодні раніше стало відомо, що кандидат від «Об’єднаного списку» УлдісПіленс був офіційно висунутий як кандидат у президенти.

**Читайте також:** [ **Левітс** ](https://www.ukrinform.ua/rubric-polytics/3677820-latvia-pidtrimue-vstup-ukraini-do-nato-ak-tilki-umovi-ce-dozvolat-levits.html)

Згідно з [ ](https://rus.lsm.lv/statja/novosti/politika/08.05.2023-ne-pilens-i-ne-levits-bolsinstvo-zitelei-latvii-xotyat-drugogo-prezidenta-pokazal-opros.a507784/) , проведеним дослідницьким центром Norstat, більшістьлатвійських респондентів, 52%, не підтримують на президентській посаді ніЛевітса, ні Піленса, і хочуть бачити замість них іншого кандидата.

Кандидатури на посаду президента Латвії можна висувати до 13 травня. Виборипрезидента відбудуться 31 травня.

Латвія – парламентська республіка. Президент має тут обмежені повноваження.Він обирається раз на чотири роки.

_Фото: Kārlis Miksons / Latvijas Televīzija_

Source: [https://www.ukrinform.ua/rubric-world/3707471-levits-ne-bude-povtorno-balotuvatis-u-prezidenti-latvii.html](https://www.ukrinform.ua/rubric-world/3707471-levits-ne-bude-povtorno-balotuvatis-u-prezidenti-latvii.html)