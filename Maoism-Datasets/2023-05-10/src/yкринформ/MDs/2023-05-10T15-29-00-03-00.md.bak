# Повернення справи Штепи до Харкова: суд не задовольнив клопотання прокуратури

Authors: Ukrinform (Person)

Publisher: Укринформ (Organization)

Published Time: 2023-05-10T15:29:00+03:00

Modified Time: 2023-05-10T15:29:00+03:00

Description: Верховний суд не задовольнив клопотання прокуратури про повернення справи колишнього міського голови Слов’янська Нелі Штепи до харківського суду, наразі таке ж клопотання готують захисники обвинуваченої. — Укрінформ.

Images: ["[630_360_14944...](https://static.ukrinform.com/photos/2017_05/thumb_files/630_360_1494432026-9526.jpg)"]

Tags: ['Прокуратура', 'Штепа', 'Суд', 'Харків']

Type: Article

<!--METADATA-->

![](../Images/2023-05-10T15-29-00-03-00/630_360_1494432026-9526.jpg) Верховнийсуд не задовольнив клопотання прокуратури про повернення справи колишньогоміського голови Слов’янська Нелі Штепи до харківського суду, наразі таке жклопотання готують захисники обвинуваченої.

Про це в коментарі Укрінформу повідомив речник Харківської обласноїпрокуратури Дмитро Чубенко.

«У задоволенні клопотання прокурора Верховний [](https://www.ukrinform.ua/tag-sud) України 13 квітня відмовив, підсудність наданий час не змінено. Сторона захисту готує таке ж клопотання - про змінутериторіальної підсудності з Київського районного суду м. Полтави наОрджонікідзевський районний суд м. Харкова», - зазначив Чубенко.

В обґрунтуванні відмови сказано, що провадження може бути направлене до іншогосуду лише у виняткових випадках та коли іншим чином забезпечити виконаннязавдань кримінального провадження неможливо.

«Відновлення територіальної підсудності судових справ Орджонікідзевськогорайонного суду у розумінні положень ст. 34 КПК не є винятковим випадком длянаправлення кримінального провадження до цього суду», - зазначається вдокументі.

Повідомляється, що 8 із 9 свідків і сама обвинувачена проживають уСлов’янську, який не належить до юрисдикції Орджонікідзевського суду, а такіпідстави, як місце проживання захисників і групи прокурорів, не є підставамидля направлення справи в інший суд.

Щодо розгляду у Київському районному суді Полтави, який мав розпочатися знуля, то адвокати клопотали про відкладення засідання.

«Адвокати на адресу суду надіслали клопотання про відкладення судовогорозгляду у зв’язку з хворобою обвинуваченої та необхідністю надання часу дляпідготовки клопотання сторони захисту до Верховного суду України про змінутериторіальної підсудності. Суд задовольнив це клопотання та відклавпідготовче засідання на 15:30 7 червня», - поінформував Чубенко.

Як повідомляв Укрінформ, Нелю Штепу затримали 11 липня 2014 року. Іїобвинувачують у посяганні на територіальну цілісність України та створеннітерористичної групи. На думку прокуратури, Штепа як представник влади зналапро терористичну організацію "днр", але не вжила разом з правоохоронцямизаходів із протидії захопленням адміністративних будівель терористами та незвернулася до органів МВС та СБУ для стабілізації ситуації.

**Читайте також:** [ **Штепи** ](https://www.ukrinform.ua/rubric-regions/3696060-prokuratura-prosit-povernuti-spravu-stepi-z-poltavi-do-harkova.html)

Колишня посадовиця заперечує свою причетність до подій у Слов’янську тазаявляє, що заклики до президента рф путіна робилися нею під тиском і збройноюзагрозою.

Їй загрожує довічне ув'язнення.

Після арешту Штепа тривалий час перебувала в СІЗО, згодом запобіжний захід їйзмінили на домашній арешт, нічний домашній арешт, а на початку липня 2021 рокуїї відпустили під особисте зобовʼязання.

Після повномасштабного вторгнення рф територіальну підсудність у справі Штепибуло змінено у зв’язку з неможливістю здійснювати правосуддя під час воєнногостану.

Протягом більш як року судових слухань не було.

Source: [https://www.ukrinform.ua/rubric-regions/3707308-povernenna-spravi-stepi-do-harkova-sud-ne-zadovolniv-klopotanna-prokuraturi.html](https://www.ukrinform.ua/rubric-regions/3707308-povernenna-spravi-stepi-do-harkova-sud-ne-zadovolniv-klopotanna-prokuraturi.html)