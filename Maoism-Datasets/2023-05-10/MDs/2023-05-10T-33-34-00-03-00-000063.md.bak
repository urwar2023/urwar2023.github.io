# Війна в Україні дедалі сильніше протиставлятиме кількість якості – адмірал Бауер

Authors: Ukrinform (Person)

Publisher: Укринформ (Organization)

Published Time: 2023-05-10T-33:34:00+03:00

Modified Time: 2023-05-10T22:34:00+03:00

Description: Від початку вторгнення в Україну російські загарбники не створили систему логістичного забезпечення, зазнали важких втрат, і зараз вимушені використовувати застаріле обладнання та нетренованих людей у великій кількості. — Укрінформ.

Images: ["[630_360_16634...](https://static.ukrinform.com/photos/2022_09/thumb_files/630_360_1663444486-508.jpg)"]

Tags: ['НАТО', 'Україна', 'Агресія РФ', 'Війна з росією']

Type: Article

<!--METADATA-->

![](../Images/yкринформ/2023-05-10T-33-34-00-03-00/630_360_1663444486-508.jpg) Відпочатку вторгнення в Україну російські загарбники не створили системулогістичного забезпечення, зазнали важких втрат, і зараз вимушенівикористовувати застаріле обладнання та нетренованих людей у великійкількості.

Про це сьогодні у Брюсселі під час пресконференції за підсумками зустрічікерівників оборони країн-союзниць заявив Голова Військового комітету НАТОадмірал Роб Бауер, повідомляє кореспондент Укрінформу.

Водночас Україна, за його словами, фокусує увагу на якості сил та напідготовці військовослужбовців, використовує зброю західних зразків, і цярізниця відображатиметься на полі бою протягом наступних місяців.

«Будь-яка сторона у війні стикається з однаковими проблемами – втрачає людей,має знищену або пошкоджену техніку, відчуває нестачу боєприпасів. Один зістратегічних прорахунків, що допустила росія, - вони готувалися до триденноївійни, «забули» проінформувати виконавців про її цілі та не змогли розгорнутисистему логістики. Тож протягом лічених днів вони залишилися без пального длясвоїх танкових армій», - сказав військовий керівник НАТО.

**Читайте також:** **[ ](https://www.ukrinform.ua/rubric-polytics/3707468-vijskovij-komitet-nato-pidtverdiv-nepohitnu-pidtrimku-ukraini.html) **

Він зауважив, що в умовах бойових дій вже на четвертий-шостий день вониперетворюються на змагання логістики, і саме це відбувається наразі в Україні.Це тісно пов’язано з іншими проблемами – зі здатністю поповнювати запасибоєприпасів, отримувати нову техніку, танки й бойові машини, новіартилерійські системи тощо. Також йде мова про поповнення особового складушляхом призову або мобілізації та про його підготовку.

«З матеріальної точки зору, росіяни почали використовувати дуже старіматеріали та спроможності, наприклад, танки Т-54, зразка 1954 року, які мибачимо на полі бою. Проблема в тому, що вони все ще мають дуже багато цихТ-54. Ми бачимо, що росіяни змушені фокусуватися на кількості. У тому числі набільшій кількості призовників та мобілізованих людей, які не є добретренованими, діють на застарілих матеріалах, але у великій кількості.Українці, з іншого боку, фокусуються на якості, зі зброєю західного зразка, таіз відповідним тренуванням для військових. Це велика різниця, яка матиме прояву наступні місяці», - зауважив Голова Військового комітету НАТО.

**Читайте також:** **[ ](https://www.ukrinform.ua/rubric-world/3707256-plani-vidkriti-ofis-nato-v-aponii-povazani-z-vijnou-v-ukraini-glava-mzs.html) **

Він підтвердив, що після початку російської агресії в Україні з певнимилогістичними проблемами також зіткнулися союзники по Альянсу, оскільки неготувалися до настільки масштабної війни високої інтенсивності.

«Логістичне забезпечення та логістичне середовище є дуже важливою складовою(оперативного – ред.) мислення. Упродовж багатьох десятиліть ми нехтувалилогістикою великого обсягу, що була б пов’язана із колективною обороною таорієнтована на широкомасштабний конфлікт, - бо ми не передбачали такогоконфлікту. Ми планували менші операції, які також мали суттєву логістичнускладову, але були набагато більш придатними для планування, ніж та війна, якуми бачимо зараз в Україні», - зазначив Бауер.

**Читайте також:** **[ ](https://www.ukrinform.ua/rubric-world/3707201-stoltenberg-okresliv-vijskovi-prioriteti-nato-do-samitu-u-vilnusi.html) **

Він підкреслив, що вирішення таких завдань не є справою одного дня, вонопотребує масштабних та тривалих зусиль та інвестицій, у тому числі у розвитоксистеми забезпечення військ та логістики, вдосконалення системи військовогоуправління тощо. Все це є в основі оновлених оперативних концепцій щодомодернізації структури військ та їх забезпечення, що будуть розглянуті під чассаміту НАТО у Вільнюсі.

Своєю чергою, Головнокомандувач Об’єднаних Збройних Сил НАТО в Європіамериканський генерал Крістофер Каволі (Christopher Cavoli) зауважив, що неварто недооцінювати російську армію.

«Я хочу додати, що деградація російських збройних сил є дійсно небувалою. Алевона стосується, перш за все, наземних сил, чому ми маємо дуже багатоприкладів. Водночас варто пам’ятати, що в інших сферах ця деградація єнабагато менш помітною», - сказав американський воєначальник.

**Читайте також:** **[ ](https://www.ukrinform.ua/rubric-ato/3707474-rosia-mae-usvidomiti-so-ij-ne-peremogti-v-ukraini-britania-v-obse.html) **

Як вже повідомлялося, Військовий комітет НАТО є найвищим органом військовогоуправління Альянсу, який визначає потреби оборони та розвитку збройних сил длязабезпечення колективної оборони союзників, на виконання політичних рішеньлідерів країн НАТО.

Source: [https://www.ukrinform.ua/rubric-ato/3707487-vijna-v-ukraini-dedali-silnise-protistavlatime-kilkist-akosti-admiral-bauer.html](https://www.ukrinform.ua/rubric-ato/3707487-vijna-v-ukraini-dedali-silnise-protistavlatime-kilkist-akosti-admiral-bauer.html)