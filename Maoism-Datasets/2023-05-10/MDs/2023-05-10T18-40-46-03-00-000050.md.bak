# В Охматдиті відкриють сучасне відділення реабілітації для дітей в умовах стаціонару

Authors: Ukrinform (Person)

Publisher: Укринформ (Organization)

Published Time: 2023-05-10T18:40:46+03:00

Modified Time: 2023-05-10T18:40:46+03:00

Description: В НДСЛ "Охматдит" планують створити перший спеціалізований Центр для реабілітації дітей в умовах стаціонару, які постраждали внаслідок збройної агресії рф. — Укрінформ.

Images: ["[630_360_16837...](https://static.ukrinform.com/photos/2023_05/thumb_files/630_360_1683731162-865.jpg)", "[1683731162-60...](https://static.ukrinform.com/photos/2023_05/1683731162-607.jpg)", "[1683731161-71...](https://static.ukrinform.com/photos/2023_05/1683731161-711.jpg)", "[1683731161-67...](https://static.ukrinform.com/photos/2023_05/1683731161-670.jpg)"]

Tags: ['Діти', 'Охматдит', 'Реабілітація', 'Війна з росією']

Type: Article

<!--METADATA-->

![](../Images/yкринформ/2023-05-10T18-40-46-03-00/630_360_1683731162-865.jpg) В НДСЛ"Охматдит" планують створити перший спеціалізований Центр для реабілітаціїдітей в умовах стаціонару, які постраждали внаслідок збройної агресії рф.

Про це повідомив на пресконференції медичний директор медзакладу СергійЧернишук, передає кореспондент Укрінформу.

![](../Images/yкринформ/2023-05-10T18-40-46-03-00/1683731162-607.jpg)

"Проєкт амбітний, він включає серйозну реновацію приміщень, які у нас наразі євільними, але не є придатними для надання належного рівня такої допомоги.Також він включатиме закупівлю додаткового реабілітаційного обладнання, в томучислі і таких апаратів, яких наразі у нас взагалі немає. Тобто, ми не тількипокращимо умови, а й розширимо той спектр реабілітаційної допомоги, якийзможемо надавати нашим пацієнтам", - сказав Чернишук.

![](../Images/yкринформ/2023-05-10T18-40-46-03-00/1683731161-711.jpg)

Він зауважив, що реабілітація є обов'язковою складовою медичної допомоги ірозпочинається з того моменту, коли пацієнт іще перебуває в реанімації.

![](../Images/yкринформ/2023-05-10T18-40-46-03-00/1683731161-670.jpg)

За його словами, попередньо планується, що у відділенні буде 14 ліжок дляпацієнтів, які потребують саме реабілітаційної допомоги Це дасть змогурозвантажити інші відділення, де діти після спеціалізованого лікуваннязалишалися на реабілітацію, а також проводити реабілітацію пацієнтам, якіпроживають не в Києві. Це стосується і тих випадків, коли реабілітація триваєдовгий час, приміром у разі протезування після ампутації кінцівок.

**Читайте також:** [ ](https://www.ukrinform.ua/rubric-regions/3695019-v-ukraini-vperse-zastosuvali-endokapsulu-dla-obstezenna-ditini.html)

"На щастя, дітей з ампутаціями не так багато під час війни, як дорослих, алевони є. І у нас вже є досвід і протезування, і підготовки до протезування, іадаптації до протеза. Це буде один з напрямків, ці діти потребують тривалоїреабілітації - йдеться про місяці, і в цей час важливо, щоб у дитини було деперебувати", - сказав Чернишук.

Крім того, в [ ](https://www.uknriform.ua/tag-ohmatdit) багато пацієнтів зневрологічними діагнозами, ортопедичними проблемами, які теж можутьпотребувати реабілітації після основного лікування протягом тривалого часу.

Медичний директор зазначив, що в Охматдиті проводиться навчання студентів-медиків на фізичних реабілітологів, ерготерапевтів, вони вже працюють якпомічники лікарів і в майбутньому зможуть працювати у реабілітаційному центрі.

**Читайте також:** [ ](https://www.ukrinform.ua/rubric-society/3687161-soricno-v-ukraini-do-150-ditej-potrebuut-transplantacii-kistkovogo-mozku-likaronkogematolog.html)

Проєкт реалізується НДСЛ "Охматдит" спільно з Львівським оборонним кластером(ЛОК) , який розпочав збір коштів на створення стаціонарного відділенняреабілітації.

Як розповів голова благодійного фонду «Допомога ЛОК» Кирило Новіков,планується відремонтувати приміщення старого хірургічного корпусу площею 600кв.м, де будуть повністю замінені всі мережі, внутрішнє облаштування.

"Приблизна вартість цього етапу близько 15 млн грн. Друга частина кошторису -медичне обладнання, оснащення палат, реабілітаційне, медичне оснащення.Загальна орієнтовна вартість проєкту на сьогодні 40 млн грн", - сказавНовіков.

За словами Новікова, фонд від початку повномасштабного вторгнення співпрацює звеликими донаторами, частина коштів може бути зібрана на фандрейзинговійплатформі.

Зокрема, у відділенні планується приміщення для протезування/ортезування,кімнати для занять з ерготерапії, зали для занять з фізичної терапії, будестворено умови для робіт з опіковими травмами, з дитячою хірургією приполітравмах.

**Читайте також:** [ ](https://www.ukrinform.ua/rubric-regions/3704718-u-lvovi-likari-proveli-pat-odnomomentnih-transplantacij.html)

Також планується створити дві окремі палати для сенсорної депривації дляпацієнтів після важких травм чи операцій, які потребують умов повного спокоюдля відновлення.

Загалом планується закупити понад 190 одиниць медичного реабілітаційногообладнання, зокрема електронейроміограф, реабілітаційну бігову доріжку,підвісну систему з адаптивною регуляцією розвантаження, вертикаліатори,монітори пацієнта, медичні ліжка, реабілітаційний комплекс терапії верхніхкінцівок.

За рік відділення зможе приймати до 290 дітей з усіх регіонів України,загальна кількість пацієнтів, які зможуть отримувати послуги з реабілітації,становитиме до 3000 осіб.

Source: [https://www.ukrinform.ua/rubric-society/3707407-v-ohmatditi-vidkriut-sucasne-viddilenna-reabilitacii-dla-ditej-v-umovah-stacionaru.html](https://www.ukrinform.ua/rubric-society/3707407-v-ohmatditi-vidkriut-sucasne-viddilenna-reabilitacii-dla-ditej-v-umovah-stacionaru.html)