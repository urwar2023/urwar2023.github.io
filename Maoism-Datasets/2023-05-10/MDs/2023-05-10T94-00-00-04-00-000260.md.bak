# Як відправити книгу на фронт: У Києві презентували новий проєкт для підтримки військових

Author: ['АРМІЯINFORM']

Time: 2023-05-10T94:00:00-04:00

Description: У Києві презентували проєкт «Книги на фронт», який передбачає збір та передачу книг для... Война с Украиной 2022, Война с Украиной последние новости сегодня, Новости война с Украиной 2022 последние на сегодня, Будет ли война между Украиной и Россией и когда, Война с Украиной в 2022 году будет или нет,  Будет ли война с Украиной в ближайшее время что говорят,  Война с Украиной новости,  Новости Украины сегодня,  Украинские новости в украинских СМИ на русском

Images: ['[b89c4a59089b4534.jpg](https://armyinform.com.ua/wp-content/uploads/2023/05/b89c4a59089b4534.jpg)', '[630_360_1681131694-616.jpg](https://armyinform.com.ua/wp-content/uploads/2023/05/630_360_1681131694-616.jpg)', '[1681131695-100.jpg](https://armyinform.com.ua/wp-content/uploads/2023/05/1681131695-100.jpg)', '[1681131695-883-1.jpg](https://armyinform.com.ua/wp-content/uploads/2023/05/1681131695-883-1.jpg)', '[1681131696-927.jpg](https://armyinform.com.ua/wp-content/uploads/2023/05/1681131696-927.jpg)']

Tags: ['КНИГА НА ФРОНТ', 'КНИГИ', 'ПРЕЗЕНТАЦІЇ']

Category: News

<!--METADATA-->

![](../Images/AРМІЯINFORM/2023-05-10T94-00-00-04-00/b89c4a59089b4534.jpg)

У Києві презентували проєкт «Книги на фронт», який передбачає збір та передачукниг для українських захисників. Презентація проєкту відбулася в МедіацентріУкраїна — Укрінформ.

«Книги на фронт» — це спільна ініціатива Міністерства культури таінформаційної політики, ГО «Культурний десант» та кількох мереж книгарень.Мета, як стверджують організатори, — підтримка українських захисників, наданняїм можливості розслабитися та абстрагуватися після напруженого бойового дня, атакож розвиток культури читання серед військових.

![](../Images/AРМІЯINFORM/2023-05-10T94-00-00-04-00/630_360_1681131694-616.jpg)

— Ми від початку війни започаткували проєкт щодо постачання книг як нашихпереселенцям, так і нашим дітям. Понад мільйон книжок було передано. Але ми водин момент зрозуміли, що книжка на фронт є також надзвичайно актуальноюпотребою, — сказав під час презентації **міністр культури та інформаційноїполітики Олександр Ткаченко.**

![](../Images/AРМІЯINFORM/2023-05-10T94-00-00-04-00/1681131695-100.jpg)

Він зазначив, що до проєкту вже долучилися такі українські мережі книгарень:«Клуб сімейного дозвілля», «КМ-Букс», «Моя книжкова полиця». За його словами,в цих книгарнях можна буде придбати книжки, а також там будуть окремі полички,куди можна буде їх потім покласти для передачі українським військовим. Також укнигу можна вкласти листівку з побажаннями для військових або додати своїконтакти для подальшого листування.

![](../Images/AРМІЯINFORM/2023-05-10T94-00-00-04-00/1681131695-883-1.jpg)

— Військовослужбовці сьогодні — це і кандидати наук, і доктори філософії, ідоктори наук. Це розумні освічені люди, які мають потребу розвиватися навітьпід час війни з одного боку і уникнути інформаційного вакууму — з іншого. Ниніу кожній військовій частині ми маємо бібліотеки, але, на жаль, раніше цейнапрямок не розвивався… Тож маю надію, що нині ми разом зробимо військовібібліотеки сучасного європейського рівня, — сказав на презентації проєкту**Владислав Клочков, начальник Головного управління морально-психологічногозабезпечення Збройних Сил України**.

Очільник громадської організації «Культурний десант» Коля Сєрга зазначив, щоукраїнські захисники хочуть читати абсолютно різну літературу, адже ниніборонять Україну дуже різні люди з дуже різними інтересами.

![](../Images/AРМІЯINFORM/2023-05-10T94-00-00-04-00/1681131696-927.jpg)

— Коли ми запускали проєкт, то спочатку хотіли взяти команду психологів, щобвони надали свої рекомендації, які книжки краще читати. І нам дуже крутийпсихолог сказала, що тут не потрібні ніякі списки, і хай те, що людивідчувають, те і відправляють, — сказав Коля Сєрга.

Директорка видавництва «Моя книжкова полиця» Ірина Михайленко також висловиласподівання, що проєкт «Книги на фронт» сприятиме поліпшенню емоційного стануукраїнських захисників:

— У нас в книгарнях також можна буде підписати для військових листівку, яку мидодамо до кожної книги. Також у нас буде спеціальне пакування: кожна книгабуде загорнута в крафтовий папір, що додасть особливих емоцій при розпаковціподарунка.

Щоб долучитися до акції, необхідно придбати будь-яку книгу в тих книгарнях,які стали партнерами проєкту, та залишити її на спеціальній поличці. Також вкнигу можна вкласти листівку з побажаннями для військових. Крім того, можнадодати свої контакти для подальшого листування.

Нагадаємо, наразі до проєкту долучилися три книжкові мережі зі своїми 69магазинами по всій Україні: мережа Клуб сімейного дозвілля (39 магазинів), КМБУКС (28 магазинів), Моя книжкова полиця (2 магазини). Логістичний партнерпроєкту — «Нова пошта».

Source: [https://armyinform.com.ua/2023/05/10/yak-vidpravyty-knygu-na-front-u-kyyevi-prezentuvaly-novyj-proyekt-dlya-pidtrymky-vijskovyh/](https://armyinform.com.ua/2023/05/10/yak-vidpravyty-knygu-na-front-u-kyyevi-prezentuvaly-novyj-proyekt-dlya-pidtrymky-vijskovyh/)