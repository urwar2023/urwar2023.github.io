<html>
<head><style>img{height: auto; width: auto\9; width:100%;}</style></head>
<body>
<h1>Підтримати наших людей зараз — це зрозуміти, наскільки важливо не залишитися морально нейтральними до зла — Володимир Зеленський</h1>
<p>Author: ['АРМІЯINFORM']</p>
<p>Time: 2023-03-30T71:00:00-04:00</p>
<p>Description: Шановні лідери Австрії!    Шановні присутні!    Пане Федеральний президенте, пане... Война с Украиной 2022, Война с Украиной последние новости сегодня, Новости война с Украиной 2022 последние на сегодня, Будет ли война между Украиной и Россией и когда, Война с Украиной в 2022 году будет или нет,  Будет ли война с Украиной в ближайшее время что говорят,  Война с Украиной новости,  Новости Украины сегодня,  Украинские новости в украинских СМИ на русском</p>
<p>Images: ['<a href="https://armyinform.com.ua/wp-content/uploads/2023/03/9db54bda3d9b0871f14025f80d419a7a_1680165922_extra_large.jpeg">9db54bda3d9b0871f14025f80d419a7a_1680165922_extra_large.jpeg</a>']</p>
<p>Tags: ['АВСТРАЛІЯ', 'ВОЛОДИМИР ЗЕЛЕНСЬКИЙ', 'ЗВЕРНЕННЯ']</p>
<p>Category: News</p>
<!--METADATA-->

<p><img alt="" src="../Images/AРМІЯINFORM/2023-03-30T71-00-00-04-00/9db54bda3d9b0871f14025f80d419a7a_1680165922_extra_large.jpeg" /></p>
<p><strong><em>Шановні лідери Австрії!</em></strong></p>
<p><strong><em>Шановні присутні!</em></strong></p>
<p><strong><em>Пане Федеральний президенте, пане Президенте Національної ради, дорогийавстрійський народе!</em></strong></p>
<p>Передусім хочу подякувати трьом вашим містам, лікарням трьох ваших міст —Відня, Лінца і Граца.</p>
<p>У клініках саме цих міст рятували наших людей, дітей і дорослих, із містаБровари Київської області, які зазнали страшних опіків унаслідок катастрофигвинтокрила, що сталася в січні цього року.</p>
<p>Я дякую всім, хто допоміг тоді українцям!</p>
<p>Це був важливий прояв підтримки, коли ваш канцлер, пан Негаммер, і Федеральнийуряд Австрії запропонували таку допомогу. Ми в Україні цінуємо кожне життя йуміємо бути вдячними тим, хто допомагає нам рятувати людей.</p>
<p><strong><em>Пані та панове!</em></strong></p>
<p>Сьогодні вже 400-й день війни, через яку доводиться проходити нашій державі.Тотальної війни росії проти наших людей і проти всього того, що взагалі робитьлюдей людьми.</p>
<p>Щодня, на жаль, щодня ми втрачаємо в цій війні наших людей.</p>
<p>Тих, хто віддає в боях проти окупанта свої життя за свободу України й усіхнародів, чию землю й потенціал росія хоче забрати у склад своєї імперії.Втрачаємо людей від терористичних обстрілів і бомбардувань, які російськаармія проводить навіть там, звідки російські солдати були змушені втекти підтиском наших захисників і захисниць. Втрачаємо життя і здоров’я наших людейвід вибухів мін і снарядів, що їх залишили російські терористи. Втрачаємо йчерез те, зокрема, що в деяких частинах нашої країни в умовах такої страшноївійни наразі просто неможливо надати медичну допомогу вчасно й повністю.</p>
<p>Я наведу вам лише один приклад. Просто уявіть, що він означає і як багатотаких масштабних небезпек, принесених війною. 174 тисячі квадратних кілометрівтериторії України забруднені мінами, які заклав окупант, і російськимиснарядами різних типів, що не розірвалися.</p>
<p>Ця забруднена площа — як дві території Австрії. Це сотні тисяч протипіхотних іпротитанкових мін, ракет від реактивної артилерії, авіаційних бомб, мінометнихснарядів, які, не розірвавшись, застрягли в полях, у залишках будинків. Інавіть розтяжок із гранатами, які окупанти спеціально залишили саме протицивільних, звичайних людей у будинках і машинах, на узбіччі доріг, у садах іпарках, на городах…</p>
<p>Ручна граната, яку хтось із російських солдатів замаскував під пластиковийстакан. Це було в Броварському районі Київської області. Підствольна граната,яку росіяни розмістили у звичайному будинку під кришкою фортепіано. Це було вмісті Бучі. Ручна граната, якою замінували шафу на кухні в будинку… Власникацього будинку російські солдати розстріляли, його тіло закопали на подвір’ї.Це було теж у Бучі, до речі. Протипіхотна міна, замаскована під нібитозвичайну сумку з речами. Це було в місті Ірпені Київської області… Ручнаграната, залишена у звичайному будинку в пральній машинці так, щоб вибухвідбувся якраз тоді, коли людина просто відкриє пральну машинку… Це було узвичайному будинку у звичайному селі Київської області.</p>
<p>Цього — тисячі. Тисячі, коли ми розмінували. Коли ми врятували життя. На жаль,щодня є повідомлення про вибухи, які забрали життя й скалічили людей. Простоскалічили.</p>
<p>І все це — частини автопортрета росії сьогодні, який вона створює своєюагресією, своєю божевільною війною.</p>
<p><strong><em>Шановні лідери Австрії!</em></strong></p>
<p><strong><em>Дорогий австрійський народе!</em></strong></p>
<p>Будь ласка, пам’ятайте: коли ми звертаємося по підтримку для України, мизвертаємося заради порятунку життів.</p>
<p>Україна ніколи не хотіла й не брала чужого. Нас не цікавить чужа земля. Ми нехочемо втручатися в життя інших народів. Українці ніколи не прагнули того, щобчерез наших солдатів хтось десь на землі страждав і тим паче гинув.</p>
<p>Ми прагнемо безпеки, спокою, свободи, щастя для своїх дітей у своємуукраїнському домі. Ми прагнемо того, щоб міжнародні договори, конвенції, якимигарантується безпека народів і суверенітет держав, працювали. Хіба це великепрагнення? Хіба це те, що можна просто відкинути?</p>
<p>Ще восени минулого року я запропонував нашу формулу миру. Це конкретні десятьпунктів. Цілком реалістичних пунктів, які здатні повернути повну силу СтатутуООН, іншим базовим міжнародним документам і зупинити цю божевільну агресію,забезпечивши звільнення України від російського зла й порятунок наших людейвід того, що роблять окупанти.</p>
<p>І, до речі, гуманітарне розмінування — це один з елементів нашої формули миру.</p>
<p>Але що світ почув і побачив від росії у відповідь на формулу миру? Черговіпорції брехні, чергові відмовки, чергові прояви зла.</p>
<p>І я вдячний вам, Австріє, за те, що вашою відповіддю стала ще більша підтримкаукраїнського народу, нашої держави, міжнародного права.</p>
<p>За цей рік війни кілька делегацій австрійського уряду та депутатів вашоїНаціональної ради були в Україні. Я був радий продуктивним зустрічам ізФедеральним канцлером Австрії паном Негаммером та з вами, пане Федеральнийпрезиденте, коли ви нещодавно відвідували Київ.</p>
<p>Запрошую й вас, пане Президенте Національної ради, та інших шановнихпредставників і представниць австрійського парламенту відвідати так само нашукраїну, поспілкуватися з нашими людьми й на власні очі побачити надеокупованій території чи у прифронтових районах, що таке росія сьогодні, щовона несе Україні й світу.</p>
<p>Побачити це, побачити й почути наших людей. І це означає — зрозуміти.</p>
<p>Зрозуміти, наскільки вагомим є кожен голос підтримки міжнародного права йУкраїни, коли відповідні питання виносяться на розгляд Генеральної асамблеїООН, Європарламенту чи інших міжнародних майданчиків. Кожен голос підтримкисанкцій та інших глобальних кроків, що позбавляють росію можливості нарощуватиїї агресію.</p>
<p>Підтримати наших людей зараз — означає зрозуміти, наскільки важливим є незалишитися морально нейтральними до зла. Це не про геополітику, не провійськово-політичні питання. Це про те, що люди завжди — завжди — маютьзалишатися людьми, завжди берегти людяність і цивілізованість.</p>
<p>Я дякую вам, Австріє, за гуманітарну підтримку для України. Окремо вдячнийкожному австрійцю, який взяв участь в акції «Сусід у скруті» (Nаchbar in Not).Ми це дуже цінуємо.</p>
<p>Я дякую за допомогу в захисті нашої енергетики від російських терористичнихракетних ударів. Я дякую за підтримку наших зусиль у розмінуванні нашої земліта в лікуванні й реабілітації наших людей після всього того, що є проявами танаслідками російської агресії.</p>
<p>І я дуже чекаю того моменту, того щасливого дня, коли зможу подякувати вам,Австріє, і за допомогу у відновленні миру на нашій землі.</p>
<p>І я впевнений, що Україна переможе в цій війні. Я впевнений, що міжнароднеправо знову запрацює. Я впевнений, що українська формула миру допоможе світузахиститись і від інших подібних агресій. І впевнений, що попри все мизбережемо нашу людяність, нашу цивілізованість, нашу моральність і нашу віру вте, що зло завжди програватиме.</p>
<p>Дякую всім, хто допомагає Україні! Вічна пам’ять кожному й кожній, чиє життязабрала жорстока російська війна!</p>
<p>Дякую вам особисто, Австріє!</p>
<p><strong><em>Слава Україні!</em></strong></p>
<p><strong>Джерело:</strong> <a href="https://www.president.gov.ua/news/pidtrimati-nashih-lyudej-zaraz-ce-zrozumiti-naskilki-vazhliv-81933">Офіс ПрезидентаУкраїни</a></p>
<p>Source: <a href="https://armyinform.com.ua/2023/03/30/pidtrymaty-nashyh-lyudej-zaraz-cze-zrozumity-naskilky-vazhlyvo-ne-zalyshytysya-moralno-nejtralnymy-do-zla-volodymyr-zelenskyj/">https://armyinform.com.ua/2023/03/30/pidtrymaty-nashyh-lyudej-zaraz-cze-zrozumity-naskilky-vazhlyvo-ne-zalyshytysya-moralno-nejtralnymy-do-zla-volodymyr-zelenskyj/</a></p>
</body>
</html>