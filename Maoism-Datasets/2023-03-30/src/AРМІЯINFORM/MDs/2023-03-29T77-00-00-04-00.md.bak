# Рішення ЕС про надання Україні 1 млн боєприпасів є вирішальним — Олексій Резніков

Author: ['АРМІЯINFORM']

Time: 2023-03-29T77:00:00-04:00

Description: Рішення країн-партнерів ЄС про надання Україні 1 млн боєприпасів калібру 155 мм є... Война с Украиной 2022, Война с Украиной последние новости сегодня, Новости война с Украиной 2022 последние на сегодня, Будет ли война между Украиной и Россией и когда, Война с Украиной в 2022 году будет или нет,  Будет ли война с Украиной в ближайшее время что говорят,  Война с Украиной новости,  Новости Украины сегодня,  Украинские новости в украинских СМИ на русском

Images: ['[reznikov-08.jpg](https://armyinform.com.ua/wp-content/uploads/2023/02/reznikov-08.jpg)']

Tags: ['ВІЙСЬКОВА ДОПОМОГА', 'ІНТЕРВ’Ю', 'МІНІСТР ОБОРОНИ УКРАЇНИ', 'ОЛЕКСІЙ РЕЗНІКОВ']

Category: News

<!--METADATA-->

![](../Images/2023-03-29T77-00-00-04-00/reznikov-08.jpg)Міністр оборони України Олексій Резніков

Рішення країн-партнерів ЄС про надання Україні 1 млн боєприпасів калібру 155мм є вирішальним для ходу війни й перемоги України, заявив Міністр оборониОлексій Резніков в інтерв’ю естонській ERR.

«Ми повинні захищатися від росіян, стримувати їх, особливо на східному фронті.Потім переходити в контратаку. Це означає, що нам потрібно більше боєприпасів,щоб прорвати їхню лінію оборони. Так ми рятуємо життя наших воїнів. Ось чомуця допомога є такою важливою. Ця війна є війною за ресурси. На нашому боці єресурси цивілізованого світу, в тому числі європейських країн. Тому прийнятерішення є дуже важливим. Я б сказав вирішальним», — сказав Олексій Резніков,відзначивши велику роль Естонії в ухваленні цього рішення.

**Інші важливі тези з інтерв’ю Міністра:**

* Допомога кожної з країн-партнерів є важливою для підвищення оборонних спроможностей України  * Україна, як будь-яка країна що захищається, потребуватиме більше амуніції та озброєння для завершення війни перемогою, яка стане перемогою всього цивілізованого світу  * Снарядний диспаритет з росіянами, який все ще значний, нівелюється точністю західної зброї й креативністю її застосування українськими підрозділами.

«Це не війна між маленькою та великою радянськими арміями. Це дві різні армії.Ми більш креативні з більш сучасним обладнанням і мисленням. Тому минамагаємося використовувати менше боєприпасів», — Олексій Резніков.

* У Заходу є ресурси й виробнича база для повного забезпечення потреб у боєприпасах. Необхідне відповідне рішення, тому що це важливо для ходу війни  * Надані Польщею і Словаччиною МіГ-29 посилюють Повітряні Сили ЗСУ, але Україна намагається переконати партнерів в необхідності надання сучасних авіаційних платформ, оскільки навіть модернізовані винищувачі радянського типу значно поступаються російським сучасним літакам.

«Нам потрібні сучасні винищувачі, щоб вони стали частиною нашої системи ППО.Тому ми зберігаємо оптимізм і намагаємося говорити з нашими партнерами про те,що навчання пілотів потрібно починати вже зараз, тому що це потребує часу», —Олексій Резніков.

* Перші системи Patriot буде розгорнуто в Україні у квітні  * Танки Leopard будуть застосовані при контрнаступі за рішенням Генштабу можливо у квітні-травні. Контрнаступ планується за кількома напрямами. Час і напрям — рішення Генштабу.  * Оборона Бахмуту створює можливості для утримання лінії фронту та дає час для підготовки контрнаступу.

«Вони продовжують наступ без значних результатів. Бахмут досі стоїть якфортеця. На цьому напрямі ми знизили наступальні можливості росіян», — ОлексійРезніков.

* Міністр прогнозує позитивні для України зміни у ході війни в цьому році

«Я думаю, що цього року ми побачимо дуже позитивні зміни для України. Явпевнений, що ми продовжимо звільняти тимчасово окуповані території, як цебуло зроблено у Києві, Чернігівщині, Сумах, Харкові, Херсоні та на островіЗміїний. Буде продовження», — Олексій Резніков.

_Джерело:[Міністерство оборониУкраїни](https://t.me/ministry_of_defense_ua/7287)_

Source: [https://armyinform.com.ua/2023/03/29/rishennya-es-pro-nadannya-ukrayini-1-mln-boyeprypasiv-ye-vyrishalnym-oleksij-reznikov/](https://armyinform.com.ua/2023/03/29/rishennya-es-pro-nadannya-ukrayini-1-mln-boyeprypasiv-ye-vyrishalnym-oleksij-reznikov/)