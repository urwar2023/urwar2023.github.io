# У російському полоні перебувають близько 950 цивільних українців - правозахисники

Authors: Ukrinform (Person)

Publisher: Укринформ (Organization)

Published Time: 2023-04-12T15:12:10+03:00

Modified Time: 2023-04-12T15:12:10+03:00

Description: На сьогодні визначено сто місць на тимчасово окупованій території України та у рф, де утримують близько тисячі цивільних українців. — Укрінформ.

Images: ["[630_360_16813...](https://static.ukrinform.com/photos/2023_04/thumb_files/630_360_1681301255-710.jpg)", "[1681301215-36...](https://static.ukrinform.com/photos/2023_04/1681301215-362.jpg)"]

Tags: ['Правозахисники', 'Полонені', 'Війна з росією']

Type: Article

<!--METADATA-->

![](../Images/yкринформ/2023-04-12T15-12-10-03-00/630_360_1681301255-710.jpg) Насьогодні визначено сто місць на тимчасово окупованій території України та урф, де утримують близько тисячі цивільних українців.

Про це повідомили представники Медійної ініціативи за права людини та ГО«Цивільні у полоні» під час презентації мапи із місцями утримання цивільних івійськовополонених, що відбулася в Медіацентрі Україна-Укрінформ.

![](../Images/yкринформ/2023-04-12T15-12-10-03-00/1681301215-362.jpg)

"За даними Міністерства реінтеграції, станом на кінець лютого 950 цивільнихперебувають у місцях утримання. У нашому списку, який ми паралельно ведемо запідтримки ГО «Цивільні у полоні», приблизно така ж кількість осіб. Наскількисписки збігаються, ми сказати не можемо, оскільки державну інформаціюзакрито", - сказала координатор МІПЛ Тетяна Катриченко.

За словами експертів, робота над картою тривала рік. Зокрема, відстежувалисясоцмережі і сайти для визначення людей, які зникли в період окупації. Водночасфахівці опитували осіб, визволених із полону. За даними МІПЛ, ідентифіковано948 заручників - цивільних на ТОТ і в росії.

На карті відображено сто місць утримання цивільних і військовослужбовців - відДонеччини та Херсонщини й до Іркутської області. Також локалізовані в'язниціна деокупованій території - Київщині, [ ](https://www.ukrinform.ua/tag-sumsina) .

За словами Катриченко, чи не щодня виявляють нові в'язниці, тому їх загальнакількість може становити кілька сотень, а заручників - до 15 тисяч.

"Велика територія України ще окупована. Там щодня відбуваються затримання, іми виявляємо нові місця утримання. Тому не можна сказати, що нинішня мапа - цеповна картина місць утримання. Однак найважливішим є те, що ми змоглипереговорити зі свідками зі всіх цих місць, зібрати й задокументувати цісвідчення для правоохоронців", - підкреслила вона.

**Читайте також:** [ **полоні** ](https://www.ukrinform.ua/rubric-ato/3691183-ak-viziti-v-poloni-poradi-vid-volonterki-kotra-tri-roki-provela-u-doneckomu-sizo.html)

Своєю чергою керівник напряму документування МІПЛ Анастасія Пантелєєвазазначила, що місцями утримання та катівнями на окупованих територіях зазвичайстають відділки поліції, адміністративні будівлі та підвали, бази відпочинку.Приміром, на Арабатській Стрілці (Херсонщина) у кожній зі споруд на базівідпочинку утримують від 4 до 10 людей. Водночас частину людей з окупованоголівого берега Дніпра на Херсонщині перемістили у два СІЗО Сімферополя.

"МІПЛ ідентифікувала 70 українців, яких утримують в СІЗО-2. Наші колегинапередодні Нового року казали, що там 110 українців, але сама будівлярозрахована на більшу кількість людей. І, можливо, людей з окупованого лівогоберега Херсона перевозять туди", - сказала вона.

За її словами, потрапити у такі місця може кожен, хто викликає "підозри" уросіян, зокрема під час спроби евакуюватися.

**Читайте також:** [ **полоні** ](https://www.ukrinform.ua/rubric-ato/3694816-rosia-u-bilsosti-vipadkiv-ne-pidtverdzue-perebuvanna-u-poloni-ukrainskih-bijciv-gur.html)

Медійна ініціатива за права людини (МІПЛ) — українська неурядова організація,започаткована у вересні 2016 року журналістками Марією Томак та ОльгоюРешетиловою. Організація відстежує і документує порушення прав людини узв’язку зі збройною агресією [ ](https://www.ukrinform.ua/tag-rosia) ,висвітлює та розслідує окремі епізоди, аналізує зібрані дані та адвокаційніактивності.

Source: [https://www.ukrinform.ua/rubric-ato/3694915-u-rosijskomu-poloni-perebuvaut-blizko-950-civilnih-ukrainciv-pravozahisniki.html](https://www.ukrinform.ua/rubric-ato/3694915-u-rosijskomu-poloni-perebuvaut-blizko-950-civilnih-ukrainciv-pravozahisniki.html)