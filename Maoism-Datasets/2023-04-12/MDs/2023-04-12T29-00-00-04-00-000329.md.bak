# Як військовослужбовцям отримати безоплатну правову допомогу — роз’яснення уряду

Author: ['АРМІЯINFORM']

Time: 2023-04-12T29:00:00-04:00

Description: Військовослужбовці, яким потрібна правова допомога у розв’язанні питань, пов’язаних зі... Война с Украиной 2022, Война с Украиной последние новости сегодня, Новости война с Украиной 2022 последние на сегодня, Будет ли война между Украиной и Россией и когда, Война с Украиной в 2022 году будет или нет,  Будет ли война с Украиной в ближайшее время что говорят,  Война с Украиной новости,  Новости Украины сегодня,  Украинские новости в украинских СМИ на русском

Images: ['[1513_1521813278_613x415_3_0-e1681194977677.jpg](https://armyinform.com.ua/wp-content/uploads/2023/04/1513_1521813278_613x415_3_0-e1681194977677.jpg)']

Tags: ['STOPRUSSIA', 'ВЕТЕРАНИ ВІЙНИ', 'ПРАВОВА ДОПОМОГА', 'СОЦЗАХИСТ ПІД ЧАС ВІЙНИ']

Category: News

<!--METADATA-->

![](../Images/AРМІЯINFORM/2023-04-12T29-00-00-04-00/1513_1521813278_613x415_3_0-e1681194977677.jpg)

Військовослужбовці, яким потрібна правова допомога у розв’язанні питань,пов’язаних зі службою чи з іншими життєвими ситуаціями, можуть її отримати відсистеми безоплатної правової допомоги (БПД).

Про це [повідомляє](https://www.kmu.gov.ua/news/yak-viiskovosluzhbovtsiam-otrymaty-bezoplatnu-pravovu-dopomohu) Кабінет Міністрів України.

Як роз’яснили фахівці системи безоплатної правової допомоги, правові послугиможна отримати дистанційно або очно у бюро правової допомоги.

Так, усі військовослужбовці можуть отримати безоплатно первинну правовудопомогу. Це такі правові послуги як: правова інформація, консультації іроз’яснення з правових питань, допомога у складанні заяв, скарг та іншихдокументів правового характеру (крім процесуальних).

Ті, хто мають статус учасників бойових дій, ветеранів війни, осіб зінвалідністю внаслідок війни, учасників війни можуть отримати безоплатно івторинну правову допомогу: захист і здійснення представництва інтересів всудах, інших державних органах, органах місцевого самоврядування, перед іншимиособами, складення документів процесуального характеру.

Зокрема, система БПД надає правову підтримку щодо:

* отримання належного грошового забезпечення військовослужбовцями;  * оформлення грошової допомоги у зв’язку з пораненням військовослужбовця;  * оскарження рішення ВЛК, дії чи бездіяльності військової частини, органів влади;  * використання належної відпустки;  * звільнення з військової служби;  * вирішення сімейних та соціальних питань (розлучень, аліментів, спадщини тощо);  * перерахунку пенсії, інших соціальних виплат та пільг й інших правових проблем.

_**Як отримати безоплатну правову допомогу?**_

Усну консультацію можна отримати у контактному центрі системи безоплатноїправової допомоги: 0 800 213 103 (дзвінки у межах України безкоштовні). Номердля дзвінків з [Telegram](https://t.me/+380677213103).

Якщо потрібно отримати правову допомогу письмово — напишіть у [телеграм-бот](https://t.me/LegalAidUkraineBo).

Також можна одразу звертатися до найближчого [бюро](https://bit.ly/bpd_buro).

Source: [https://armyinform.com.ua/2023/04/12/yak-vijskovosluzhbovczyam-otrymaty-bezoplatnu-pravovu-dopomogu-rozyasnennya-uryadu/](https://armyinform.com.ua/2023/04/12/yak-vijskovosluzhbovczyam-otrymaty-bezoplatnu-pravovu-dopomogu-rozyasnennya-uryadu/)