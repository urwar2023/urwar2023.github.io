# Данілов про відео зі стратою українського військового: Знайти нелюдів є справою честі

Authors: Ukrinform (Person)

Publisher: Укринформ (Organization)

Published Time: 2023-04-12T20:19:00+03:00

Modified Time: 2023-04-12T20:19:00+03:00

Description: Секретар Ради національної безпеки та оборони Олексій Данілов назвав справою честі знайти причетних до страти українського військовополоненого, відео якої поширилося у соцмережах. — Укрінформ.

Images: ["[630_360_16807...](https://static.ukrinform.com/photos/2023_04/thumb_files/630_360_1680783799-703.jpg)"]

Tags: ['РНБО', 'Страта', 'Данілов', 'Війна з росією', 'Єдині новини']

Type: Article

<!--METADATA-->

![](../Images/2023-04-12T20-19-00-03-00/630_360_1680783799-703.jpg) СекретарРади національної безпеки та оборони Олексій Данілов назвав справою честізнайти причетних до страти українського військовополоненого, відео якоїпоширилося у соцмережах.

Про це він сказав у ефірі телемарафону “Єдині новини”, повідомляє кореспондентУкрінформу.

“Наші спецоргани чітко розуміють, що їм треба в такому випадку робити. Більштого, це навіть справа честі - знайти цих людей. Це, я більш ніж упевнений,обов’язково буде зроблено, тому що це пробачати не можна”, - наголосивДанілов.

Він додав, що цивілізований світ занадто довго спостерігав за створенням"Четвертого рейху".

**Читайте також:** [ **Данілов** ](https://www.ukrinform.ua/rubric-polytics/3694923-svit-otrimae-vijnu-z-cetvertim-rejhom-akso-obere-ganebnij-mir-z-rf-danilov.html)

“І на жаль, сьогодні вже без ліквідації саме Четвертого рейху, їх військово-політичного керівництва з точки зору усунення їх від влади ця ракова пухлинаможе надалі поширюватися на території Європи й ... інших країн. Це дуженебезпечно для світу. Я не знаю, що ще ці нелюди мають зробити, для того щобсвіт мав максимально активно реагувати на всі ці речі”, - заявив секретар [](https://www.ukrinform.ua/tag-rnbo) .

Як повідомлялося, в Мережі з’явилися два відео з нібито обезголовленнямукраїнських захисників.

За інформацією [ ](http://www.cnn.com/europe/live-news/russia-ukraine-war-news-04-11-23/index.html) , перше відео було опубліковане на проросійськомуканалі у соцмережах 8 квітня. Воно було навмисно зняте "вагнерівцями" іпоказує два обезголовлені тіла українських військових, які лежать на земліпоряд із пошкодженим військовим автомобілем. На російських акаунтахстверджується, що відео зняте поблизу Бахмута.

**Читайте також:** [ **СБУ** ](https://www.ukrinform.ua/rubric-other_news/3694793-golova-sbu-pro-tih-hto-vidrizav-golovu-ukrainskomu-bijcu-mi-znajdemo-cih-neludiv.html)

Друге відео, яке з’явилося у Твіттері і навмисно сильно розмите, вірогідно,було записане влітку, з огляду на рослинність у кадрі. На ньому російськийбоєць із ножем обезголовлює українського військового, який, судячи з голосу навідео, ймовірно, був живий на початку розправи.

**Читайте також:** [ **Зеленський** ](https://www.ukrinform.ua/rubric-ato/3694808-zelenskij-pro-stratu-ukrainskogo-voina-ce-video-rosii-akou-vona-e.html)

Служба безпеки України розпочала досудове розслідування щодо відео, на якомуросійські загарбники відрізають голову українському полоненому.

Правоохоронні органи України вживають заходів для встановлення осіб, якіскоїли цей злочин.

Source: [https://www.ukrinform.ua/rubric-ato/3695075-danilov-pro-video-zi-stratou-ukrainskogo-vijskovogo-znajti-neludiv-e-spravou-cesti.html](https://www.ukrinform.ua/rubric-ato/3695075-danilov-pro-video-zi-stratou-ukrainskogo-vijskovogo-znajti-neludiv-e-spravou-cesti.html)