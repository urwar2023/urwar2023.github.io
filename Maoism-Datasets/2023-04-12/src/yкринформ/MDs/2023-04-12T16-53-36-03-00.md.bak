# U-LEAD: введення мінімального податкового зобов’язання збільшить надходження до бюджетів громад

Authors: Ukrinform (Person)

Publisher: Укринформ (Organization)

Published Time: 2023-04-12T16:53:36+03:00

Modified Time: 2023-04-12T16:53:36+03:00

Description: Закон «Про внесення змін до Податкового кодексу України та інших законодавчих актів України щодо забезпечення збалансованості бюджетних надходжень» (№1914-IX) суттєво оновлює Податковий кодекс та має на меті сприяти конкуренції. — Укрінформ.

Images: ["[630_360_16735...](https://static.ukrinform.com/photos/2023_01/thumb_files/630_360_1673594754-631.jpg)"]

Tags: ['Бюджет', 'Податки', 'Тергромада', 'Гроші', 'U-LEAD з Європою']

Type: Article

<!--METADATA-->

![](../Images/2023-04-12T16-53-36-03-00/630_360_1673594754-631.jpg) Закон «Провнесення змін до Податкового кодексу України та інших законодавчих актівУкраїни щодо забезпечення збалансованості бюджетних надходжень» (№1914-IX)суттєво оновлює Податковий кодекс та має на меті сприяти конкуренції.

Таку думку висловив радник із питань муніципальних фінансів та управлінняРегіонального офісу «U-LEAD з Європою» в Черкаській області Микола Гулько,повідомляє Укрінформ із посиланням на [](https://u-lead.org.ua/news/183?fbclid=IwAR2vkE2y8Z-XTQdgyMZcmpiIh35zYTkPxtYafyDK4XV2a11QTQGbXtuZDzo)

За словами експерта, закон покликаний ліквідувати або обмежити необґрунтованіпільги окремим різновидам підприємницької діяльності (усунення узаконених схемухилення від сплати податків), а також вирівняти конкурентні умови.

Зміни до Податкового кодексу передбачають низку нововведень щодоадміністрування податків, погашення податкового боргу, податку на прибутокпідприємств, податку на додану вартість, оподаткування доходів фізичних осіб,спрощеної системи оподаткування, акцизного податку та ліцензування акцизнихтоварів, рентної плати.

**Читайте також:** [ ](https://www.ukrinform.ua/rubric-regions/3694968-u-devati-gromadah-na-zahodi-ukraini-zaprovadat-sistemu-energeticnogo-menedzmentu.html)

"Метою введення мінімального податкового зобов’язання (МПЗ) є виведення орендисільгоспземель з тіньового обробітку та отримання додаткових надходжень домісцевого [ ](https://www.ukrinform.ua/tag-budzet) . Якщо розмір загальногоМПЗ менший за суму всіх сплачених податків і витрат на оренду землі, топлатник податків декларує від'ємне значення загального МПЗ і де-факто його несплачує", - сказав Гулько.

Водночас, за його словами, якщо платник податків сплатив їх за рік менше, ніжвизначено загальним МПЗ, то йому потрібно доплатити різницю. У разі несплатиабо несвоєчасної сплати МПЗ будуть застосовуватися штрафні санкції.

"Для громад також важливо, що більшість коштів, які сплачені в межах МПЗ закористування землею сільськогосподарського призначення, надходитимуть домісцевих бюджетів за місцем розташування ділянки", - підкреслив радник.

Для надання експертних роз’яснень ОМС щодо мінімального податковогозобов’язання Програма U-LEAD організувала низку заходів, аби допомогтигромадам у вивченні законодавчих вимог та особливостей щодо сплати МПЗ за 2022рік, щодо механізмів розрахунку МПЗ та взаємовідносин контролюючих органів зОМС та платниками податків у частині звітності та відповідальності за несплатуабо несвоєчасну сплату МПЗ.

**Читайте також:** [ **LEAD** ](https://www.ukrinform.ua/rubric-regions/3669385-gromada-na-odesini-stimulue-stvorenna-robocih-misc-dla-pereselenciv-ulead.html)

Програма для України з розширення прав і можливостей на місцевому рівні,підзвітності та розвитку «U-LEAD з Європою» спільно фінансується ЄС та йогодержавами-членами Німеччиною, Польщею, Швецією, Данією, Естонією та Словенієюдля підтримки України на її шляху до зміцнення місцевого самоврядування.U-LEAD сприяє прозорому, підзвітному та багаторівневому управлінню в Україні,яке відповідає на потреби громадян та розширює можливості громад.

Source: [https://www.ukrinform.ua/rubric-economy/3694981-ulead-vvedenna-minimalnogo-podatkovogo-zobovazanna-zbilsit-nadhodzenna-do-budzetiv-gromad.html](https://www.ukrinform.ua/rubric-economy/3694981-ulead-vvedenna-minimalnogo-podatkovogo-zobovazanna-zbilsit-nadhodzenna-do-budzetiv-gromad.html)