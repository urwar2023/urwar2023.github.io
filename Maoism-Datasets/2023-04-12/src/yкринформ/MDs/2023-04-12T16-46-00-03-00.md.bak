# російські хакери відстежують гумконвої в Україні через камери спостереження у кафе

Authors: Ukrinform (Person)

Publisher: Укринформ (Organization)

Published Time: 2023-04-12T16:46:00+03:00

Modified Time: 2023-04-12T16:46:00+03:00

Description: російські хакери отримали доступ до приватних камер безпеки в українських кав'ярнях, щоб збирати розвідувальну інформацію про конвої з гуманітарною допомогою, що проїжджають повз них. — Укрінформ.

Images: ["[630_360_15756...](https://static.ukrinform.com/photos/2019_12/thumb_files/630_360_1575644583-214.jpg)"]

Tags: ['Гуманітарна допомога', 'Хакери', 'Камера', 'Війна з росією']

Type: Article

<!--METADATA-->

![](../Images/2023-04-12T16-46-00-03-00/630_360_1575644583-214.jpg) російськіхакери отримали доступ до приватних камер безпеки в українських кав'ярнях, щобзбирати розвідувальну інформацію про конвої з гуманітарною допомогою, щопроїжджають повз них.

Як передає Укрінформ, про це повідомляє [](https://www.theguardian.com/world/2023/apr/11/russian-hackers-target-security-cameras-inside-ukraine-coffee-shops) .

Як зазначається, про це поінформував у вівторок високопоставлений представникслужби безпеки США.

Роб Джойс, директор відділу кібербезпеки Агентства національної безпеки,заявив, що російський уряд та підтримувані ним [](https://www.ukrinform.ua/tag-hakeri) продовжують атакувати українськісистеми інформаційних технологій у рамках військового вторгнення в Україну.

За його словами, одним із предметів уваги хакерів є камери, яківикористовуються місцевою владою та приватними підприємствами дляспостереження за територією навколо.

«Продовжуються атаки на українські інтереси, будь-то фінансові, державні,особисті чи окремі бізнеси», — сказав Джойс. - Відбуваються креативні речі. Миспостерігаємо, як російські хакери входять у відкриті вебкамери, щобспостерігати за колонами та потягами, які доставляють допомогу».

Директор відділу кібербезпеки Агентства національної безпеки також уточнив, що«вони зламують ці вебкамери... І замість того, щоб використовувати міськуплощу (камери), які доступні в інтернеті, вони дивляться на камерувідеоспостереження кав’ярні та бачать дорогу, яку їм потрібно бачити».

**Читайте також:** [ ](https://www.ukrinform.ua/rubric-uarazom/3694663-rosijski-kiberataki-ne-zavadat-kanadi-pidtrimuvati-ukrainu-trudo.html)

Також чиновник повідомив, що росіяни зосередили свої зусилля на зламіамериканських оборонних виробників та логістичних транспортних компаній, щобдізнатися більше про ланцюжок поставок зброї до України.

Як повідомлялося, російські хакери тимчасово вивели з ладу сайт прем’єр-міністра Канади, однак це не завадить подальшій канадській підтримці України.

У лютому проросійська хакерська група NoName057 влаштувала DDoS-атаку на низкуіталійських компаній та установ з нагоди візиту до Києва прем'єр-міністраІталії Джорджі Мелоні.

У березні ця ж група атакувала сайти уряду Італії, зокрема нижньої палатипарламенту та кількох міністерств, оскільки нещодавно 20 українськихвійськових пройшли в Італії навчання на системах ППО SAMP-T.

Source: [https://www.ukrinform.ua/rubric-technology/3694978-rosijski-hakeri-vidstezuut-gumkonvoi-v-ukraini-cerez-kameri-sposterezenna-u-kafe.html](https://www.ukrinform.ua/rubric-technology/3694978-rosijski-hakeri-vidstezuut-gumkonvoi-v-ukraini-cerez-kameri-sposterezenna-u-kafe.html)