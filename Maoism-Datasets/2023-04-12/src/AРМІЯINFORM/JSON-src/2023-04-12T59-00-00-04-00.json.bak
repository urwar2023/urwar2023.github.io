{'title': 'Ганна Маляр про кадри катування захисника: Ворог отримає у відповідь нашу лють і розгром', 'description': 'Від перших хвилин появи відео страти українського військового російськими нелюдами всі... Война с Украиной 2022, Война с Украиной последние новости сегодня, Новости война с Украиной 2022 последние на сегодня, Будет ли война между Украиной и Россией и когда, Война с Украиной в 2022 году будет или нет,  Будет ли война с Украиной в ближайшее время что говорят,  Война с Украиной новости,  Новости Украины сегодня,  Украинские новости в украинских СМИ на русском', 'time': '2023-04-12T59:00:00-04:00', 'author': ['АРМІЯINFORM'], 'images': ['https://armyinform.com.ua/wp-content/uploads/2022/10/malyar-1.jpg'], 'text': '![](https://armyinform.com.ua/wp-content/uploads/2022/10/malyar-1.jpg)\n\nВід перших хвилин появи відео страти українського військового російськиминелюдами всі компетентні українські служби ретельно вивчають його покадрово,для того, щоб ідентифікувати воєнних злочинців.\n\nПро це [зазначила](https://t.me/annamaliar/634) заступниця Міністра оборониУкраїни Ганна Маляр у Телеграм-каналі.\n\n«Сьогодні вночі ми разом з іншими силовими відомствами та спецслужбами як разцим займались. Ми робимо все, щоб упізнати загиблого. Всім нам важливорозуміти — ідентифікація людини по відео, а тим більше людини в такихобставинах, є надзвичайно складним завданням», — повідомила вона.\n\nГанна Маляр закликала утриматися від публічного озвучування будь-яких версійдо офіційних висновків.\n\n«Будь ласка, майте повагу до близьких загиблого, не робіть жодних публічнихприпущень щодо особи загиблого, навіть якщо ви абсолютно впевнені, що впізналийого», — наголосила заступниця Міністра оборони України.\n\nВона також закликала зупинити поширення цього відео і будь-яких подібнихвідеокадрів.\n\n«Пам’ятайте, ворог хоче нас залякати. Хоче зробити нас слабшими. Але все, щовін отримає у відповідь — нашу лють і повний розгром окупантів, вироки вбивцямі трибунал державі-агресору», — запевнила Ганна Маляр.', 'category': 'News', 'tags': ['ВОЄННІ ЗЛОЧИНИ РФ', 'ГАННА МАЛЯР', 'КАТУВАННЯ ЗАХИСНИКА'], 'source': 'https://armyinform.com.ua/2023/04/12/ganna-malyar-pro-kadry-katuvannya-zahysnyka-vorog-otrymaye-u-vidpovid-nashu-lyut-i-povnyj-rozgrom/'}