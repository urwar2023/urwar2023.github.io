# Захист дітей під час війни є одним з пріоритетів України в ООН – Кислиця

Authors: Ukrinform (Person)

Publisher: Укринформ (Organization)

Published Time: 2023-06-01T18:29:06+03:00

Modified Time: 2023-06-01T18:29:06+03:00

Description: Захист дітей в умовах збройних конфліктів є одним із провідних питань у діяльності ООН, зокрема Ради Безпеки, і пріоритетним для постійного представництва України. — Укрінформ.

Images: ['[630_360_16196...](https://static.ukrinform.com/photos/2021_04/thumb_files/630_360_1619604801-614.jpg)']

Tags: ['Діти', 'ООН', 'Кислиця']

Type: Article

<!--METADATA-->

![](../Images/2023-06-01T18-29-06-03-00/630_360_1619604801-614.jpg) Захистдітей в умовах збройних конфліктів є одним із провідних питань у діяльностіООН, зокрема Ради Безпеки, і пріоритетним для постійного представництваУкраїни.

Про це сказав у коментарі Укрінформу постійний представник України при ООНСергій Кислиця.

Він розповів, що 1996 року в ООН запроваджено посаду спеціального представникаГенерального секретаря з питань дітей і збройних конфліктів.

У 13 резолюціях Радбезу міститься вимога до системи ООН, зокремаспецпредставника Генерального секретаря, збирати та перевіряти інформацію пропостраждалих дітей, використовувати її у щорічній доповіді Генсека, називатисторони конфлікту, які вчиняють грубі порушення щодо дітей, вести з цимисторонами діалог з метою розробки планів дій для припинення порушень тазапобігання їм.

За словами Кислиці, Рада Безпеки визначила шість грубих порушень щодо дітейпід час збройного конфлікту, які є підставою для включення до доповідіспецпредставника. Це, зокрема, вербування й використання дітей, убивство такаліцтво, сексуальне насильство, напади на школи й лікарні, викрадення дітей,відмова в гуманітарному доступі.

Кислиця наголосив, що Україна очікує конкретних результатів діяльностіспецпредставниці Генсека [ ООН ](https://www.ukrinform.ua/tag-oon) ВірджиніїГамби, зокрема від її поїздки в Росію, де вона зустрічалася з уповноваженою зправ дітей Марією Львовою-Бєловою.

«Ми очікуємо побачити конкретні результати турне спецпредставниці, а саме що [РФ ](https://www.ukrinform.ua/tag-rosia) припинить злочини проти українськихдітей та конструктивно сприятиме поверненню депортованих дітей в Україну», –зазначив він.

Постпред нагадав, що Гамба відвідала Україну на початку травня, де мала низкузустрічей з українськими високопосадовцями. У середині травня вона такожпобувала в Росії, де «мала вельми контроверсійну зустріч» із Львовою-Бєловою,що «очікувано спричинило хвилю обурення, зокрема, серед правозахисноїспільноти, і не тільки», додав він.

Кислиця підкреслив, що найефективнішим способом запобігання злочинам щододітей є притягнення до відповідальності всіх порушників та забезпеченнясправедливості для постраждалих.

Постпред наголосив, що це обов’язок міжнародної спільноти, тому необхідно«консолідувати зусилля та спільно боротися з цими найбільш огидними воєннимизлочинами й злочинами проти людяності».

Він також зазначив, що Україна докладає великих зусиль для порятунку мільйонівдітей у світі, які потерпають від голоду. Українське зерно протягом багатьохроків використовується Продовольчою програмою ООН для порятунку від голодунаселення найбільш вразливих країн.

«Водночас, ми бачимо, що Росія цинічно продовжує використовувати голод якзброю, блокуючи українські морські порти, знищуючи аграрну інфраструктуру,забруднюючи мінами сільськогосподарські угіддя», – зауважив постпред.

За його словами, у країнах, де вже багато років тривають конфлікти – Ємені,Сомалі, Афганістані й Сирії, - «головним для захисту дітей є розв’язанняпроблеми голоду».

Зокрема, у Сомалі за минулий рік унаслідок посухи від голоду померло 43 тис.осіб, половина з яких діти. Ще 18 тис. можуть загинути протягом пів року, якщоне буде надана відповідна міжнародна допомога. Загалом у цій країні віднедоїдання потерпають близько 1,8 млн дітей віком до п’яти років.

У Ємені 2,2 млн дітей суттєво недоїдають, а понад 540 тис. голодують. Загаломза час конфлікту, який триває з 2015 року, там убито чи покалічено понад 11тис. дітей.

В Афганістані за час конфлікту, який триває з 2001 року, убито й покаліченопонад 35 тис. дітей. Після того, як у серпні 2021-го владу захопив Талібан,становище дітей значно погіршилося. На сьогодні, за оцінками ЮНІСЕФ, 100%дітей у країні, яких налічується майже 13 млн, потребують гуманітарноїдопомоги. При цьому голод є причиною 45% дитячих смертей. Через недоступністьелементарної медичної допомоги там щодня помирають 212 дітей.

«Я навів ці жахливі цифри для того, щоб показати, наскільки критично важливоює зернова ініціатива, яку всіляко блокує Росія», – наголосив Кислиця.

**Читайте також:** [ Розв’язана Росією війна порушує права мільйонівукраїнських дітей - Шмигаль ](https://www.ukrinform.ua/rubric-society/3717115-rozvazana-rosieu-vijna-porusue-prava-miljoniv-ukrainskih-ditej-smigal.html)

Як повідомляв Укрінформ, 17 травня дію «зернової угоди» було продовжено на двамісяці – до 18 липня. Проте Росія минулого тижня заявила, що якщо її вимогизбільшення експорту зерна й добрив не будуть виконані, вона не продовжитьугоду після цієї дати. З такою самою погрозою Москва виступала у березні.

17 березня цього року Міжнародний кримінальний суд у Гаазі [ видав ордери наарешт ](https://www.ukrinform.ua/rubric-world/3683849-miznarodnij-kriminalnij-sud-vidav-order-na-arest-putina.html) Марії Львови-Бєлової і Володимира Путінау зв’язку з воєнними злочинами - депортацією та незаконним переміщеннямнаселення, зокрема дітей, з окупованої території України.

Source: [https://www.ukrinform.ua/rubric-polytics/3717150-zahist-ditej-pid-cas-vijni-e-odnim-z-prioritetiv-ukraini-v-oon-kislica.html](https://www.ukrinform.ua/rubric-polytics/3717150-zahist-ditej-pid-cas-vijni-e-odnim-z-prioritetiv-ukraini-v-oon-kislica.html)