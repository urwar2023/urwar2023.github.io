# Головування в Радбезі ООН перейшло від Швейцарії до ОАЕ

Authors: Ukrinform (Person)

Publisher: Укринформ (Organization)

Published Time: 2023-06-01T23:56:00+03:00

Modified Time: 2023-06-01T23:56:00+03:00

Description: З початком червня головування в Раді Безпеки ООН перейшло від Швейцарії до Об‘єднаних Арабських Еміратів. — Укрінформ.

Images: ['[630_360_14450...](https://static.ukrinform.com/photos/2015_10/thumb_files/630_360_1445002358-2357.jpg)', '[1685649191-65...](https://static.ukrinform.com/photos/2023_06/1685649191-651.jpeg)']

Tags: ['ОАЕ', 'Швейцарія', 'Радбез ООН', 'Війна з Росією']

Type: Article

<!--METADATA-->

![](../Images/2023-06-01T23-56-00-03-00/630_360_1445002358-2357.jpg) Зпочатком червня головування в Раді Безпеки ООН перейшло від Швейцарії доОб‘єднаних Арабських Еміратів.

Про це повідомляє власний кореспондент Укрінформу в Нью-Йорку.

Постійна представниця ОАЕ при ООН Лана Нуссейбе, представляючи журналістампрограму роботи Радбезу в цьому місяці, не згадала про російську агресію протиУкраїни.

«Питань щодо України в графіку на цей місяць не передбачено, але, гадаю, членуРадбезу ініціюватимуть їх», - сказала вона, відповідаючи на запитанняжурналістів.

![](../Images/2023-06-01T23-56-00-03-00/1685649191-651.jpeg)

Кореспондент Укрінформу поцікавився у Нуссейбе, чому вона не згадала провійну, розв’язану РФ, розповідаючи про пріоритети свого головування.

«Я не згадала про жодну війну, не лише про цю, - сказала вона. - Але думаю,питання і щодо України, і щодо Росії розглядатимуться в Радбезі».

Постпред ОАЕ зазначила, що до порядку денного Ради Безпеки в червні внесенопитання щодо ситуації в ЦАР, Лівії, Демократичній Республіці Конго, Судані,Афганістані, Сомалі, Сирії. Серед важливих напрямків роботи РБ в цьому місяцівона назвала проблема впливу зміни клімату на мир і безпеку у світі, а такожборотьбу з мовою ненависті.

**Читайте також:** [ В ОП прокоментували заяву Гутерреша про необхідністьреформувати **Радбез** **ООН** ](https://www.ukrinform.ua/rubric-polytics/3712371-v-op-zreaguvali-na-zaavu-guterresa-pro-neobhidnist-reformuvati-radbez-oon.html)

Водночас у секретаріаті Ради Безпеки повідомили, що в червні вона можепровести «одне або кілька засідань, присвячених ситуації в Україні, залежновід розвитку подій на місцях».

Головування в Раді Безпеки [ ООН ](https://www.ukrinform.ua/tag-oon)змінюється щомісяця - почергово між її членами. У травні головувала Швейцарія,у липні, за графіком, - Велика Британія.

Source: [https://www.ukrinform.ua/rubric-world/3717236-golovuvanna-v-radbezi-oon-perejslo-vid-svejcarii-do-oae.html](https://www.ukrinform.ua/rubric-world/3717236-golovuvanna-v-radbezi-oon-perejslo-vid-svejcarii-do-oae.html)