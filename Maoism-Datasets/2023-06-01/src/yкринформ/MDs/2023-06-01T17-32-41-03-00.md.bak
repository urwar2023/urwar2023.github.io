# Банкіри та страховики заявляють про високу стійкість фінансового сектору – НБУ

Authors: Ukrinform (Person)

Publisher: Укринформ (Organization)

Published Time: 2023-06-01T17:32:41+03:00

Modified Time: 2023-06-01T17:32:41+03:00

Description: За даними НБУ, 57% керівників банків та нефінансових установ заявляють про поліпшення стану фінансового сектору в Україні за останні пів року; погіршення у наступні шість місяців очікують лише 3% опитаних. — Укрінформ.

Images: ['[630_360_15880...](https://static.ukrinform.com/photos/2020_04/thumb_files/630_360_1588017785-633.jpg)']

Tags: ['Економіка', 'Нацбанк', 'Опитування']

Type: Article

<!--METADATA-->

![](../Images/2023-06-01T17-32-41-03-00/630_360_1588017785-633.jpg) За данимиНБУ, 57% керівників банків та нефінансових установ заявляють про поліпшеннястану фінансового сектору в Україні за останні пів року; погіршення у наступнішість місяців очікують лише 3% опитаних.

Як передає Укрінформ, про це повідомила пресслужба Національного банку ізпосиланням на результати “Опитування про системні ризики фінансового сектору”за травень 2023 року.

"Більшість опитаних [ Національним банком ](https://www.ukrinform.ua/tag-nacbank) керівників банків та небанківських фінансових компаній повідомили прополіпшення стану фінансового сектору за останні шість місяців (57% замість 3%у листопаді 2022 року), а частка респондентів, що очікують погіршення внаступні пів року, скоротилася з 51% до 3%", - йдеться у повідомленні.

Друге опитування поспіль респонденти поліпшують власні оцінки стійкостіфінансового сектору до значних негативних подій. При цьому частка опитаних,які оцінили стійкість фінсектору як високу чи дуже високу, знову підвищилася.Загальний баланс відповідей досяг рекордного значення з початку опитування утравні 2018 року.

Водночас помітно змінилися на краще оцінки загального рівня ризику уфінансовому секторі; частка респондентів, які вважали його рівень високим чидуже високим, знизилася з 83% до 58%.

Учасники опитування продовжують поліпшувати власні оцінки поточного стануфінансового сектору: баланс відповідей (+11%) набув позитивного значеннявперше з початку повномасштабного вторгнення.

За результатами опитування, ключовим для фінансового сектору залишився ризиквійни з росією, проте перелік головних ризиків зазнав істотних змін.

Так, на друге місце повернувся фактор корупції, діяльності правоохороннихорганів та судової системи. Досі з початку повномасштабної війни цей ризикледве потрапляв до чільної десятки.

До п’ятірки ключових також потрапили ризики шахрайства та кіберзагроз, ризикирівня економічної активності й вартості активів та якості застави. Факторирівня інфляції, обмінного курсу змістилися з лідерів до кінця двадцяткинайбільших ризиків.

**Читайте також:** [ **Нацбанк** прогнозує поступове скорочення рівнябезробіття ](https://www.ukrinform.ua/rubric-economy/3715972-nacbank-prognozue-postupove-skorocenna-rivna-bezrobitta.html)

Опитування про системні ризики фінансового сектору проводиться Національнимбанком України двічі на рік. Його результати відбивають оцінку топменеджерамифінустанов стану фінансового сектору за минулі шість місяців та очікування нанаступні пів року.

Опитування проводилось з 11 до 24 травня 2023 року за участю керівників 22банків, десяти страховиків та трьох інвестиційних компаній. До вибірки непотрапили фінансові установи, до яких застосовано спеціальні економічні таінші обмежувальні заходи (санкції).

Як повідомлялось, за травневими даними НБУ, підприємці два місяці поспільпозитивно оцінюють результати своєї поточної діяльності, попри повномасштабнувійну.

Source: [https://www.ukrinform.ua/rubric-economy/3717117-bankiri-ta-strahoviki-zaavlaut-pro-visoku-stijkist-finansovogo-sektoru-nbu.html](https://www.ukrinform.ua/rubric-economy/3717117-bankiri-ta-strahoviki-zaavlaut-pro-visoku-stijkist-finansovogo-sektoru-nbu.html)