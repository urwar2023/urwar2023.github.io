# У Молдові Зеленський зустрівся з Сунаком - говорили про Storm Shadow та війну

Authors: Ukrinform (Person)

Publisher: Укринформ (Organization)

Published Time: 2023-06-01T18:42:00+03:00

Modified Time: 2023-06-01T18:42:00+03:00

Description: У межах візиту до Молдови Президент України Володимир Зеленський провів зустріч із Прем’єр-міністром Великої Британії Ріші Сунаком та поінформував його про ситуацію на фронті. — Укрінформ.

Images: ['[630_360_16856...](https://static.ukrinform.com/photos/2023_06/thumb_files/630_360_1685634601-871.jpeg)']

Tags: ['Молдова', 'Зеленський', 'Війна з Росією', 'Ріші Сунак']

Type: Article

<!--METADATA-->

![](../Images/2023-06-01T18-42-00-03-00/630_360_1685634601-871.jpeg) У межахвізиту до Молдови Президент України Володимир Зеленський провів зустріч ізПрем’єр-міністром Великої Британії Ріші Сунаком та поінформував його проситуацію на фронті.

Як передає Укрінформ, про це повідомляє [ пресслужба глави держави](https://www.president.gov.ua/news/u-moldovi-volodimir-zelenskij-zustrivsya-z-rishi-sunakom-83325) .

Глава держави відзначив, що це вже третя зустріч лідерів за останній місяць.Він подякував Сполученому Королівству за потужну підтримку України в боротьбіз російською агресією.

“Я вдячний Великій Британії й особисто пану Прем’єр-міністру за допомогу, яканадається Україні. За лідерство у створенні танкової та авіаційної коаліцій,зокрема в готовності почати підготовку українських пілотів”, – наголосивПрезидент.

![](../Images/2023-06-01T18-42-00-03-00/1685634601-939.jpeg) **Читайтетакож:** [ Безпекові гарантії та експорт зерна: Зеленський зустрівся зпрезиденткою Єврокомісії ](https://www.ukrinform.ua/rubric-polytics/3717019-bezpekovi-garantii-ta-eksport-zerna-zelenskij-zustrivsa-z-prezidentkou-evrokomisii.html)

[ Зеленський ](https://www.ukrinform.ua/tag-zelenskij) високо оцінив нещодавнюпередачу Україні далекобійних ракет Storm Shadow.

“Це саме та зброя, якої ми потребуємо сьогодні. Вона допомагає нам перемогти”,– акцентував він.

Глава держави під час переговорів поінформував Прем'єр-міністра про ситуаціюна фронті. Президент наголосив на тому, що протягом останніх днів російськийагресор значно активізував ракетний терор та атаки безпілотниками, що свідчитьпро необхідність посилення протиповітряної оборони України.

“Для захисту нашого населення та цивільної інфраструктури необхідно створитиповітряний щит над українськими містами”, – зазначив Зеленський.

![](../Images/2023-06-01T18-42-00-03-00/1685634601-492.jpeg)

На зустрічі також порушувалося питання щодо очікувань України від Вільнюськогосаміту НАТО. Глава держави акцентував, що для України важливо отримати чіткийсигнал про перспективи членства в Альянсі, що буде ще одним мотиваційнимчинником для Збройних сил України та всього українського народу.

**Читайте також:** [ **Санду** : Саміт біля кордонів України є свідченнямсолідарності ](https://www.ukrinform.ua/rubric-polytics/3716989-sandu-samit-bila-kordoniv-ukraini-e-svidcennam-solidarnosti.html)

Окрему увагу співрозмовники приділили реалізації української формули миру йорганізації Глобального саміту миру, необхідності подальшого посилення тискуна державу-агресора та підготовці до проведення Лондонської міжнародноїконференції з відбудови України.

Як повідомлялося, Президент Володимир Зеленський у четвер перебуває з візитому Молдові, де взяв участь у відкритті саміту Європейської політичноїспільноти.

_Фото: ОП_

Source: [https://www.ukrinform.ua/rubric-polytics/3717163-u-moldovi-zelenskij-zustrivsa-z-sunakom-govorili-pro-storm-shadow-ta-vijnu.html](https://www.ukrinform.ua/rubric-polytics/3717163-u-moldovi-zelenskij-zustrivsa-z-sunakom-govorili-pro-storm-shadow-ta-vijnu.html)