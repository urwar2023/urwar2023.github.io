# Іноземні посольства в Україні закликали РФ повернути депортованих дітей 

Authors: Ukrinform (Person)

Publisher: Укринформ (Organization)

Published Time: 2023-06-01T15:47:54+03:00

Modified Time: 2023-06-01T15:47:54+03:00

Description: У Міжнародний день захисту дітей дипломатичні місії в Україні виступили із спільною заявою щодо примусової депортації українських дітей Росією, в якій закликали РФ повернути їх в Україну. — Укрінформ.

Images: ['[630_360_16855...](https://static.ukrinform.com/photos/2023_05/thumb_files/630_360_1685537728-468.jpg)']

Tags: ['Депортація', 'Діти', 'Посольство', 'Росія']

Type: Article

<!--METADATA-->

![](../Images/2023-06-01T15-47-54-03-00/630_360_1685537728-468.jpg) УМіжнародний день захисту дітей дипломатичні місії в Україні виступили ізспільною заявою щодо примусової депортації українських дітей Росією, в якійзакликали РФ повернути їх в Україну.

Документ, який підписали 23 іноземні дипломатичні представництва, оприлюдненона [ сайті посольства Великої Британії в Україні](http://www.gov.uk/government/news/joint-statement-on-deportation-of-ukrainian-children-by-russia.uk) , передає Укрінформ.

"Сьогодні, у Міжнародний день захисту дітей, який відзначається в України табагатьох інших країнах, ми, посольства, які підписалися під цією заявою,закликаємо Російську Федерацію повернути українських дітей до України. Миприголомшені масштабною незаконною примусовою депортацією та переселеннямукраїнських дітей до [ Росії ](https://www.ukrinform.ua/tag-rosia) або наконтрольовану Росією територію Україні, та у зв’язку з цим звертаємо увагу наордери на арешт, видані Міжнародним кримінальним судом", - зазначається взаяві.

Іноземні дипломати нагадали, що українська влада ідентифікувала понад 19 тисячдітей, незаконно депортованих або іншим чином розлучених зі своїми батьками чиопікунами. Вони також констатували, що кількість депортованих дітей продовжуєзростати через останні переселення цивільного населення із Запорізькоїобласті.

"Росія викрадає дітей із їхніх шкіл, їхніх домівок, зокрема тих, хто живе вустановах інтернатного типу. Також діти були розлучені зі своїми родинами підчас так званого російського процесу “фільтрації”. Дуже мало дітей повернулося.Травма розлучення з близькими вплине на дітей та їхні родини на все життя. Утой час, як Російська Федерація стверджує, що це “евакуації”, Слідча комісіяООН дійшла висновку, що жоден із розглянутих випадків не був виправданийміркуваннями безпеки чи захисту здоров’я, а також не відповідав вимогамміжнародного гуманітарного права", - зауважили дипломати.

Як зазначається в заяві, перешкоди, які Росія створює, щоб не дозволитиукраїнським дітям возз’єднатися зі своїми сім’ями, підривають російськуверсію.

"Ми нагадуємо РФ про її зобов’язання за міжнародним правом припинити незаконнуагресивну війну та забезпечити захист життя всіх дітей. Ми закликаємо Росіюзабезпечити право дітей на збереження своєї культурної ідентичності, зупинитипримусове переміщення дітей до РФ та припинити насильницьке перевихованняукраїнських дітей і примус стати росіянами. Ми закликаємо РФ до співпраці зукраїнською владою з повернення українських дітей туди, де їхній дім – доУкраїни", - наголосили автори заяви.

Вони запевнили, що міжнародна спільнота підтримує Україну в захисті майбутніхпоколінь, і пообіцяли притягнути РФ до відповідальності за її незаконні таварварські дії в Україні.

**Читайте також:** [ В Україні вважаються зниклими 393 дитини](https://www.ukrinform.ua/rubric-society/3716974-v-ukraini-vvazautsa-zniklimi-393-ditini.html)

Заяву підписали посольства Великої Британії, Австралії, Австрії, Нідерландів,Канади, Данії, Естонії, Греції, Латвії, Швейцарії, Чехії, Польщі, Словенії,Фінляндії, Франції, Німеччини, Італії, Нової Зеландії, Норвегії, Румунії,Іспанії, Швеції та представництво Європейського Союзу в Україні.

Фото: AA

Source: [https://www.ukrinform.ua/rubric-polytics/3717060-inozemni-posolstva-v-ukraini-zaklikali-rf-povernuti-deportovanih-ditej.html](https://www.ukrinform.ua/rubric-polytics/3717060-inozemni-posolstva-v-ukraini-zaklikali-rf-povernuti-deportovanih-ditej.html)