# НСЖУ до Дня журналіста організує виставку у метро

Authors: Ukrinform (Person)

Publisher: Укринформ (Organization)

Published Time: 2023-06-01T19:07:00+03:00

Modified Time: 2023-06-01T19:07:00+03:00

Description: Національна спілка журналістів до професійного свята організує фотовиставку «Україна: журналісти на передовій». — Укрінформ.

Images: ['[630_360_16195...](https://static.ukrinform.com/photos/2021_04/thumb_files/630_360_1619529497-744.jpg)']

Tags: ['День журналіста', 'Метро', 'НСЖУ', 'Виставка']

Type: Article

<!--METADATA-->

![](../Images/2023-06-01T19-07-00-03-00/630_360_1619529497-744.jpg)Національна спілка журналістів до професійного свята організує фотовиставку«Україна: журналісти на передовій».

Вона відкриється у вестибюлі станції київського метро «Золоті ворота» 2червня, повідомляє Укрінформ із посиланням на [ пресслужбу НСЖУ](https://nsju.org/anonsy/ukrayina-zhurnalisty-na-peredovij-do-dnya-zhurnalista-nszhu-vidkryvaye-vystavku-v-kyyivskomu-metro-anons/?fbclid=IwAR18EW8jSme9CV7nBUKHWjemAIDD9gJjBmXf0ZRUMlllVJQ6rJVkj7uWEzc) .

Як зауважили у Спілці, виставка приурочена до [ Дня журналіста](https://www.ukrinform.ua/tag-den-zurnalista) , а місцем її проведеннясимволічно стала станція метрополітену, яка слугує укриттям під час повітряноїтривоги.

![](../Images/2023-06-01T19-07-00-03-00/1685635515-156.png)

«Головний лейтмотив фотовиставки – солідарність із нашими колегами, якіроблять свою нелегку роботу в зоні бойових дій, із журналістами, котріпотрапили у ворожий полон, із медійниками, яким удалося вирватися з окупованихі прифронтових територій та відновити діяльність своїх ЗМІ, з усіма тимиколегами, які потребують допомоги», – зазначив голова НСЖУ Сергій Томіленко.

Зокрема, в експозиції будуть представлені, 40 робіт відомих фотографівСтаніслава Юрченка, Єфрема Лукацького, Яна Доброносова, Євгена Завгороднього,Ігоря Гур’єва, Романа Потапенка, Бориса Корпусенка, Сергія Клименка, МаріїКовальової, Такаші Озакі та інших авторів, які ілюструють роботу українськихвоєнних журналістів. Також міститиметься інформація про працівників медіа, якізагинули внаслідок російської агресії.

Крім того, експонуватимуться фото медійників, які зазнають переслідуваньокупаційної "влади" у Криму, а також полоненого журналіста Дмитра Хилюка.

Будуть представлені і видання, відновлені на деокупованих і прифронтовихтериторіях за сприяння НСЖУ та її міжнародних партнерів.

**Читайте також:** [ **НСЖУ** презентувала буклет «Розстріляна свобода слова»](https://www.ukrinform.ua/rubric-society/3704335-nszu-prezentuvala-buklet-rozstrilana-svoboda-slova.html)

На захід запрошені відомі українські воєнні журналісти, визволені з полону,журналісти з Криму, члени сімей загиблих медійників.

Організаторами виставки є Національна спілка журналістів України і мережаЦентрів журналістської солідарності, КП «Київінформ», партнер – КП «Київськийметрополітен».

День журналіста відзначається в Україні 6 червня.

Source: [https://www.ukrinform.ua/rubric-society/3717173-nszu-do-dna-zurnalista-organizue-vistavku-u-metro.html](https://www.ukrinform.ua/rubric-society/3717173-nszu-do-dna-zurnalista-organizue-vistavku-u-metro.html)