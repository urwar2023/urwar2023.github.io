# До зведеного бюджету цьогоріч уже надійшло ₴480 мільярдів податків

Authors: Ukrinform (Person)

Publisher: Укринформ (Organization)

Published Time: 2023-06-01T19:03:00+03:00

Modified Time: 2023-06-01T19:03:00+03:00

Description: За оперативними даними, надходження (сальдо) до зведеного бюджету у січні – травні 2023 року по платежах, що контролюються ДПС, становлять 479,7 млрд грн. — Укрінформ.

Images: ['[630_360_15840...](https://static.ukrinform.com/photos/2020_03/thumb_files/630_360_1584009375-893.jpg)']

Tags: ['Бюджет', 'Податки', 'Україна']

Type: Article

<!--METADATA-->

![](../Images/2023-06-01T19-03-00-03-00/630_360_1584009375-893.jpg) Заоперативними даними, надходження (сальдо) до зведеного бюджету у січні –травні 2023 року по платежах, що контролюються ДПС, становлять 479,7 млрд грн.

Як передає Укрінформ, про це повідомили у [ Державній податковій службі](http://tax.gov.ua/media-tsentr/novini/681210.html) .

У ДПС уточнили, що до державного бюджету за 5 місяців надійшло 303,1 млрд грн,до місцевих бюджетів – 176,6 млрд грн.

При цьому надходження (сальдо) до загального фонду [ державного бюджету](https://www.ukrinform.ua/tag-budzet) у січні – травні 2023 року становили299,3 млрд грн. Показники розпису Міністерства фінансів за доходами загальногофонду держбюджету виконано на 103,4% (+9,9 млрд грн до плану).

У відомстві додали, що на рахунки платників відшкодовано 61,7 млрд грн ПДВ.

У розрізі податків показники розпису Міністерства фінансів перевиконано зподатку на прибуток підприємств на 22,1% (+11,9 млрд грн), акцизного податку звироблених та ввезених товарів (продукції) - на 25,7% (+8,4 млрд грн), податкута збору на доходи фізичних осіб - на 12,7% (+7,3 млрд грн).

У січні – травні 2023 року приріст основних платежів порівняно з відповіднимперіодом минулого року становить: з акцизного податку з вироблених та ввезенихтоварів (продукції) – в 1,7 раза (+17,4 млрд грн), з податку та збору надоходи фізичних осіб – 24% (+12,6 млрд грн), податку на прибуток підприємств –6,6% (+4,1 млрд грн).

За даними ДПС, місцеві бюджети за 5 місяців року 2023 року отримали 176,6 млрдгрн, що на 33,3 млрд грн, або на 23,2% більше, ніж у січні – травні торік.

**Читайте також:** [ **Україна** **отримала** **цьогоріч** $19,8 **мільярда****міжнародної** **допомоги** ](https://www.ukrinform.ua/rubric-economy/3717155-ukraina-otrimala-cogoric-198-milarda-miznarodnoi-dopomogi.html)

Як повідомляв Укрінформ, у квітні 2023 року виконання місячного розписудоходів Державною податковою службою становило 107,3% (+3,2 млрд грн).

_Фото: НБУ_

Source: [https://www.ukrinform.ua/rubric-economy/3717170-do-zvedenogo-budzetu-cogoric-uze-nadijslo-480-milardiv-podatkiv.html](https://www.ukrinform.ua/rubric-economy/3717170-do-zvedenogo-budzetu-cogoric-uze-nadijslo-480-milardiv-podatkiv.html)