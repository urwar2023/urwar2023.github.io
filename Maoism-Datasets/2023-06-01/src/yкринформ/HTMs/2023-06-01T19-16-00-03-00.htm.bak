<h1>Укриття у Києві мають бути відчинені постійно - КМДА</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-06-01T19:16:00+03:00</p>
<p>Modified Time: 2023-06-01T19:16:00+03:00</p>
<p>Description: Усі укриття у Києві мають бути відкриті постійно. — Укрінформ.</p>
<p>Images: ['<a href="https://static.ukrinform.com/photos/2023_05/thumb_files/630_360_1684524477-301.jpeg">630_360_16845...</a>']</p>
<p>Tags: ['КМДА', 'Київ', 'Укриття', 'Повітряна тривога']</p>
<p>Type: Article</p>
<!--METADATA-->

<p><img alt="" src="../Images/2023-06-01T19-16-00-03-00/630_360_1684524477-301.jpeg" /> Усіукриття у Києві мають бути відкриті постійно.</p>
<p>Про це на пресбрифінгу заявив директор Департаменту муніципальної безпеки КМДАРоман Ткачук, передає кореспондент Укрінформу.</p>
<p>«До цього були розмови про те, що ми не можемо тримати їх постійновідчиненими, тому що там зроблені ремонтні роботи і безхатченки будутьорганізовувати собі там притулки. Але ж ми не маємо іншого виходу, як триматиїх постійно у відкритому стані, тому що останні дні ми почали отримуватипостійні <a href="https://www.ukrinform.ua/tag-obstril"> удари </a> балістичнимиракетами», - сказав Ткачук.</p>
<p>За його словами, якщо людина приходить до сховища і воно закрите, слід набрати101 або звернутися в кол-центр 1551, тоді аварійно-рятувальні служби приїдутьі зріжуть замок, «навіть, якщо це приватна форма власності».</p>
<p>Ткачук нагадав, що з 24 лютого 2022 року всі укриття у Києві введені впостійну готовність, відповідальність за них несе безпосередньобалансоутримувач.</p>
<p>«Балансоутримувач визначає комендантів чи відповідальних осіб цих укриттів,які повинні були відчиняти їх у режимі 24/7 під час повітряної тривоги інадавати вільний доступ. Контролює це наш департамент, і я безпосередньо несувідповідальність за систему цивільного захисту і відповідаю в місті за фондзахисних споруд у тому числі», - сказав він.</p>
<p>За даними Ткачука, за 2022 рік введено в дію додатково майже 400 укриттів, ацьогоріч додалося ще 127 таких об’єктів. Тобто робота зі збільшення фондузахисних споруд ведеться, але питання їх відкритості залежить від людськогофактору, наголосив директор департаменту.</p>
<p>Коментуючи ситуацію з укриттям в Деснянському районі, біля якого сьогоднівночі загинули люди, він зауважив, що інформація про проблеми з цим сховищемдо департаменту не надходила.</p>
<p>«Я перевіряв - до нашого департаменту інформація про це сховище, що вонозакрите чи проблемне, не надходила. На даний час ми перевіряємо інформацію і вкол-центрі на 1551, чи були туди звернення за цією адресою», - сказав Ткачук.</p>
<p><strong>Читайте також:</strong> <a href="https://www.ukrinform.ua/rubric-kyiv/3717006-za-tragediu-iz-zagiblimi-cerez-zacinene-ukritta-vidpovidalna-vlada-na-vsih-rivnah-nacalnik-kmva.html"> За трагедію із загиблими через зачинене <strong>укриття</strong>відповідальна влада на всіх рівнях - начальник КМВА</a></p>
<p>Він також заявив, що готовий нести особисту відповідальність за цей випадок,«якщо правоохоронні органи приймуть таке рішення». «Прокуратура вже працює внашому департаменті, вилучаються документи. Ми надаємо всю інформацію прозвернення громадян, як ми на них реагували. Зараз наші дії оцінює прокуратураі правоохоронні органи. Ми з ними плідно працюємо», - заявив Ткачук.</p>
<p>Як повідомляв <a href="https://www.ukrinform.ua/rubric-kyiv/3716810-policia-utocnila-informaciu-pro-zagiblih-u-kievi-dvoe-zinok-i-devatiricna-ditina.html"> Укрінформ </a> , у Києві в ніч проти 1 червня загинули троє людей,зокрема дитина, які під час повітряної тривоги намагалися потрапити у закритебомбосховище. Поліція Києва розпочала за цим фактом провадження щодо службовоїнедбалості.</p>
<p><a href="https://www.ukrinform.ua/rubric-kyiv/3717139-policia-prijsla-z-obsukami-v-kmda-cerez-zakriti-ukritta-pid-cas-obstrilu.html"> Поліцейські проводять у Київській міській державній адміністрації обшуки</a> через закриті укриття підчас російської атаки, що призвело до загибелі кількох людей.</p>
<p>Source: <a href="https://www.ukrinform.ua/rubric-kyiv/3717177-ukritta-u-kievi-maut-buti-vidcineni-postijno-kmda.html">https://www.ukrinform.ua/rubric-kyiv/3717177-ukritta-u-kievi-maut-buti-vidcineni-postijno-kmda.html</a></p>