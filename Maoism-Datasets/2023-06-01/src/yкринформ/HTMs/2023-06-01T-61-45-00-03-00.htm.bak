<h1>Канада вперше запровадила санкції проти проросійських діячів Молдови</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-06-01T-61:45:00+03:00</p>
<p>Modified Time: 2023-06-01T20:45:00+03:00</p>
<p>Description: Канада вперше наклала санкції на ряд проросійських діячів Молдови. — Укрінформ.</p>
<p>Images: ['<a href="https://static.ukrinform.com/photos/2023_06/thumb_files/630_360_1685641438-221.jpg">630_360_16856...</a>']</p>
<p>Tags: ['Канада', 'Молдова', 'Санкції', 'Росія']</p>
<p>Type: Article</p>
<!--METADATA-->

<p><img alt="" src="../Images/2023-06-01T-61-45-00-03-00/630_360_1685641438-221.jpg" /> Канадавперше наклала санкції на ряд проросійських діячів Молдови.</p>
<p>Про це заявили у <a href="https://www.canada.ca/fr/affaires-mondiales/nouvelles/2023/06/le-canada-annonce-des-sanctions-contre-des-collaborateurs-russes-en-moldova.html"> Міністерстві закордонних справ Канади</a> ,передає Укрінформ.</p>
<p>“Цілеспрямовані санкції мають на меті підірвати спроможність Росіїпродовжувати своє невиправдане вторгнення в Україну через Молдову, протидіятидестабілізаційним діям РФ у регіоні та підтримати демократично обраний урядМолдови”, - йдеться у заяві.</p>
<p>У МЗС наголосили, що “оскільки Росія погрожує скористатися своєю присутністюна території Молдови проти України", ці <a href="https://www.ukrinform.ua/tag-sankcii"> санкції</a> перешкодять її зусиллям обмежитизастосування національним урядом Молдови суверенітету над всією територієюкраїни.</p>
<p>Зазначається, що під дію санкцій потрапили сім осіб, а також партія "Шор", яка“намагається дестабілізувати демократично обраний уряд Молдови на користьРосії”.</p>
<p>Зокрема, Канада запровадила санкції проти олігархів Володимира Плахотнюка таВ'ячеслава Платона, колишнього депутата Володимира Андронакі, лідера партії“Шор” Ілана Шора, політика Константина Ботнарі, колишнього заступника головиГоловного поліцейського інспекторату Георге Кавчаліу, а також депутата МариниТаубер.</p>
<p>Усе майно та кошти підсанкційних осіб на території Канади заморожується, а їмсамим забороняється в’їзд у країну.</p>
<p><strong>Читайте також:</strong> <a href="https://www.ukrinform.ua/rubric-world/3717064-kanada-vvede-sankcii-proti-rosijskih-oligarhiv-za-sprobu-vtrucanna-u-vnutrisni-spravi-moldovi.html"> Канада введе <strong>санкції</strong> проти російських олігархів заспробу втручання у внутрішні справи Молдови </a></p>
<p>Санкції проти проросійських діячів у Молдові Канада запроваджує вперше. Цейкрок було анонсовано минулого місяця прем’єр-міністром Джастіном Трюдо післязустрічі з президентом Молдови Маєю Санду в Оттаві.</p>
<p>Як повідомляв <a href="https://www.ukrinform.ua/rubric-world/3695626-u-moldovi-zasudili-do-15-rokiv-vaznici-lidera-prorosijskoi-partii-sor.html"> Укрінформ </a> , 13 квітня Апеляційна палата Кишинева засудила депутата-втікача, лідера партії «Шор» Ілана Шора до 15 років ув’язнення з конфіскацієюмайна на 5 мільярдів леїв (понад 270 мільйонів доларів). Також суд заборонивШору обіймати посади в банківській системі впродовж п'яти років та конфіскувавйого активи на користь держави.</p>
<p>Представники проросійської партії «Шор» неодноразово організовувалиантиурядові акції у Молдові з метою дестабілізувати ситуацію у країні.</p>
<p>Source: <a href="https://www.ukrinform.ua/rubric-world/3717208-kanada-vperse-zaprovadila-sankcii-proti-prorosijskih-diaciv-moldovi.html">https://www.ukrinform.ua/rubric-world/3717208-kanada-vperse-zaprovadila-sankcii-proti-prorosijskih-diaciv-moldovi.html</a></p>