# Китай заявив, що стежить за підготовкою нових санкцій ЄС проти Росії і захищатиме свої компанії

Authors: Ukrinform (Person)

Publisher: Укринформ (Organization)

Published Time: 2023-06-01T18:44:00+03:00

Modified Time: 2023-06-01T18:44:00+03:00

Description: Пекін уважно стежить за перебігом обговорень країнами Європейського Союзу 11-го пакета санкцій проти Росії, запровадження яких може привести до обмежень у торгівлі Китаю з РФ. — Укрінформ.

Images: ['[630_360_16838...](https://static.ukrinform.com/photos/2023_05/thumb_files/630_360_1683814858-971.jpg)']

Tags: ['Антиросійські санкції', 'Євросоюз', 'Китай', 'Торгівля']

Type: Article

<!--METADATA-->

![](../Images/yкринформ/2023-06-01T18-44-00-03-00/630_360_1683814858-971.jpg) Пекінуважно стежить за перебігом обговорень країнами Європейського Союзу 11-гопакета санкцій проти Росії, запровадження яких може привести до обмежень уторгівлі Китаю з РФ.

Про це на брифінгу заявив речник Міністерства торгівлі КНР Шу Цзютін,коментуючи дискусії в ЄС навколо 11-го пакета, до якого включено й 7китайських компаній, передає власний кореспондент Укрінформу.

«Китай завжди рішуче виступає проти односторонніх санкцій і «довгоїюрисдикції», які не мають підґрунтя в міжнародному праві та не санкціонованіРадою Безпеки ООН», - сказав Шу.

**Читайте також:** [ **Китай** та Індія у травні отримали рекордні обсягиросійської нафти ](https://www.ukrinform.ua/rubric-economy/3717138-kitaj-ta-india-u-travni-otrimali-rekordni-obsagi-rosijskoi-nafti.html)

За його словами, в Пекіні сподіваються, що європейська сторона «цінуєзагальний стан взаємної довіри та співпраці між Китаєм і ЄС, діятиме виваженота не створюватиме поганого прецеденту».

« [ Китай ](https://www.ukrinform.ua/tag-kitaj) приділяє увагу відповіднимподіям і твердо захищатиме права китайських компаній на ведення нормальноїторгівлі», - зазначив речник.

**Читайте також:** [ **Китай** нагадав заяву Кулеби, щоб відповісти на появу вЗМІ «пропозицій» віддати РФ частину України ](https://www.ukrinform.ua/rubric-polytics/3715712-kitaj-poslavsa-na-zaavu-kulebi-sob-vidpovisti-na-poavu-v-zmi-propozicij-viddati-rf-teritorii-ukraini.html)

Європейська комісія в 11-му пакеті вперше запропонувала інструмент дляобмеження торгівлі з третіми країнами, які допомагають Росії обходитивстановлені обмеження. Деякі з китайських компаній із запропонованого ЄСсписку, зокрема, виробники електроніки, вже потрапили під санкції СполученихШтатів за постачання продукції організаціям і підприємствам військово-промислового комплексу РФ.

Як повідомляв Укрінформ, наразі країни ЄС обговорюють 11-й пакет [ санкційпроти Росії ](https://www.ukrinform.ua/tag-antirossijskie-sankcii) післяпочатку повномасштабного вторгнення Москви в Україну понад рік тому.

У той час, як 10 попередніх санкційних пакетів були зосереджені на заходах,спрямованих на зменшення фінансових можливостей Кремля продовжувати війну,тепер Брюссель хоче унеможливити обхід Росією раніше запровадженоготорговельного ембарго за допомогою третіх країн.

Source: [https://www.ukrinform.ua/rubric-world/3717159-kitaj-zaaviv-so-stezit-za-pidgotovkou-novih-sankcij-es-proti-rosii-i-zahisatime-svoi-kompanii.html](https://www.ukrinform.ua/rubric-world/3717159-kitaj-zaaviv-so-stezit-za-pidgotovkou-novih-sankcij-es-proti-rosii-i-zahisatime-svoi-kompanii.html)