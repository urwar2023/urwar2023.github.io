# Кожен сумнів у Європі — це окоп, який обов’язково спробує зайняти рф — Президент України

Author: ['АРМІЯINFORM']

Time: 2023-06-01T80:00:00-04:00

Description: Щоразу, коли готуються та ухвалюються рішення заради Європи, заради цінностей, треба... Война с Украиной 2022, Война с Украиной последние новости сегодня, Новости война с Украиной 2022 последние на сегодня, Будет ли война между Украиной и Россией и когда, Война с Украиной в 2022 году будет или нет,  Будет ли война с Украиной в ближайшее время что говорят,  Война с Украиной новости,  Новости Украины сегодня,  Украинские новости в украинских СМИ на русском

Images: ['[prez111.jpeg](https://armyinform.com.ua/wp-content/uploads/2023/06/prez111.jpeg)', '[prez22.jpeg](https://armyinform.com.ua/wp-content/uploads/2023/06/prez22.jpeg)', '[prez33.jpeg](https://armyinform.com.ua/wp-content/uploads/2023/06/prez33.jpeg)']

Tags: ['STOPRUSSIA', 'АГРЕСІЯ РФ', 'ВОЛОДИМИР ЗЕЛЕНСЬКИЙ', 'ВТОРГНЕННЯ РФ', 'ОФІС ПРЕЗИДЕНТА УКРАЇНИ', 'ПРЕЗИДЕНТ УКРАЇНИ']

Category: News

<!--METADATA-->

![](../Images/AРМІЯINFORM/2023-06-01T80-00-00-04-00/prez111.jpeg)

Щоразу, коли готуються та ухвалюються рішення заради Європи, заради цінностей,треба пам’ятати: кожен сумнів тут, у Європі, — це окоп, який обов’язковоспробує зайняти росія.

Про це [заявив](https://www.president.gov.ua/news/kozhen-sumniv-u-yevropi-ce-okop-yakij-obovyazkovo-sprobuye-z-83305) Президент України під час виступу надругій зустрічі Європейської політичної спільноти.

«Кожен сумнів приносить більше небезпеки. Чи то сумніви у життєво необхіднихбезпекових кроках, чи то сумніви в нашій із вами єдності, чи то сумніви внашій із вами здатності відповідати на виклики часу», – наголосив він.

За словами глави держави, від 24 лютого минулого року межі безпеки у Європі —це буквально межі рішучості, здатності діяти спільно заради інтересів народівта всієї Європи.

«Наскільки можемо відкинути сумніви, рівно настільки можемо відкинути й злоагресії. Серед нас немає тих, хто не знає, яких рішень потребує зараз Європа.

Перше — повноцінний захист від російського терору. Як на землі, так і в небі.

![](../Images/AРМІЯINFORM/2023-06-01T80-00-00-04-00/prez22.jpeg)

Цієї ночі російські ракети забрали ще три життя в нашій столиці, у Києві.Десять людей зазнали поранень. Загинула одна дитина — на додачу до сотень,убитих російським терором раніше. Щонайменше 484 українські дитини вбитіросією.

Вирішальних компонентів нині два. Це коаліція «Петріотів», яка покінчить ізросійським шантажем балістичними ракетами. А другий — це коаліція сучаснихвинищувачів, яка доведе, що в терору проти наших міст немає шансів. І я дякуютим, хто допомагає, тим, хто розуміє, що швидкість формування цих двохкоаліцій — «Петріотів» та винищувачів — це буквально прискорення миру.

Друге — це повна сила нашої єдності. Ми ж бачимо, хто агресор. Бачимо, де самевідбувається агресія. росія боїться НАТО — це правда — і пробує проковтнутилише тих, хто поза межами спільного простору безпеки. І росія пробує залишитина території сусідів «заморожену» війну, якщо не вдалося проковтнути всюсусідню країну.

Наприклад, навіщо російський контингент досі у Придністров’ї? Кремлю це требалише для того, щоб одного дня «розморозити» напад на Молдову. Чи довго Європаце терпітиме? Питанню вже 30 років. Варто дати на нього відповідь.

На нашому континенті не має бути місця жодній «замороженій» чи гарячій війні!

Нещодавно один китайський журналіст запитав мене: чому НАТО? Відповідь проста:коли гарантій безпеки немає, є гарантії лише війни. Ми не чули про можливістьстворення безпекового альянсу Китай плюс НАТО плюс Україна… Але нам потрібенмир, справедливий мир. Тому кожна європейська країна, яка межує із росією і нехоче, щоб росія її пошматувала, має бути повноправним учасником ЄС і НАТО. І єлише дві альтернативи цьому: або відкрита війна, або повзуча російськаокупація.

Ми бачимо, що відбувається в Білорусі. Бачимо, що відбувається в Грузії.Бачимо, як ці народи затягуються — хоч і по-різному — але в однаковебеззаконня. Але що бачать вони?

Якщо навіть українці, які кров’ю доводять свою прихильність свободі тацінностям об’єднаної Європи, досі не почули чіткої позитивної відповіді щодовступу в ЄС і НАТО, то надії інших стають зовсім примарними. Уявіть церозчарування. Розчарування і наших воїнів, які б’ються за свободу, і тихнародів, для яких наша боротьба в Україні — це їхня надія.

![](../Images/AРМІЯINFORM/2023-06-01T80-00-00-04-00/prez33.jpeg)

Цей рік — для рішень. І це третій пункт, на якому я хотів би наголосити.

Влітку у Вільнюсі на саміті НАТО потрібне чітке запрошення України дочленства, а також гарантії безпеки на шляху до членства в НАТО. Восенипотрібне чітке позитивне рішення щодо нашого вступу до ЄС. Готуємо й самітмиру, який спрямує світову більшість до реалізації нашої Формули миру. І цеглобальна потреба. Час настав, і сумніви мають зникнути.

Позитивні рішення для України стануть позитивними рішеннями для всіх.Безпековою основою. Очевидно — для Молдови. Це дуже важливо. У перспективі —для Грузії. Не маю сумнівів, що з часом — і для Білорусі. А отже, і дляєвропейського миру. Бо для агресії проти когось у Європі не залишиться жодногоокопу сумнівів.

І я дякую всім вам, хто розуміє, що Європа має бути саме такою далекоглядною,щоб бути справді мирною.

Український підхід є очевидним і найбільш відкритим. Ми відкрито запропонувалиформулу миру, і її пункти очевидні. Ми відкрито говоримо про важливість НАТО іпрямий зв’язок між зменшенням наших сумнівів і розширенням нашого просторуреальної безпеки. Ми відкрито говоримо, що лише сильна протиповітряна оборона,а саме коаліція «Петріотів», а саме коаліція сучасних винищувачів, можеперемогти російський терор. Це реальність, у якій ми живемо й боремося щодня.Це відкритість, на якій базується наша Європа, один із наших головних спільнихпринципів. Це факти, очевидні факти. Відкритість і чесність. Тепер нампотрібні рішення.

Source: [https://armyinform.com.ua/2023/06/01/kozhen-sumniv-u-yevropi-cze-okop-yakyj-obovyazkovo-sprobuye-zajnyaty-rf-prezydent-ukrayiny/](https://armyinform.com.ua/2023/06/01/kozhen-sumniv-u-yevropi-cze-okop-yakyj-obovyazkovo-sprobuye-zajnyaty-rf-prezydent-ukrayiny/)