# Україна зараз має достатньо спроможностей, щоб звільнити території — Столтенберг

Authors: Ukrinform (Person)

Publisher: Укринформ (Organization)

Published Time: 2023-06-01T15:34:11+03:00

Modified Time: 2023-06-01T15:34:11+03:00

Description: Країни Північноатлантичного альянсу надали Україні достатньо військової допомоги для звільнення захоплених Росією територій, але готові робити ще більше для допомоги Києву. — Укрінформ.

Images: ['[630_360_16820...](https://static.ukrinform.com/photos/2023_04/thumb_files/630_360_1682000894-466.jpeg)']

Tags: ['НАТО', 'Столтенберг', 'Україна', 'Війна з Росією']

Type: Article

<!--METADATA-->

![](../Images/yкринформ/2023-06-01T15-34-11-03-00/630_360_1682000894-466.jpeg) КраїниПівнічноатлантичного альянсу надали Україні достатньо військової допомоги длязвільнення захоплених Росією територій, але готові робити ще більше длядопомоги Києву.

Про це під час пресконференції в Осло після завершення неформальної зустрічіглав МЗС країн НАТО заявив генеральний секретар НАТО Єнс Столтенберг, передаєвласний кореспондент Укрінформу.

“НАТО надає безпрецедентну допомогу. Я впевнений, що Україна зараз маєдостатньо спроможностей, щоб звільнити окуповані території. Але нам требаробити більше”, - заявив Столтенберг.

Він підкреслив, що країни Альянсу працюють над багаторічним пакетом підтримкиКиєва із значним фінансуванням.

“Це забезпечить Україні стримування й оборону на довгостроковий період, атакож допоможе відбудувати сектор безпеки та оборони під час переходу віддоктрин, обладнання й навчання радянської ери до повної сумісності з НАТО”, -наголосив Столтенберг.

За його словами, під час зустрічі в Осло також було обговорено підвищеннярівня комісії НАТО-Україна до рівня Ради НАТО-Україна.

“Це буде значним кроком, який допоможе нам створити спільний консультативнийфорум з Україною. Україна буде рівною за столом перемовин. Це також допоможеобговорювати питання безпеки”, - пояснив генсек НАТО.

Очільник Альянсу поінформував, що глави МЗС під час зустрічі розглянули такожпрагнення України вступити до [ НАТО ](https://www.ukrinform.ua/tag-nato) .

**Читайте також:** [ **Столтенберг** у Норвегії провів паралелі між терактомБрейвіка та війною РФ ](https://www.ukrinform.ua/rubric-polytics/3716841-stoltenberg-u-norvegii-proviv-paraleli-miz-teraktom-brejvika-ta-vijnou-rf.html)

“Усі члени Альянсу погодилися, що двері до НАТО залишаються відкритими. ТількиУкраїна й Альянс мають право вирішувати щодо цього, Росія не має права вето”,-підкреслив Столтенберг.

Він зауважив, що усі члени Альянсу погоджуються: Україна стане членом НАТО,але зараз найважливішим є те, щоб Україна перемогла як суверенна й незалежнадержава.

“Ми не знаємо, коли завершиться війна, але коли вона звершиться, то миматимемо надійні інструменти для того, щоб гарантувати безпеку країни вмайбутньому, а також перервати цикл агресії Росії”, - наголосив генсек НАТО.

**Читайте також:** [ Україна готова до членства в НАТО – Зеленський](https://www.ukrinform.ua/rubric-ato/3716932-ukraina-gotova-do-clenstva-v-nato-zelenskij.html)

Як повідомлялося, саміт НАТО відбудеться у Вільнюсі 11-12 липня.

Source: [https://www.ukrinform.ua/rubric-ato/3717050-ukraina-zaraz-mae-dostatno-spromoznostej-sob-zvilniti-teritorii-stoltenberg.html](https://www.ukrinform.ua/rubric-ato/3717050-ukraina-zaraz-mae-dostatno-spromoznostej-sob-zvilniti-teritorii-stoltenberg.html)