# Росіяни фабрикують справи, щоб не звільняти політв'язнів – Представництво президента в АРК

Authors: Ukrinform (Person)

Publisher: Укринформ (Organization)

Published Time: 2023-06-01T19:22:00+03:00

Modified Time: 2023-06-01T19:22:00+03:00

Description: Загарбники фабрикують справи, аби не допустити звільнення з місць несвободи осіб, які раніше зазнали незаконних переслідувань. — Укрінформ.

Images: ['[630_360_14944...](https://static.ukrinform.com/photos/2017_05/thumb_files/630_360_1494432026-9526.jpg)']

Tags: ['Окупація Криму', "Політв'язні Кремля", 'Переслідування ', 'Війна з Росією']

Type: Article

<!--METADATA-->

![](../Images/yкринформ/2023-06-01T19-22-00-03-00/630_360_1494432026-9526.jpg)Загарбники фабрикують справи, аби не допустити звільнення з місць несвободиосіб, які раніше зазнали незаконних переслідувань.

Про це повідомило [ Представництво Президента України в АР Крим](https://ppu.gov.ua/press-center/tendentsiia-nezakonnykh-politychno-motyvovanykh-zasudzhen-ta-peresliduvan/) , передає Укрінформ.

«Окупанти настільки одноманітні у власних злочинах, що їхні тенденціїпростежуються неозброєним оком. Якщо раніше ми говорили про масову тенденціюнезаконних, політично-мотивованих засуджень та переслідувань, то зараз бачимотенденцію до того, аби фабрикувати справи з метою не допустити звільнення змісць несвободи осіб, які раніше вже зазнали переслідувань», - йдеться вдописі.

У Представництві зазначили, що загарбники намагаються сфабрикувати новукримінальну справу стосовно політв'язня Олега Приходька, термін ув'язненняякого добігає кінця. Аналогічна ситуація спостерігалася із незаконноув'язненим Дмитром Штибліковим, стосовно якого майже наприкінці термінуув’язнення сфальсифікували нову кримінальну справу та незаконно засудили до 19років у колонії суворого режиму.

**Читайте також:** [ Україна висловила протест через тюремні вироки у РФчотирьом кримським **татар** ам ](https://www.ukrinform.ua/rubric-crimea/3716672-ukraina-vislovila-protest-cerez-turemni-viroki-u-rf-cotirom-krimskim-tataram.html)

Також зазначається, що у подібній “каруселі” сфальшованих справ уже понад 5місяців перебуває Леніє Умерова, яка стала об’єктом незаконнихадміністративних переслідувань, що дали країні-окупанту час, щоб інкримінуватиїй підозру у нібито “шпигунстві” й ув’язнити на 2 місяці.

«Закликаємо міжнародне співтовариство відреагувати на випадки унеможливленнязвільнення з місць несвободи осіб, які раніше були незаконно засуджені втимчасово [ окупованому Криму ](https://www.ukrinform.ua/tag-okupacia-krimu) зполітичних мотивів. Безстрокове утримання у місцях несвободи створює серйознізагрози для життя і здоров’я наших громадян», - наголосили у відомстві.

Як [ повідомлялося ](https://www.ukrinform.ua/rubric-crimea/3710952-rosiani-zasekretili-materiali-spravi-stosovno-nezakonno-zatrimanoi-lenie-umerovoi.html) , росіяни засекретили матеріали кримінальної справи стосовнонезаконно затриманої кримської татарки Леніє Умерової, яку утримують у СІЗОЛефортово.

Source: [https://www.ukrinform.ua/rubric-crimea/3717180-rosiani-fabrikuut-spravi-sob-ne-zvilnati-politvazniv-predstavnictvo-prezidenta-v-ark.html](https://www.ukrinform.ua/rubric-crimea/3717180-rosiani-fabrikuut-spravi-sob-ne-zvilnati-politvazniv-predstavnictvo-prezidenta-v-ark.html)