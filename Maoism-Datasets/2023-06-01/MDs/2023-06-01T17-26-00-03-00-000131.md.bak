# Румунія підтримує Україну на шляху в Євросоюз і НАТО - президенти підписали декларацію

Authors: Ukrinform (Person)

Publisher: Укринформ (Organization)

Published Time: 2023-06-01T17:26:00+03:00

Modified Time: 2023-06-01T17:26:00+03:00

Description: Президент Володимир Зеленський у Молдові обговорив з Президентом Румунії Клаусом Йоханнісом необхідність посилення санкційного тиску на Росію, притягнення агресора до відповідальності та підтримку України на шляху до ЄС і НАТО. — Укрінформ.

Images: ['[630_360_16856...](https://static.ukrinform.com/photos/2023_06/thumb_files/630_360_1685629960-271.jpeg)']

Tags: ['Євросоюз', 'Молдова', 'НАТО', 'Румунія', 'Зеленський']

Type: Article

<!--METADATA-->

![](../Images/yкринформ/2023-06-01T17-26-00-03-00/630_360_1685629960-271.jpeg) ПрезидентВолодимир Зеленський у Молдові обговорив з Президентом Румунії КлаусомЙоханнісом необхідність посилення санкційного тиску на Росію, притягненняагресора до відповідальності та підтримку України на шляху до ЄС і НАТО.

Лідери підписали також спільну декларацію, повідомляє Укрінформ із посиланнямна [ пресслужбу глави держави ](https://www.president.gov.ua/news/prezident-ukrayini-zustrivsya-z-prezidentom-rumuniyi-83321) .

Зеленський, зокрема, подякував румунському народові за солідарність з Україноюта окремо висловив подяку Йоханнісу за його особистий внесок у підтримку нашоїкраїни та посилення її обороноздатності.

Він відзначив важливість надання [ Румунією ](https://www.ukrinform.ua/tag-rumunia) тимчасового притулку українським громадянам, які були вимушенізалишити свої домівки внаслідок розв’язаної Росією агресивної війни.

**Читайте також:** [ Президенти України та Єврокомісії зробили спільну заявудо Дня захисту дітей ](https://www.ukrinform.ua/rubric-polytics/3717061-prezidenti-ukraini-ta-evrokomisii-zrobili-spilnu-zaavu-do-dna-zahistu-ditej.html)

Лідери обговорили подальші кроки в допомозі Україні з боку Румунії з метоюпротистояння російському вторгненню, зокрема посилення міжнародної санкційноїполітики та притягнення Росії до відповідальності за воєнні злочини, скоєні натериторії нашої країни.

Під час переговорів було наголошено на важливості нарощування підтримкиУкраїни на шляху до ЄС і НАТО. За даними ОП, свідченням такої чіткої позиції збоку Румунії стало підписання главами держав декларації про підтримкуєвроатлантичної інтеграції України.

«Підписання цього документа є важливим кроком напередодні липневого самітуНАТО у Вільнюсі», – наголосив Зеленський.

Окрему увагу було приділено питанню реалізації формули миру як основи длязабезпечення сталого справедливого миру на континенті й відновлення світовогопорядку.

**Читайте також:** [ **Молдов** а підтримує формулу миру Зеленського тастворення трибуналу для РФ — Санду ](https://www.ukrinform.ua/rubric-polytics/3716956-moldova-pidtrimue-formulu-miru-zelenskogo-ta-stvorenna-tribunalu-dla-rf-sandu.html)

Під час зустрічі лідери обмінялися думками щодо актуальних питаньдвосторонньої взаємодії, зокрема у сферах торгівлі й логістики, а такожспівпраці на гуманітарному напрямі.

Повний [ текст декларації ](https://www.president.gov.ua/news/spilna-deklaraciya-prezidenta-ukrayini-volodimira-zelenskogo-83317) президентівопубліковано на сайті глави Української держави.

У документі зазначається, зокрема, що Україна і Румунія висловили готовністьпровести двосторонні консультації щодо міжнародних гарантій безпеки України наперіод до набуття членства в НАТО на основі Київського безпекового договорувід 13 вересня 2022 року.

Також Румунія підтримує Україну в тому, щоб "стати членом НАТО, щойнодозволять умови".

Як повідомлялося, Президент Володимир Зеленський у четвер перебуває з візитому Молдові, де взяв участь у відкритті саміту Європейської політичноїспільноти.

_Фото: ОП_

Source: [https://www.ukrinform.ua/rubric-polytics/3717118-rumunia-pidtrimue-ukrainu-na-slahu-v-evrosouz-i-nato-prezidenti-pidpisali-deklaraciu.html](https://www.ukrinform.ua/rubric-polytics/3717118-rumunia-pidtrimue-ukrainu-na-slahu-v-evrosouz-i-nato-prezidenti-pidpisali-deklaraciu.html)