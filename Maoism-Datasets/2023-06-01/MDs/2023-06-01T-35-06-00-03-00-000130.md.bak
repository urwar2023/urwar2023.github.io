# Президент заявив про підготовку нових оборонних рішень для України

Authors: Ukrinform (Person)

Publisher: Укринформ (Organization)

Published Time: 2023-06-01T-35:06:00+03:00

Modified Time: 2023-06-01T22:06:00+03:00

Description: Президент Володимир Зеленський заявив про підготовку нових оборонних рішень для України, які стосуються ППО, авіації, просування української армії на землі. — Укрінформ.

Images: ['[630_360_16657...](https://static.ukrinform.com/photos/2022_10/thumb_files/630_360_1665719857-744.png)']

Tags: ['Оборона', 'Україна', 'Зеленський', 'Війна з Росією']

Type: Article

<!--METADATA-->

![](../Images/yкринформ/2023-06-01T-35-06-00-03-00/630_360_1665719857-744.png) ПрезидентВолодимир Зеленський заявив про підготовку нових оборонних рішень для України,які стосуються ППО, авіації, просування української армії на землі.

Про це він сказав у вечірньому [ відеозверненні](https://t.me/V_Zelenskiy_official/6447) , передає Укрінформ.

Зокрема, він поінформував, що сьогодні від ранку українська делегаціяперебуває у Молдові на саміті Європейської політичної спільноти.

_Відео:[ ОП ](https://www.youtube.com/watch?v=svQajaawjOo) _

“Зараз тут – центр політичних дискусій на нашому континенті. Були дуже важливіпереговори. Президентка Молдови та Президент Франції, Премʼєр Великої Британіїта Президентка Єврокомісії, Президент Румунії та Премʼєр Португалії, ПремʼєрАлбанії та Премʼєр Північної Македонії, Премʼєр Італії, Премʼєр Іспанії,Президент Швейцарії, Премʼєр Чехії, Президент Азербайджану, канцлерНімеччини”, - розповів Зеленський.

Також, за його словами, був і розширений формат із представниками Нідерландів,Данії, Швеції, Британії, Польщі, Бельгії. І, звичайно, – зустрічі на поляхсаміту та спільне засідання всіх учасників та учасниць саміту.

“Готуємо нові [ оборонні ](https://www.ukrinform.ua/tag-oborona) рішення дляУкраїни – це стосується й ППО, і авіації, і нашого просування на землі.Готуємо реальний політичний зміст для саміту НАТО у Вільнюсі. Готуємо пакетгарантій безпеки для нашої держави на шляху в Альянс. Робимо все, щобнаблизити політичне рішення Євросоюзу щодо членства для України. Готуємо самітмиру на основі української формули миру”, - сказав Президент і подякував всімлідерам, усім країнам, які підтримують Україну за цими пунктами.

Він наголосив, що “це не лише підтримка України – це підтримка реальноїбезпеки для всієї Європи”.

“Окремо я хочу подякувати пані Урсулі фон дер Ляєн, Президентці Єврокомісії,за підтримку наших ініціатив щодо захисту наших дітей, щодо пошуку йповернення тих маленьких українців і українок, які були депортовані в Росію.Маємо їх усіх повернути, маємо зробити все можливе й неможливе, щоб датизахист усім нашим людям – по максимуму – від будь-яких російських загроз.Впевнений, що це можливо”, - наголосив Зеленський.

**Читайте також:** [ Коаліція літаків: **Зеленський** та європейські лідеридомовилися продовжити роботу на «Рамштайні» ](https://www.ukrinform.ua/rubric-polytics/3717197-koalicia-litakiv-zelenskij-ta-evropejski-lideri-domovilisa-prodovziti-robotu-na-ramstajni.html)

Також глава Української держави окремо висловив подяку Президенту Європейськоїради Шарлю Мішелю, “який сьогодні провів спеціальну безпекову сесію в межахсаміту”.

“І окремо хочу подякувати Роберті Мецолі, голові Європейського парламенту, заухвалене рішення щодо боєприпасів для України – за підтримку виділеннядодаткових 500 мільйонів євро для цього”, - додав Президент.

Як повідомлялося, Президент Володимир Зеленський у четвер перебуває з візитому Молдові, де взяв участь у відкритті саміту Європейської політичноїспільноти.

Source: [https://www.ukrinform.ua/rubric-polytics/3717226-prezident-zaaviv-pro-pidgotovku-novih-oboronnih-risen-dla-ukraini.html](https://www.ukrinform.ua/rubric-polytics/3717226-prezident-zaaviv-pro-pidgotovku-novih-oboronnih-risen-dla-ukraini.html)