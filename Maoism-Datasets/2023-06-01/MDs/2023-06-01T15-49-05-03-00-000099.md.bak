# Президенти України та Єврокомісії зробили спільну заяву до Дня захисту дітей

Authors: Ukrinform (Person)

Publisher: Укринформ (Organization)

Published Time: 2023-06-01T15:49:05+03:00

Modified Time: 2023-06-01T15:49:05+03:00

Description: Президент України Володимир Зеленський і Президент Європейської комісії Урсула фон дер Ляєн засудили Росію за позбавлення прав дітей і запевнили у продовженні підтримки та поверненні з російської депортації українських дітей. — Укрінформ.

Images: ['[630_360_16556...](https://static.ukrinform.com/photos/2022_06/thumb_files/630_360_1655629946-686.jpg)']

Tags: ['Діти', 'Євросоюз', 'Зеленський', 'Фон дер Ляєн']

Type: Article

<!--METADATA-->

![](../Images/yкринформ/2023-06-01T15-49-05-03-00/630_360_1655629946-686.jpg) ПрезидентУкраїни Володимир Зеленський і Президент Європейської комісії Урсула фон дерЛяєн засудили Росію за позбавлення прав дітей і запевнили у продовженніпідтримки та поверненні з російської депортації українських дітей.

Текст [ спільної заяви ](https://www.president.gov.ua/news/spilna-zayava-prezidenta-volodimira-zelenskogo-ta-prezidenta-83301) опублікований на сайтіглави Української держави, передає Укрінформ.

«З нагоди Міжнародного дня захисту дітей 1 червня Президент України ВолодимирЗеленський і Президент Європейської комісії Урсула фон дер Ляєн провелизустріч на полях другого засідання Європейської політичної спільноти таоприлюднили таку спільну заяву», - ідеться в документі.

Лідери підкреслили, що кожна дитина має право на свободу, захист і безпеку,однак агресивна війна Росії позбавляє українських [ дітей](https://www.ukrinform.ua/tag-diti) цих прав.

Президенти рішуче засудили незаконну депортацію та переміщення українськихдітей, що поповнює список воєнних злочинів Росії, і закликали росіян негайноприпинити ці депортації, покласти край практиці так званого прискореногоусиновлення та повернути дітей.

У цьому контексті зазначається, що настане час притягнути до відповідальностівинних у цих воєнних злочинах, за які Міжнародний кримінальний суд (МКС) видавордери на арешт. Лідери привітали створення Міжнародного центру зпереслідування за злочин агресії проти України.

**Читайте також:** [ Діти є найбільшими жертвами війни – Зеленська](https://www.ukrinform.ua/rubric-society/3717001-diti-e-najbilsimi-zertvami-vijni-zelenska.html)

Президенти зобов’язалися зробити все необхідне для встановленнямісцеперебування депортованих українських дітей, сприяння їх безпечномуповерненню та надання їм необхідної соціальної, медичної та освітньоїпідтримки після повернення.

Також у заяві наголошується, що пріоритетом є і забезпечення психічногоздоров'я та ретельний моніторинг самопочуття українських дітей.

Лідери зобов'язалися створити спеціалізовану програму дистанційного навчаннядля педіатрів і медичного персоналу первинної ланки.

«Завдяки цій ініціативі ми дамо медичним працівникам необхідні навички длязабезпечення допомоги при травмах та покращення стану психічного здоров'ядітей. Ми прагнемо надавати спеціалізовані реабілітаційні послуги дітям, якіперебувають у складних життєвих обставинах, як в Україні, так і вЄвропейському Союзі. Ми також співпрацюватимемо над реалізацією комплексноїВсеукраїнської програми ментального здоров'я та відповідної реформи», -зазначено в заяві.

Європейська комісія взяла на себе зобов'язання підтримати реформу охоронидитинства в Україні, виділивши 10 мільйонів євро.

Також підписанти зобов'язалися працювати разом, щоб захистити право кожноїукраїнської дитини на доступ до освіти, продовжити відновлювати школи вУкраїні, пошкоджені або зруйновані війною.

**Читайте також:** [ День захисту **дітей** розпочався трагічно: реакціяЗаходу на ракетний обстріл Києва ](https://www.ukrinform.ua/rubric-kyiv/3716939-den-zahistu-ditej-rozpocavsa-tragicno-reakcia-zahodu-na-raketnij-obstril-kieva.html)

У заяві зазначається, що близько 1,3 мільйона українських дітей ниніпроживають в ЄС, директива про тимчасовий захист відіграла важливу роль унаданні цим переміщеним українським дітям негайного доступу до охорониздоров'я, освіти та інших соціальних систем у межах ЄС. Документ передбачаєзобов'язання продовжувати забезпечувати належне зарахування їх до навчальнихзакладів та працювати над взаємним визнанням результатів їхнього навчання.

«Важке становище, в якому опиняються українські діти, постійно непокоїть нас.Ми продовжуватимемо невпинно боротися за справедливий і міцний мир в Україні.Щоб народ України міг обирати свою долю, відбудувати сильну та процвітаючукраїну й дати своїм дітям усі шанси, всі можливості жити здоровим і щасливимжиттям», - наголосили президенти.

Як повідомлялося, Володимир Зеленський і Урсула фон дер Ляєн провели зустріч уМолдові на полях саміту Європейського політичного співтовариства.

Source: [https://www.ukrinform.ua/rubric-polytics/3717061-prezidenti-ukraini-ta-evrokomisii-zrobili-spilnu-zaavu-do-dna-zahistu-ditej.html](https://www.ukrinform.ua/rubric-polytics/3717061-prezidenti-ukraini-ta-evrokomisii-zrobili-spilnu-zaavu-do-dna-zahistu-ditej.html)