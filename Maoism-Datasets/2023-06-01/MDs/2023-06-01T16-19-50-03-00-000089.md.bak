# Столтенберг про гарантії безпеки для України: Це питання ще обговорюється

Authors: Ukrinform (Person)

Publisher: Укринформ (Organization)

Published Time: 2023-06-01T16:19:50+03:00

Modified Time: 2023-06-01T16:19:50+03:00

Description: Питання гарантій безпеки для України ще обговорюються партнерами по НАТО перед самітом організації у Вільнюсі. Головне завдання на даний момент – перемога України у війні з Росією і розірвання циклу російських агресій, які періодично повторюються. — Укрінформ.

Images: ['[630_360_16068...](https://static.ukrinform.com/photos/2020_12/thumb_files/630_360_1606847160-278.jpg)']

Tags: ['Столтенберг', 'Україна', 'Безпека']

Type: Article

<!--METADATA-->

![](../Images/yкринформ/2023-06-01T16-19-50-03-00/630_360_1606847160-278.jpg) Питаннягарантій безпеки для України ще обговорюються партнерами по НАТО перед самітоморганізації у Вільнюсі. Головне завдання на даний момент – перемога України увійні з Росією і розірвання циклу російських агресій, які періодичноповторюються.

На цьому під час пресконференції в Осло після завершення неформальної зустрічіглав МЗС країн НАТО, відповідаючи на запитання про перспективи євроінтеграціїКиєва та гарантії безпеки для України, заявив генеральний секретар НАТО ЄнсСтолтенберг, передає власний кореспондент Укрінформу.

Він зауважив, що це була неформальна зустріч, відтак на ній не приймалосяжодних рішень, лише проводилися обговорення.

“У першу чергу, усі погодилися, що двері до [ НАТО](https://www.ukrinform.ua/tag-nato) є відкритими, Україна буде членомАльянсу, але коли це відбудеться - залежатиме від України і країн-членів”,-зазначив генсек НАТО.

Водночас він підкреслив, що зараз треба концентрувати більшу увагу нанагальних завданнях: військовій підтримці Києва для перемоги над агресором.Відтак, це потребуватиме консультацій для прийняття відповідних рішень.

“Війни непередбачувані, ми не знаємо, коли вона завершиться. Але коли цестанеться, то ми повинні зробити все, щоб у нас були готові структури імеханізми, щоб не було паузи (у відносинах з Києвом – ред.)”,- констатувавСтолтенберг.

Він підкреслив, що війна розпочалася не в 2022 році, а значно раніше – в 2014році. Відтак, потрібно зупинити цей “цикл агресій проти Україні”.

Він зауважив, що коли завершиться нинішня війна, то Росія може перегрупуватисяі знову атакувати через декілька місяців чи років.

“Для того щоб зупинити цей цикл ми повинні надавати довгострокову підтримкуУкраїні, реалізовувати різні програми, як ми обговорювали, і подивитися на те,яка у нас буде структура і які механізми аби надати необхідні гарантіїбезпеки, щоб президент Путін знову не почав атакувати Україну”,- наголосивгенсек Альянсу.

Він додав: ще потрібно буде вирішити, якими це будуть механізми допомогиУкраїні.

“Але необхідно зупинити цей цикл, зупинити президента Путіна, щоб історія неповторювалася, щоб він не підривав європейську безпеку”, - резюмувавСтолтенберг.

**Читайте також:** [ Україна зараз має достатньо спроможностей, щоб звільнититериторії — Столтенберг ](https://www.ukrinform.ua/rubric-ato/3717050-ukraina-zaraz-mae-dostatno-spromoznostej-sob-zvilniti-teritorii-stoltenberg.html)

Як повідомлялося, саміт НАТО відбудеться у Вільнюсі 11-12 липня.

_Фото: НАТО_

Source: [https://www.ukrinform.ua/rubric-polytics/3717078-stoltenberg-pro-garantii-bezpeki-dla-ukraini-ce-pitanna-se-obgovoruetsa.html](https://www.ukrinform.ua/rubric-polytics/3717078-stoltenberg-pro-garantii-bezpeki-dla-ukraini-ce-pitanna-se-obgovoruetsa.html)