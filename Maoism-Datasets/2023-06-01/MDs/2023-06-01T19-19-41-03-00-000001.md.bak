# Моравецький: Визначений графік підготовки українських пілотів на F-16

Authors: Ukrinform (Person)

Publisher: Укринформ (Organization)

Published Time: 2023-06-01T19:19:41+03:00

Modified Time: 2023-06-01T19:19:41+03:00

Description: Польща візьме участь у підготовці українських пілотів на літаках F-16, вже визначено графік такого навчання. Водночас Варшава не передаватиме свої F-16 Києву, оскільки має їх замало. — Укрінформ.

Images: ['[630_360_16324...](https://static.ukrinform.com/photos/2021_09/thumb_files/630_360_1632404103-972.jpg)']

Tags: ['Україна', 'Моравецький', 'Винищувач', 'Пілот']

Type: Article

<!--METADATA-->

![](../Images/yкринформ/2023-06-01T19-19-41-03-00/630_360_1632404103-972.jpg) Польщавізьме участь у підготовці українських пілотів на літаках F-16, вже визначенографік такого навчання. Водночас Варшава не передаватиме свої F-16 Києву,оскільки має їх замало.

По це в четвер під час пресконференції у Кишиневі в межах саміту Європейськоїполітичної спільноти заявив прем’єр-міністр Польщі Матеуш Моравецький, передаєкореспондент Укрінформу.

“У нас занадто мало літаків F-16. Тому на сьогодні, від нас таких очікуваньнемає. Ми передали наші МіГи – хороші літаки, хороші винищувачі - і це високоцінується”,- підкреслив Моравецький.

Він додав, що Президент України Володимир Зеленський подякував йому за участьПольщі в організації такої коаліції.

Глава польського уряду також повідомив, що разом з кількома іншими прем’єрамиі Президентом України взяв у Кишиневі участь в обговоренні підготовкиукраїнських пілотів на F-16.

“Ми визначили графік таких навчань. Польща допомагатиме Україні у навчанніпілотів на F-16”,- наголосив Моравецький.

Голова Ради міністрів Польщі також повідомив, що під час зустрічі у Кишиневівін закликав країни, які мають значну кількість ЗРК Patriot передавати їхУкраїні.

“Під час цієї зустрічі я зазначив, наскільки важливо, щоб інші країни, якімають системи Patriot, якомога швидше поділилися ними з Україною, і я можусказати, що ця зустріч була надзвичайно конструктивною, позитивною”,-підкреслив глава польського уряду.

Він додав, що Польща не може передати Україні ці комплекси, бо має їх дужемало.

“Декілька прем'єрів (країн – ред.), які мають системи Patriot, пообіцяли їхшвидку доставку в Україну”, - наголосив Моравецький.

Як повідомляв Укрінформ, 1 червня у Кишиневі проходила друга зустрічЄвропейської політичної спільноти, на якій 47 глав держав та урядів обговорилиспільні зусилля заради миру в контексті війни в Україні та пов'язаних із неюкриз, захист демократії, зміцнення енергетичної безпеки та стійкостієвропейських держав.

Президент Зеленський повідомляв, що на саміті [ обговорюватиме коаліціювинищувачів та пропонуватиме коаліцію Patriot](https://www.ukrinform.ua/rubric-ato/3716843-zelenskij-u-moldovi-proponuvatime-koaliciu-patriot.html) .

_Фото: PAP_

Source: [https://www.ukrinform.ua/rubric-ato/3717179-moraveckij-viznacenij-grafik-pidgotovki-ukrainskih-pilotiv-na-f16.html](https://www.ukrinform.ua/rubric-ato/3717179-moraveckij-viznacenij-grafik-pidgotovki-ukrainskih-pilotiv-na-f16.html)