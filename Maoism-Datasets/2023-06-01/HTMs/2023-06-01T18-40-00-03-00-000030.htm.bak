<html>
<head><style>img{height: auto; width: auto\9; width:100%;}</style></head>
<body>
<h1>Стартував пілотний проєкт із забезпечення прозорих іспитів у сервісних центрах МВС</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-06-01T18:40:00+03:00</p>
<p>Modified Time: 2023-06-01T18:40:00+03:00</p>
<p>Description: Відсьогодні стартує пілотний проєкт із забезпечення прозорих іспитів у сервісних центрах Міністерства внутрішніх справ. — Укрінформ.</p>
<p>Images: ['<a href="https://static.ukrinform.com/photos/2023_06/thumb_files/630_360_1685633703-851.jpg">630_360_16856...</a>']</p>
<p>Tags: ['Іспит', 'МВС', 'Водійські права', 'Сервісні центри']</p>
<p>Type: Article</p>
<!--METADATA-->

<p><img alt="" src="../Images/yкринформ/2023-06-01T18-40-00-03-00/630_360_1685633703-851.jpg" />Відсьогодні стартує пілотний проєкт із забезпечення прозорих іспитів усервісних центрах Міністерства внутрішніх справ.</p>
<p>Про це повідомив начальник Головного сервісного центру МВС Микола Рудик укоментарі <a href="https://ukr.radio/news.html?newsID=101551&amp;fbclid=IwAR1jBPFXI51FjV4AMQ3spT6vIkNrjhm_R3WmFSXM7IsOTctytpqmSUfueVY"> Українському радіо</a>, передає Укрінформ.</p>
<p>За словами Рудика, у чотирьох областях і приміщення зі складання теоретичного<a href="https://www.ukrinform.ua/tag-ispit"> іспиту </a> з отримання водійських прав, іавтомобілі практичного екзамену обладнають відеокамерами.</p>
<p>Глава ГСЦ МВС заявив, що експеримент розпочнуть у Київській, Вінницькій,Львівській та Одеській областях. У центрах теоретичні класи та класи дляскладання іспитів будуть облаштовані сучасними відеокамерами.</p>
<p>“Тобто, контролюватиметься кожен сантиметр, кожен куточок кожногоекзаменаційного класу... за допомогою відео і за допомогою аудіо. Не будежодної можливості, щоб хтось комусь допомагав”, - запевнив він.</p>
<p>За його словами, відеокамери встановлюються і в автомобілях, на яких утериторіальних сервісних центрах МВС приймають практичний іспит.</p>
<p>“Ці камери контролюватимуть напрям руху транспортного засобу попереду тапозаду авто, а також внутрішній простір салону машини. Салон такожконтролюватиметься як за допомогою відео, так і аудіо”, – пояснив Рудик.</p>
<p>При цьому йдеться про можливість записатися на складання практичного іспиту вцих регіонах онлайн. "Ми мінімізуємо кількість часу для попереднього запису.Якщо людина після вивчення теорії хоче скласти іспит, то може зайти через сайтГоловного сервісного центру, обрати будь-який зручний в цих регіонах сервіснийцентр і час складання практичного іспиту", – розповів Рудик.</p>
<p>За його даними, експеримент розпочинається з 1 червня і триватиме два місяці.За цей період працівники ГСЦ МВС узагальнять інформацію, врахують пропозиції,недопрацювання і після узагальнення приймуть зміни.</p>
<p>“До кінця року ми запровадимо цю стратегію в інших регіонах України”, - додаввін.</p>
<p>За словами керівника ГСЦ, відео з теоретичного екзамену зберігатиметься доскладання практичного іспиту, під час іспиту на дорогах.</p>
<p>“Стосовно застережень, що відео з іспитів можуть зникнути, то правилапрописані так, щоб унеможливити людське втручання у фіксацію цих процесів. Всебуде автоматизовано, щоб не було можливості щось приховати або прибрати певніаспекти. Автівки будуть укомплектовані камерами з кутом на 360 градусів, щоунеможливить “сліпі” зони", - зауважив він.</p>
<p><strong>Читайте також:</strong> <a href="https://www.ukrinform.ua/rubric-society/3714279-ispit-na-vodijski-prava-fiksuvatimut-minimum-cotiri-videokameri.html"> <strong>Іспит</strong> на <strong>водійські</strong> <strong>права</strong> <strong>фіксуватимуть</strong><strong>мінімум</strong> <strong>чотири</strong> <strong>відеокамери</strong> </a></p>
<p>Рудик зазначив, що також в автомобілях буде аудіоконтроль – будь-які проханнякандидатів, пропозиції від їхніх екзаменаторів фіксуватимуться.</p>
<p>“Тож кандидати, які пройшли навчання, почуватимуться більш впевнено, аджепісля виконання завдань екзаменатора кандидат зможе оскаржити його рішення,якщо воно його не влаштує. Оскаржити рішення можна буде протягом 30 днів”, –додав голова Головного сервісного центру МВС.</p>
<p>За його словами, процедура оскарження проводитиметься через регіональнісервісні центри.</p>
<p>Як <a href="https://www.ukrinform.ua/rubric-ato/3703905-mvs-majze-vtrici-zmensit-kilkist-servisnih-centriv-zadla-minimizacii-korupcii.html"> повідомлялося </a> ,раніше міністр внутрішніх справ Ігор Клименко анонсував зменшення кількостісервісних центрів зі 148 до 55 з метою мінімізації корупції під час складанняіспитів на водійські посвідчення.</p>
<p>Source: <a href="https://www.ukrinform.ua/rubric-society/3717157-startuvav-pilotnij-proekt-iz-zabezpecenna-prozorih-ispitiv-u-servisnih-centrah-mvs.html">https://www.ukrinform.ua/rubric-society/3717157-startuvav-pilotnij-proekt-iz-zabezpecenna-prozorih-ispitiv-u-servisnih-centrah-mvs.html</a></p>
</body>
</html>