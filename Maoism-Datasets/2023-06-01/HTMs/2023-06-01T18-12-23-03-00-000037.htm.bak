<html>
<head><style>img{height: auto; width: auto\9; width:100%;}</style></head>
<body>
<h1>Україна наполягає на необхідності вільного руху агропродукції країнами ЄС</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-06-01T18:12:23+03:00</p>
<p>Modified Time: 2023-06-01T18:12:23+03:00</p>
<p>Description: Україна наполягає на необхідності забезпечення вільного руху агропродукції країнами ЄС - це створить рівні умови для всіх аграріїв, що у свою чергу призведе до збільшення обсягів торгівлі, зниження витрат на логістику та підвищить прибутковість фермерів. — Укрінформ.</p>
<p>Images: ['<a href="https://static.ukrinform.com/photos/2022_05/thumb_files/630_360_1651657694-321.jpg">630_360_16516...</a>']</p>
<p>Tags: ['Євросоюз', 'Мінагро', 'Зерно']</p>
<p>Type: Article</p>
<!--METADATA-->

<p><img alt="" src="../Images/yкринформ/2023-06-01T18-12-23-03-00/630_360_1651657694-321.jpg" /> Українанаполягає на необхідності забезпечення вільного руху агропродукції країнами ЄС- це створить рівні умови для всіх аграріїв, що у свою чергу призведе дозбільшення обсягів торгівлі, зниження витрат на логістику та підвищитьприбутковість фермерів.</p>
<p>Про це наголосив перший заступник міністра аграрної політики та продовольстваУкраїни Тарас Висоцький під час панельної дискусії на Міжнародній зерновійконференції Grain Ukraine, передає Укрінформ з посиланням на <a href="http://minagro.gov.ua/news/taras-visockij-cogo-roku-ukrayina-matime-5-mln-tonn-perehidnih-zalishkiv-agroprodukciyi"> пресслужбуміністерства. </a></p>
<p>Він зазначив, що український аграрний сектор є висококонкурентоспроможним зточки зору собівартості виробництва, і доступ до ринку <a href="https://www.ukrinform.ua/tag-evrosouz"> Європейського Союзу</a> є важливим для зростання галузі.</p>
<p>“Завдяки пролонгованій угоді про вільну торгівлю ми маємо можливість розширитинашу торгівлю та підняти економіку. Однак проблема налагодження експорту длятаких с/г культур, як соняшник, пшениця, кукурудза та ріпак у деяких країнахЄвропейського Союзу може обмежити наш доступ до цього ринку. Це вплине не лишена український аграрний сектор, а й на економіку цих конкретних країн, яківтрачають можливість торгувати з нами”, – сказав Висоцький.</p>
<p>Крім того, доступ до глобальних ринків через "зерновий коридор" диверсифікуєможливості збуту для українських аграріїв, обмежуючи нашу залежність відодного ринку та забезпечуючи подальше економічне зростання.</p>
<p>“Нам потрібно працювати разом із нашими іноземними партнерами та знаходитиспільну мову, щоб забезпечити розвиток аграрного сектору”, – додав заступникміністра.</p>
<p>Він також зауважив, що цього року Україна не матиме таких великих кінцевихзапасів зернових та олійних культур, як торік. За його словами, минулого рокуна 1 липня в Україні залишалось близько 22 млн т запасів. Цього року їх буде 5млн т.</p>
<p>“Це наш середньостатистичний довоєнний показник, але ми маємо бути впевнені,що зможемо експортувати обсяги нового врожаю, збір якого розпочнеться задекілька тижнів”, – наголосив Висоцький.</p>
<p><strong>Читайте також:</strong> <a href="https://www.ukrinform.ua/rubric-polytics/3716782-ukrainske-zerno-e-kriticno-vazlivim-dla-poratunku-miljoniv-ditej-vid-golodu-kislica.html"> Українське <strong>зерно</strong> є критично важливим для порятункумільйонів дітей від голоду – Кислиця </a></p>
<p>Як повідомлялося, Європейська комісія 2 травня оголосила про запровадження"виключних та тимчасових" запобіжних заходів проти імпорту з України, якіобмежують надходження сільськогосподарських товарів українського виробництвадо Болгарії, Угорщини, Польщі, Румунії та Словаччини. Обмеженнястосуватимуться чотирьох сільськогосподарських продуктів: пшениці, кукурудзи,ріпаку та насіння соняшнику, що походять з України, і будуть чинними до 5червня 2023 року.</p>
<p>Source: <a href="https://www.ukrinform.ua/rubric-economy/3717140-ukraina-napolagae-na-neobhidnosti-vilnogo-ruhu-agroprodukcii-krainami-es.html">https://www.ukrinform.ua/rubric-economy/3717140-ukraina-napolagae-na-neobhidnosti-vilnogo-ruhu-agroprodukcii-krainami-es.html</a></p>
</body>
</html>