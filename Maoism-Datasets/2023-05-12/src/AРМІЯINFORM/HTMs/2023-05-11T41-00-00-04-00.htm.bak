<h1>Деградація російських збройних сил є дійсно небувалою — адмірал Роб Бауер</h1>
<p>Author: ['АРМІЯINFORM']</p>
<p>Time: 2023-05-11T41:00:00-04:00</p>
<p>Description: Від початку вторгнення в Україну російські загарбники не створили систему логістичного... Война с Украиной 2022, Война с Украиной последние новости сегодня, Новости война с Украиной 2022 последние на сегодня, Будет ли война между Украиной и Россией и когда, Война с Украиной в 2022 году будет или нет,  Будет ли война с Украиной в ближайшее время что говорят,  Война с Украиной новости,  Новости Украины сегодня,  Украинские новости в украинских СМИ на русском</p>
<p>Images: ['<a href="https://armyinform.com.ua/wp-content/uploads/2023/05/admiral-rob-bauer.jpg">admiral-rob-bauer.jpg</a>']</p>
<p>Tags: ['STOPRUSSIA', 'АГРЕСІЯ РФ', 'ВІЙСЬКОВИЙ КОМІТЕТ НАТО', 'НАТО']</p>
<p>Category: News</p>
<!--METADATA-->

<p><img alt="" src="../Images/2023-05-11T41-00-00-04-00/admiral-rob-bauer.jpg" /> Адмірал Роб Бауер. Фото: Міністерство оборони Нідерландів</p>
<p>Від початку вторгнення в Україну російські загарбники не створили системулогістичного забезпечення, зазнали важких втрат, і зараз вимушенівикористовувати застаріле обладнання та нетренованих людей у великійкількості.</p>
<p>Як <a href="https://www.ukrinform.ua/rubric-ato/3707487-vijna-v-ukraini-dedali-silnise-protistavlatime-kilkist-akosti-admiral-bauer.html">повідомляє</a> Укрінформ,про це напередодні в Брюсселі, під час пресконференції за підсумками зустрічікерівників оборони країн-союзниць, заявив Голова Військового комітету НАТОадмірал Роб Бауер.</p>
<p>Водночас Україна, за його словами, фокусує увагу на якості сил та напідготовці військовослужбовців, використовує зброю західних зразків, і цярізниця відображатиметься на полі бою протягом наступних місяців.</p>
<p>«Будь-яка сторона у війні стикається з однаковими проблемами — втрачає людей,має знищену або пошкоджену техніку, відчуває нестачу боєприпасів. Один зістратегічних прорахунків, що допустила росія, — вони готувалися до триденноївійни, „забули“ проінформувати виконавців про її цілі та не змогли розгорнутисистему логістики. Тож протягом лічених днів вони залишилися без пального длясвоїх танкових армій», — сказав нідерландський адмірал Бауер.</p>
<p>Він зауважив, що в умовах бойових дій вже на четвертий-шостий день вониперетворюються на змагання логістики, і саме це відбувається наразі в Україні.Це тісно пов’язано з іншими проблемами — зі здатністю поповнювати запасибоєприпасів, отримувати нову техніку, танки й бойові машини, новіартилерійські системи тощо. Також йде мова про поповнення особового складушляхом призову або мобілізації та про його підготовку.</p>
<p>«З матеріальної точки зору, росіяни почали використовувати дуже старіматеріали та спроможності, наприклад, танки Т-54, зразка 1954 року, які мибачимо на полі бою. Проблема в тому, що вони все ще мають дуже багато цихТ-54. Ми бачимо, що росіяни змушені фокусуватися на кількості. У тому числі набільшій кількості призовників та мобілізованих людей, які не є добретренованими, діють на застарілих матеріалах, але у великій кількості.Українці, з іншого боку, фокусуються на якості, зі зброєю західного зразка, таіз відповідним тренуванням для військових. Це велика різниця, яка матиме прояву наступні місяці», — зауважив Голова Військового комітету НАТО.</p>
<p>Він підтвердив, що після початку російської агресії в Україні з певнимилогістичними проблемами також зіткнулися союзники по Альянсу, оскільки неготувалися до настільки масштабної війни високої інтенсивності.</p>
<p>«Логістичне забезпечення та логістичне середовище є дуже важливою складовою(оперативного — ред.) мислення. Упродовж багатьох десятиліть ми нехтувалилогістикою великого обсягу, що була б пов’язана із колективною обороною таорієнтована на широкомасштабний конфлікт, — бо ми не передбачали такогоконфлікту. Ми планували менші операції, які також мали суттєву логістичнускладову, але були набагато більш придатними для планування, ніж та війна, якуми бачимо зараз в Україні», — зазначив Роб Бауер.</p>
<p>Він підкреслив, що вирішення таких завдань не є справою одного дня, вонопотребує масштабних та тривалих зусиль та інвестицій, у тому числі у розвитоксистеми забезпечення військ та логістики, вдосконалення системи військовогоуправління тощо. Все це є в основі оновлених оперативних концепцій щодомодернізації структури військ та їх забезпечення, що будуть розглянуті під чассаміту НАТО у Вільнюсі.</p>
<p>Своєю чергою, Головнокомандувач Об’єднаних Збройних Сил НАТО в Європіамериканський генерал Крістофер Каволі зауважив, що не варто недооцінюватиросійську армію.</p>
<p>«Я хочу додати, що деградація російських збройних сил є дійсно небувалою. Алевона стосується, перш за все, наземних сил, чому ми маємо дуже багатоприкладів. Водночас варто пам’ятати, що в інших сферах ця деградація єнабагато менш помітною», — сказав американський воєначальник.</p>
<p>Source: <a href="https://armyinform.com.ua/2023/05/11/degradacziya-rosijskyh-zbrojnyh-syl/">https://armyinform.com.ua/2023/05/11/degradacziya-rosijskyh-zbrojnyh-syl/</a></p>