<h1>Українська армія — найсильніша на континенті: Польський Сенат ухвалив резолюцію щодо членства України в НАТО</h1>
<p>Author: ['АРМІЯINFORM']</p>
<p>Time: 2023-05-12T73:00:00-04:00</p>
<p>Description: Сенат Польщі одноголосно ухвалив резолюцію щодо членства України в НАТО.    Відповідний... Война с Украиной 2022, Война с Украиной последние новости сегодня, Новости война с Украиной 2022 последние на сегодня, Будет ли война между Украиной и Россией и когда, Война с Украиной в 2022 году будет или нет,  Будет ли война с Украиной в ближайшее время что говорят,  Война с Украиной новости,  Новости Украины сегодня,  Украинские новости в украинских СМИ на русском</p>
<p>Images: ['<a href="https://armyinform.com.ua/wp-content/uploads/2023/05/ukraine_polska_nato.jpg">ukraine_polska_nato.jpg</a>']</p>
<p>Tags: ['РЕЗОЛЮЦІЯ', 'СЕНАТ РЕСПУБЛІКИ ПОЛЬЩА', 'УКРАЇНА – НАТО']</p>
<p>Category: News</p>
<!--METADATA-->

<p><img alt="" src="../Images/2023-05-12T73-00-00-04-00/ukraine_polska_nato.jpg" /></p>
<p>Сенат Польщі одноголосно ухвалив резолюцію щодо членства України в НАТО.</p>
<p>Відповідний документ <a href="https://av8.senat.pl/10Sen624">було прийнято</a> під часзасідання 11 травня 2023 року.</p>
<p>У<a href="https://www.senat.gov.pl/download/gfx/senat/pl/senatdruki/12776/druk/973.pdf">резолюції</a>сенатори відзначили, що після року жахливої широкомасштабної ​​війни Україна,протистоячи росії, захищає Європу і є ключовою ланкою, що захищає континентвід агресії зі сходу.</p>
<p>«Сьогодні Україна має найсильнішу армію на континенті з надзвичайним бойовимдосвідом. Українська армія швидко переоснащується технікою НАТО тавикористовує оперативне мистецтво та тактику, розроблену десятиліттями середзахідних союзників», — зазначено в документі.</p>
<p>Польські сенатори наголошують: українські захисники потребують реальноїпідтримки через тіснішу політичну та військову співпрацю з країнами НАТО.</p>
<p>«Під час <a href="https://armyinform.com.ua/2022/11/09/nastupnyj-samit-nato-vidbudetsya-vlitku-2023-roku-v-lytvi/">саміту НАТО уВільнюсі</a> Україна має отримати набагато більше,ніж попередні <a href="https://armyinform.com.ua/2023/05/10/gensek-nato-usi-soyuznyky-zgodni-z-tym-shho-ukrayina-stane-chlenom-alyansu/">декларації про політику відкритихдверей</a>. Вільнюський саміт має стативажливим етапом підготовки України до повноправного членства. Сенат РеспублікиПольща вважає, що вступ України до НАТО має бути політичним рішенням — як увипадку <a href="https://armyinform.com.ua/2023/04/04/sogodni-finlyandiya-stala-31-m-chlenom-nato-oficzijna-zayava-genseka/">Фінляндії</a> та<a href="https://armyinform.com.ua/2023/02/15/finlyandiya-ta-shvecziya-rozglyadayut-sczenariyi-vstupu-do-nato-yak-razom-tak-i-okremo/">Швеції</a> — результатомстратегічного аналізу викликів і загроз за межами східного кордону Альянсу», —йдеться в резолюції.</p>
<p>Також зазначається, що Фінляндію та Швецію запросили приєднатися до НАТО запроцедурою, яка ніколи раніше не використовувалася.</p>
<p>«І хоча Швеція все ще залишається поза структурами пакту, союзники вирішили їїзахистити. Сенат Республіки Польща закликає країни-члени НАТО застосуватиподібну надзвичайну процедуру до України», — сказано в ухваленій резолюції.</p>
<p>Нагадаємо, раніше північні країни НАТО<a href="https://armyinform.com.ua/2023/05/04/oficzijna-zayava-pivnichni-krayiny-nato-pidtrymuvatymut-ukrayinu-na-shlyahu-do-alyansu/">висловилися</a> за підтримкуУкраїни на шляху до Північноатлантичного альянсу.</p>
<p>Державний департамент США<a href="https://armyinform.com.ua/2023/05/02/chlenstvo-ukrayiny-v-nato-derzhdep-dotrymuyetsya-polityky-vidkrytyh-dverej/">дотримується</a> політики відкритих дверейщодо членства України в НАТО. Керівники оборонних відомств НАТО також<a href="https://armyinform.com.ua/2023/05/11/kerivnyky-oboronnyh-vidomstv-nato-zasvidchyly-podalshu-pidtrymku-ukrayiny/">засвідчили</a> подальшу підтримкуУкраїни.</p>
<p>Своєю чергою міністр закордонних справ Литви Ґабріелюс Ландсберґіс <a href="https://armyinform.com.ua/2023/04/25/ya-ne-viryu-shho-v-nato-ye-majbutnye-bez-ukrayiny-ministr-zakordonnyh-sprav-lytvy/">невірить</a>, що в України ємайбутнє без НАТО, як і не вірить, що в НАТО є майбутнє без України.</p>
<p>Напередодні саміту НАТО у Вільнюсі АрміяInform розпочала<a href="https://armyinform.com.ua/2023/04/28/armiyainform-rozpochynaye-proyekt-pro-istoriyu-spivpraczi-ukrayina-nato/">проєкт</a> про історію співпраці Україна— НАТО.</p>
<p><em>Підготував Віталій Литвин</em></p>
<p>Source: <a href="https://armyinform.com.ua/2023/05/12/ukrayinska-armiya-najsylnisha-na-kontynenti-polskyj-senat-uhvalyv-rezolyucziyu-shhodo-chlenstva-ukrayiny-v-nato/">https://armyinform.com.ua/2023/05/12/ukrayinska-armiya-najsylnisha-na-kontynenti-polskyj-senat-uhvalyv-rezolyucziyu-shhodo-chlenstva-ukrayiny-v-nato/</a></p>