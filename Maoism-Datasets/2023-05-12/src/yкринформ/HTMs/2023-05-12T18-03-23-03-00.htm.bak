<h1>Стефанішина розраховує на політичне рішення щодо членства України в НАТО на саміті у Вільнюсі</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-05-12T18:03:23+03:00</p>
<p>Modified Time: 2023-05-12T18:03:23+03:00</p>
<p>Description: Віцепрем'єр-міністр з питань європейської та євроатлантичної інтеграції Ольга Стефанішина розраховує на ухвалення політичного рішення про членство України в НАТО на липневому саміті Альянсу у Вільнюсі. — Укрінформ.</p>
<p>Images: ["<a href="https://static.ukrinform.com/photos/2023_04/thumb_files/630_360_1681984991-410.jpg">630_360_16819...</a>"]</p>
<p>Tags: ['НАТО', 'Україна', 'Стефанішина', 'Єдині новини']</p>
<p>Type: Article</p>
<!--METADATA-->

<p><img alt="" src="../Images/2023-05-12T18-03-23-03-00/630_360_1681984991-410.jpg" />Віцепрем'єр-міністр з питань європейської та євроатлантичної інтеграції ОльгаСтефанішина розраховує на ухвалення політичного рішення про членство України вНАТО на липневому саміті Альянсу у Вільнюсі.</p>
<p>Про це Стефанішина сказала в ефірі телемарафону «Єдині новини», передаєкореспондент Укрінформу.</p>
<p>«Я впевнена на сто відсотків, що у союзників немає шансу не запросити Україну(в НАТО – ред.) або не визначити алгоритм приєднання України до Альянсу. Вякій формі це відбудеться, ми ще перебуваємо в діалозі, в дискусіях ізсоюзниками. Ясності немає, але однозначно політичне рішення буде мати місце.</p>
<p>Ми очікуємо, що буквально через тиждень відбудеться засідання Парламентськоїасамблеї НАТО, на якій парламентарі країн-союзників визначаться зі своєюпозицією», - сказала віцепрем’єрка.</p>
<p>У цьому контексті вона відзначила, що парламенти Литви і Польщі вже зайняличітку позицію щодо членства України в Альянсі.</p>
<p>«Дискусії тривають, але очевидним також є те, що сьогодні ми не говоримо проПлан дій щодо членства або будь-які проміжні етапи. Як я вже зазначала,фактично Україна є «золотим стандартом» НАТО сьогодні, і ми говоримо виключнопро політичне рішення. Я не бачу жодних обмежень для того, щоб саме політичнерішення було ухвалено у Вільнюсі», - акцентувала урядовиця.</p>
<p><strong>Читайте також:</strong> <a href="https://www.ukrinform.ua/rubric-polytics/3707468-vijskovij-komitet-nato-pidtverdiv-nepohitnu-pidtrimku-ukraini.html"> <strong>НАТО</strong> </a></p>
<p>Як повідомлялося, Сенат (верхня палата парламенту) Польщі у четвер ухвалив <a href="https://www.ukrinform.ua/rubric-polytics/3708132-cenat-polsi-uhvaliv-rezoluciu-sodo-pidtrimki-clenstva-ukraini-v-nato.html"></a> , в якій підтримавчленство України в НАТО.</p>
<p>Source: <a href="https://www.ukrinform.ua/rubric-polytics/3708405-stefanisina-rozrahovue-na-politicne-risenna-sodo-clenstva-ukraini-v-nato-na-samiti-u-vilnusi.html">https://www.ukrinform.ua/rubric-polytics/3708405-stefanisina-rozrahovue-na-politicne-risenna-sodo-clenstva-ukraini-v-nato-na-samiti-u-vilnusi.html</a></p>