# Українська армія — найсильніша на континенті: Польський Сенат ухвалив резолюцію щодо членства України в НАТО

Author: ['АРМІЯINFORM']

Time: 2023-05-12T73:00:00-04:00

Description: Сенат Польщі одноголосно ухвалив резолюцію щодо членства України в НАТО.    Відповідний... Война с Украиной 2022, Война с Украиной последние новости сегодня, Новости война с Украиной 2022 последние на сегодня, Будет ли война между Украиной и Россией и когда, Война с Украиной в 2022 году будет или нет,  Будет ли война с Украиной в ближайшее время что говорят,  Война с Украиной новости,  Новости Украины сегодня,  Украинские новости в украинских СМИ на русском

Images: ['[ukraine_polska_nato.jpg](https://armyinform.com.ua/wp-content/uploads/2023/05/ukraine_polska_nato.jpg)']

Tags: ['РЕЗОЛЮЦІЯ', 'СЕНАТ РЕСПУБЛІКИ ПОЛЬЩА', 'УКРАЇНА – НАТО']

Category: News

<!--METADATA-->

![](../Images/AРМІЯINFORM/2023-05-12T73-00-00-04-00/ukraine_polska_nato.jpg)

Сенат Польщі одноголосно ухвалив резолюцію щодо членства України в НАТО.

Відповідний документ [було прийнято](https://av8.senat.pl/10Sen624) під часзасідання 11 травня 2023 року.

У[резолюції](https://www.senat.gov.pl/download/gfx/senat/pl/senatdruki/12776/druk/973.pdf)сенатори відзначили, що після року жахливої широкомасштабної ​​війни Україна,протистоячи росії, захищає Європу і є ключовою ланкою, що захищає континентвід агресії зі сходу.

«Сьогодні Україна має найсильнішу армію на континенті з надзвичайним бойовимдосвідом. Українська армія швидко переоснащується технікою НАТО тавикористовує оперативне мистецтво та тактику, розроблену десятиліттями середзахідних союзників», — зазначено в документі.

Польські сенатори наголошують: українські захисники потребують реальноїпідтримки через тіснішу політичну та військову співпрацю з країнами НАТО.

«Під час [саміту НАТО уВільнюсі](https://armyinform.com.ua/2022/11/09/nastupnyj-samit-nato-vidbudetsya-vlitku-2023-roku-v-lytvi/) Україна має отримати набагато більше,ніж попередні [декларації про політику відкритихдверей](https://armyinform.com.ua/2023/05/10/gensek-nato-usi-soyuznyky-zgodni-z-tym-shho-ukrayina-stane-chlenom-alyansu/). Вільнюський саміт має стативажливим етапом підготовки України до повноправного членства. Сенат РеспублікиПольща вважає, що вступ України до НАТО має бути політичним рішенням — як увипадку [Фінляндії](https://armyinform.com.ua/2023/04/04/sogodni-finlyandiya-stala-31-m-chlenom-nato-oficzijna-zayava-genseka/) та[Швеції](https://armyinform.com.ua/2023/02/15/finlyandiya-ta-shvecziya-rozglyadayut-sczenariyi-vstupu-do-nato-yak-razom-tak-i-okremo/) — результатомстратегічного аналізу викликів і загроз за межами східного кордону Альянсу», —йдеться в резолюції.

Також зазначається, що Фінляндію та Швецію запросили приєднатися до НАТО запроцедурою, яка ніколи раніше не використовувалася.

«І хоча Швеція все ще залишається поза структурами пакту, союзники вирішили їїзахистити. Сенат Республіки Польща закликає країни-члени НАТО застосуватиподібну надзвичайну процедуру до України», — сказано в ухваленій резолюції.

Нагадаємо, раніше північні країни НАТО[висловилися](https://armyinform.com.ua/2023/05/04/oficzijna-zayava-pivnichni-krayiny-nato-pidtrymuvatymut-ukrayinu-na-shlyahu-do-alyansu/) за підтримкуУкраїни на шляху до Північноатлантичного альянсу.

Державний департамент США[дотримується](https://armyinform.com.ua/2023/05/02/chlenstvo-ukrayiny-v-nato-derzhdep-dotrymuyetsya-polityky-vidkrytyh-dverej/) політики відкритих дверейщодо членства України в НАТО. Керівники оборонних відомств НАТО також[засвідчили](https://armyinform.com.ua/2023/05/11/kerivnyky-oboronnyh-vidomstv-nato-zasvidchyly-podalshu-pidtrymku-ukrayiny/) подальшу підтримкуУкраїни.

Своєю чергою міністр закордонних справ Литви Ґабріелюс Ландсберґіс [невірить](https://armyinform.com.ua/2023/04/25/ya-ne-viryu-shho-v-nato-ye-majbutnye-bez-ukrayiny-ministr-zakordonnyh-sprav-lytvy/), що в України ємайбутнє без НАТО, як і не вірить, що в НАТО є майбутнє без України.

Напередодні саміту НАТО у Вільнюсі АрміяInform розпочала[проєкт](https://armyinform.com.ua/2023/04/28/armiyainform-rozpochynaye-proyekt-pro-istoriyu-spivpraczi-ukrayina-nato/) про історію співпраці Україна— НАТО.

_Підготував Віталій Литвин_

Source: [https://armyinform.com.ua/2023/05/12/ukrayinska-armiya-najsylnisha-na-kontynenti-polskyj-senat-uhvalyv-rezolyucziyu-shhodo-chlenstva-ukrayiny-v-nato/](https://armyinform.com.ua/2023/05/12/ukrayinska-armiya-najsylnisha-na-kontynenti-polskyj-senat-uhvalyv-rezolyucziyu-shhodo-chlenstva-ukrayiny-v-nato/)