<html>
<head><style>img{height: auto; width: auto\9; width:100%;}</style></head>
<body>
<h1>Підрив Каховської ГЕС: Клименко заявляє, що мастильна пляма рухається у Чорне море</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-06-15T17:05:00+03:00</p>
<p>Modified Time: 2023-06-15T17:05:00+03:00</p>
<p>Description: З машинної зали підірваної росіянами Каховської ГЕС відбувся витік мастила, пляма наразі рухається у напрямку Чорного моря. — Укрінформ.</p>
<p>Images: ['<a href="https://static.ukrinform.com/photos/2023_06/thumb_files/630_360_1686838918-693.jpeg">630_360_16868...</a>']</p>
<p>Tags: ['Клименко', ' Чорне море', 'Каховська ГЕС', 'Бріджит Брінк']</p>
<p>Type: Article</p>
<!--METADATA-->

<p><img alt="" src="../Images/yкринформ/2023-06-15T17-05-00-03-00/630_360_1686838918-693.jpeg" /> Змашинної зали підірваної росіянами Каховської ГЕС відбувся витік мастила,пляма наразі рухається у напрямку Чорного моря.</p>
<p>Про це заявив міністр внутрішніх справ Ігор Клименко під час зустрічі з посломСША Бріджит Брінк, передає Укрінформ з посиланням на <a href="https://t.me/mvs_ukraine/26447"> Телеграм</a> МВС.</p>
<p>«Наразі є проблеми витоку мастила з машинного залу Каховської ГЕС, якерухається у напрямку Чорного моря. Для ліквідації наслідків необхіднедодаткове обладнання, реагенти та фахівці», - йдеться у повідомленні.</p>
<p><strong>Читайте також:</strong> <a href="https://www.ukrinform.ua/rubric-regions/3722429-u-hersoni-ratuvalniki-zbiraut-maslanu-plamu-aka-vitekla-z-kahovskoi-ges-klimenko.html"> У <strong>Херсоні</strong> <strong>рятувальники</strong> <strong>збирають</strong> <strong>масляну</strong><strong>пляму</strong> , <strong>яка</strong> <strong>витекла</strong> з <strong>Каховської</strong> <strong>ГЕС</strong> – <strong>Клименко</strong></a></p>
<p>Розповідаючи про наслідки підриву російськими військами греблі Каховської ГЕСКлименко зазначив, що лише на Дніпропетровщині близько 167 тис. людейзалишилися без <a href="https://www.ukrinform.ua/tag-voda"> води </a> . Перше завдання уцьому напрямку - пробурити додаткові свердловини або дати воду з русла Дніпра.</p>
<p>"На сьогодні проблем з підвозом води немає, як з питною, так і технічною. Алеце вимагає серйозної логістики. Головне, щоб люди, які постраждали від цієїкатастрофи отримали нове житло", - заявив Клименко.</p>
<p><strong>Читайте також:</strong> <a href="https://www.ukrinform.ua/rubric-polytics/3723297-evroparlament-zasudiv-rujnaciu-rosijskou-armieu-grebli-kahovskoi-ges.html"> Європарламент засудив руйнацію російською армією гребліКаховської <strong>ГЕС</strong> </a></p>
<p>Своєю чергою, посол США заявила, що дуже обурена черговим терористичним актомРосії - підривом Каховської ГЕС.</p>
<p>Вона наголосила, що "офіційний Вашингтон докладатиме максимум зусиль, абиУкраїна могла оперативно подолати ці наслідки".</p>
<p>Як повідомлялося, вночі 6 червня <a href="https://www.ukrinform.ua/rubric-ato/3718751-rosijski-zagarbniki-pidirvali-kahovsku-ges-ok-pivden.html"> російська армія підірвала</a> дамбу Каховської ГЕС. На Херсонщині розпочалиевакуацію населення з небезпечних місць, для яких є ризик затоплення внаслідокпідриву Каховської ГЕС. За фактом підриву окупантами Каховської ГЕСправоохоронці розпочали розслідування за статтею "екоцид". В Укргідроенергозаявили, що Каховська ГЕС повністю зруйнована і відновленню не підлягає.</p>
<p>Source: <a href="https://www.ukrinform.ua/rubric-regions/3723368-pidriv-kahovskoi-ges-klimenko-zaavlae-so-mastilna-plama-ruhaetsa-u-corne-more.html">https://www.ukrinform.ua/rubric-regions/3723368-pidriv-kahovskoi-ges-klimenko-zaavlae-so-mastilna-plama-ruhaetsa-u-corne-more.html</a></p>
</body>
</html>