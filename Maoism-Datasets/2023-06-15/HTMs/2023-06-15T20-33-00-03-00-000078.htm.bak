<html>
<head><style>img{height: auto; width: auto\9; width:100%;}</style></head>
<body>
<h1>У Конгресі США представили законопроєкт про передачу конфіскованих активів РФ Україні</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-06-15T20:33:00+03:00</p>
<p>Modified Time: 2023-06-15T20:33:00+03:00</p>
<p>Description: Двопартійна група членів Конгресу США представила проєкт закону «Про відновлення економічного процвітання та можливостей для українців» (REPO), який передбачає виділення додаткової допомоги Україні за рахунок конфіскованих російських активів. — Укрінформ.</p>
<p>Images: ['<a href="https://static.ukrinform.com/photos/2019_11/thumb_files/630_360_1573026861-807.jpg">630_360_15730...</a>']</p>
<p>Tags: ['Законопроєкт', 'Гроші', 'Конгрес США', 'Війна з Росією']</p>
<p>Type: Article</p>
<!--METADATA-->

<p><img alt="" src="../Images/yкринформ/2023-06-15T20-33-00-03-00/630_360_1573026861-807.jpg" />Двопартійна група членів Конгресу США представила проєкт закону «Провідновлення економічного процвітання та можливостей для українців» (REPO),який передбачає виділення додаткової допомоги Україні за рахунок конфіскованихросійських активів.</p>
<p>Про це йдеться в офіційному <a href="https://www.foreign.senate.gov/press/rep/release/risch-whitehouse-mccaul-kaptur-reintroduce-legislation-to-repurpose-sovereign-russian-assets-for-ukraine"> повідомленні</a> , оприлюдненому в четвер на сайті Комітету з питань міжнароднихвідносин Сенату США, передає Укрінформ.</p>
<p>«Через понад рік від початку повномасштабної війни РФ проти України по всьомусвіту залишаються замороженими російські державні активи на суму понад $300мільярдів. З огляду на жорстокість <a href="https://www.ukrinform.ua/tag-rosia"> Росії </a> та її воєнні злочини проти українського народу, буде правильно, щобкошти уряду РФ у Сполучених Штатах були конфісковані та перепрофільовані нате, аби допомогти Україні відновитися», - наголосив у цьому зв’язку один завторів законопроєкту сенатор-республіканець Джим Ріш.</p>
<p>Його колега від Демократичної партії, який також виступив автором документа,сенатор Шелдон Вайтхаус, зі свого боку підкреслив, що на відновлення Українипідуть сотні мільярдів доларів.</p>
<p>«Двопартійний законопроєкт REPO гарантує, що Сполучені Штати – як опоратрансатлантичного альянсу – можуть взяти на себе провідну роль у досягненніцієї мети», - наголосив законодавець.</p>
<p>Проєкт закону передбачає надання президенту США повноважень конфіскуватиросійські суверенні активи, заморожені в США, та передати їх на відбудовуУкраїни. Він також забороняє передачу коштів російським організаціям, якіперебувають під санкціями. Крім того, документ доручає президентуспівпрацювати із союзниками й партнерами для створення міжнародногокомпенсаційного механізму з метою передачі Україні конфіскованих активів РФ.</p>
<p><strong>Читайте також:</strong> <a href="https://www.ukrinform.ua/rubric-economy/3720662-sbu-arestuvala-aktivi-rosijskogo-deputata-v-ukraini-na-ponad-180-miljoniv.html"> СБУ арештувала <strong>активи</strong> російського депутата в Україніна понад 180 мільйонів </a></p>
<p>Законопроєкт також забезпечує Держдепартамент США додатковими ресурсами дляроботи з партнерами за кордоном для конфіскації додаткових суверенних активівРФ в інших країнах.</p>
<p>«Проєкт закону гарантує, що Путін, а не платники податків у США, сплачуватимерахунки за шкоду, завдану неспровокованим вторгненням Росії в Україну», -підкреслюється в документі.</p>
<p>Законопроєкт представили у четвер у Сенаті США Джим Ріш і Шелдон Вайтхаус, уПалаті представників – конгресмени Майкл Маккол, Марсі Каптур, Джо Вілсон,Стів Коен, Томас Кін, Майк Квігліі Браян Фіцпатрік.</p>
<p>Source: <a href="https://www.ukrinform.ua/rubric-economy/3723456-u-kongresi-ssa-predstavili-zakonoproekt-pro-peredacu-konfiskovanih-aktiviv-rf-ukraini.html">https://www.ukrinform.ua/rubric-economy/3723456-u-kongresi-ssa-predstavili-zakonoproekt-pro-peredacu-konfiskovanih-aktiviv-rf-ukraini.html</a></p>
</body>
</html>