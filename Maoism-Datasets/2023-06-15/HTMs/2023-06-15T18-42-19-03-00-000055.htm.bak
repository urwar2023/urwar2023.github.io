<html>
<head><style>img{height: auto; width: auto\9; width:100%;}</style></head>
<body>
<h1>За час війни Фонд гарантування продав активів на ₴3,7 мільярда</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-06-15T18:42:19+03:00</p>
<p>Modified Time: 2023-06-15T18:42:19+03:00</p>
<p>Description: З літа 2022 року і дотепер Фонд гарантування вкладів фізичних осіб отримав понад 3,7 млрд грн надходжень від продажу активів банків, що виводяться з ринку. — Укрінформ.</p>
<p>Images: ['<a href="https://static.ukrinform.com/photos/2018_10/thumb_files/630_360_1539178844-949.jpeg">630_360_15391...</a>']</p>
<p>Tags: ['Фонд гарантування', 'Продаж', 'Активи']</p>
<p>Type: Article</p>
<!--METADATA-->

<p><img alt="" src="../Images/yкринформ/2023-06-15T18-42-19-03-00/630_360_1539178844-949.jpeg" /> З літа2022 року і дотепер Фонд гарантування вкладів фізичних осіб отримав понад 3,7млрд грн надходжень від продажу активів банків, що виводяться з ринку.</p>
<p>Як передає Укрінформ, про це повідомляє <a href="https://www.fg.gov.ua/articles/54464-za-chas-povnomasshtabno-viyni-fond-garantuvannya-vkladiv-prodav-aktiviv-na-ponad-37-mlrd-grn---olga-bilay-.html"> пресслужба Фонду гарантування.</a></p>
<p>"З літа 2022 року, тобто, після поновлення аукціонів, що були призупиненічерез тимчасове закриття державою держреєстрів на початку повномасштабноговторгнення РФ, Фонд гарантування вкладів фізичних осіб отримав понад 3,7 млрдгрн надходжень від продажу активів <a href="https://www.ukrinform.ua/tag-bank"> банків </a> , що виводяться з ринку", - йдеться в повідомленні.</p>
<p>Як зазначають у Фонді гарантування, найбільшим попитом користуєтьсянерухомість. Конверсія при її продажі, тобто, ціна реалізації щодо балансовоївартості, подекуди сягає 200%.</p>
<p>«Прозорі торги і конкуренція завжди підвищують ціну. Для інвесторів важливеперше - стабільність, щоб вони розуміли, що їхні інвестиції захищені державою,законодавством; і друге – конкуренція. Коли актив є привабливим на ринку, то,звісно, за нього будуть боротися. Якщо ж це, наприклад, не забезпеченийкредит, то конкуренції не буде», - зауважила заступник директора-розпорядникаФГВФО Ольга Білай.</p>
<p><strong>Читайте також:</strong> <a href="https://www.ukrinform.ua/rubric-economy/3715947-fond-garantuvanna-prodae-aktivi-banku-sic.html"> <strong>Фонд</strong> <strong>гарантування</strong> продає активи банку Січ</a></p>
<p>Кредитний портфель банків, що перебувають під управлінням Фонду гарантуваннявкладів, нині перевищує 100 млрд грн. Левова частка цих кредитів - це кредитиюридичних осіб.</p>
<p>Як повідомляв Укрінформ, Фонд гарантування вкладів фізичних осіб на поточномутижні виставляє на продаж активи 8 банків на 4,49 млрд грн.</p>
<p>Source: <a href="https://www.ukrinform.ua/rubric-economy/3723409-za-cas-vijni-fond-garantuvanna-prodav-aktiviv-na-37-milarda.html">https://www.ukrinform.ua/rubric-economy/3723409-za-cas-vijni-fond-garantuvanna-prodav-aktiviv-na-37-milarda.html</a></p>
</body>
</html>