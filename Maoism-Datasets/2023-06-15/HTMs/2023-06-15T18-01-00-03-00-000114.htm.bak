<html>
<head><style>img{height: auto; width: auto\9; width:100%;}</style></head>
<body>
<h1>У Рівному підпалили авто журналіста - поліція встановлює обставини</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-06-15T18:01:00+03:00</p>
<p>Modified Time: 2023-06-15T18:01:00+03:00</p>
<p>Description: У Рівному поліцейські встановлюють обставини підпалу автомобіля журналіста, що стався 15 червня. — Укрінформ.</p>
<p>Images: ['<a href="https://static.ukrinform.com/photos/2023_06/thumb_files/630_360_1686841261-768.jpg">630_360_16868...</a>']</p>
<p>Tags: ['Автомобіль', 'Рівне', 'Журналіст', 'Підпал']</p>
<p>Type: Article</p>
<!--METADATA-->

<p><img alt="" src="../Images/yкринформ/2023-06-15T18-01-00-03-00/630_360_1686841261-768.jpg" /> У Рівномуполіцейські встановлюють обставини підпалу автомобіля журналіста, що стався 15червня.</p>
<p>Як передає Укрінформ, про це повідомляє <a href="https://www.facebook.com/police.in.Rivne.region/posts/pfbid0FHREBCowkmST3TGk6rPgTvLSgqWNUv72brUL357THTCQvSrXnJETjnBmCypSRCLKl"> поліція Рівненської області</a>.</p>
<p>«На спецлінію 102 сьогодні, 15 червня, о 03:45 надійшло повідомлення відпрацівників ДСНС, що на вулиці Данила Галицького горить легковий <a href="https://www.ukrinform.ua/tag-avtomobil"> автомобіль</a> », - йдеться у повідомленні.</p>
<p>Поліція з’ясувала, що транспортний засіб Chrysler, який був припаркований біляодного із закладів харчування, належить 42-річному рівнянину, редакторуінформаційної агенції. Незрозумілий звук під ранок почув житель сусідньогобудинку. Коли виглянув у вікно, то побачив іскріння у передній частині авто,після чого спрацювала сигналізація та легковик почав горіти.</p>
<p>Як інформують у поліції, у результаті загоряння вогнем пошкоджено переднючастину транспортного засобу. Поліцейські провели огляд місця події, вилучилинеобхідну слідову інформацію та автомобіль, який поміщений на спецмайданчик.</p>
<p>Відомості за фактом умисного пошкодження майна шляхом підпалу внесені доЄдиного реєстру досудових розслідувань за частиною 2 статті 194 Кримінальногокодексу України (умисне знищення або пошкодження чужого майна).</p>
<p>Тривають невідкладні слідчі дії та розшукові заходи для встановлення осіб,причетних до вчиненого кримінального правопорушення, зокрема аналізуютьсявідеозаписи із камер спостереження.</p>
<p><strong>Читайте також:</strong> <a href="https://www.ukrinform.ua/rubric-regions/3689098-u-poltavi-pogrozuvali-zurnalistci-policia-vidkrila-spravu.html"> У <strong>Полтаві</strong> <strong>погрожували</strong> <strong>журналістці</strong> –<strong>поліція</strong> <strong>відкрила</strong> <strong>спра</strong> ву </a></p>
<p>У поліції розглядають різні версії скоєного злочину, одна з яких — пов’язанаіз журналістською діяльністю.</p>
<p>У <a href="https://www.facebook.com/vlad.isaev.9/posts/pfbid032cKg9NFWCFFfp6a4dMejTT57TMMMibAs3e9ygDr1C3TJXket3ZbT3uHmQddQrFUDl"> Фейсбуці</a>про підпал своєї автівки повідомив журналіст Влад Ісаєв, який написав, що йогоєдина версія - професійна діяльність.</p>
<p>У коментарі ІМІ Влад Ісаєв зазначив, що є редактором ІА «Західний аргумент»,щоправда, сайту в цієї агенції вже немає. На сторінці ІА «Західний аргумент» уФейсбуці останнє повідомлення було у 2021 році. У минулому Ісаєв бувжурналістом газети «Рівне вечірнє», а також редактором сайту «Пресцентр».Також Ісаєв повідомив ІМІ, що не знає, з якими матеріалами може бутипов’язаний підпал. Він відмовився коментувати події, поки працює поліція.</p>
<p><em>Фото: Поліція Рівненської області</em></p>
<p>Source: <a href="https://www.ukrinform.ua/rubric-regions/3723385-u-rivnomu-pidpalili-avto-zurnalista-policia-vstanovlue-obstavini.html">https://www.ukrinform.ua/rubric-regions/3723385-u-rivnomu-pidpalili-avto-zurnalista-policia-vstanovlue-obstavini.html</a></p>
</body>
</html>