<html>
<head><style>img{height: auto; width: auto\9; width:100%;}</style></head>
<body>
<h1>Реекспорт зброї для захисту України: Зеленський звернувся до парламенту Швейцарії</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-06-15T19:58:00+03:00</p>
<p>Modified Time: 2023-06-15T19:58:00+03:00</p>
<p>Description: Україна просить у світу зброю лише для того, щоб наша територія знову була територією миру, як передбачено міжнародним правом. — Укрінформ.</p>
<p>Images: ['<a href="https://static.ukrinform.com/photos/2023_06/thumb_files/630_360_1686849169-798.jpeg">630_360_16868...</a>']</p>
<p>Tags: ['Парламент', 'Швейцарія', 'Зброя', 'Зеленський']</p>
<p>Type: Article</p>
<!--METADATA-->

<p><img alt="" src="../Images/yкринформ/2023-06-15T19-58-00-03-00/630_360_1686849169-798.jpeg" /> Українапросить у світу зброю лише для того, щоб наша територія знову була територієюмиру, як передбачено міжнародним правом.</p>
<p>Про це заявив Президент України Володимир Зеленський у своєму відеозверенннідо парламенту Швейцарії, де зараз триває дискусія щодо дозволів на реекспортзброї для захисту України, передає Укрінформ з посиланням на <a href="https://www.president.gov.ua/news/pidtrimuyuchi-ukrayinu-svit-pidtrimuye-zahist-vid-vijni-bo-d-83613"> сайт Главидержави </a> .</p>
<p>"Знаю, що у вас триває дискусія щодо дозволів на реекспорт зброї для захистуУкраїни. І хочу, щоб кожен учасник, кожна учасниця дискусії памʼятали одинфакт: ми запитуємо у світу зброю, щоб наша українська територія знову булатериторією миру – уся наша земля, усі наші люди… Лише для цього! Саме так, якпередбачено міжнародним правом", - наголосив Президент.</p>
<p>_Відео:<a href="https://t.me/OP_UA/9729"> ОП </a> _</p>
<p>За його словами, проти такої російської агресії наш мир може вистояти лишесилою зброї. "І я дякую світу за кожну одиницю зброї, яка допомагає рятуватилюдей від російського терору", - сказав <a href="https://www.ukrinform.ua/tag-zelenskij"> Зеленський</a> .</p>
<p>Він також наголосив на важливості максимальної єдності усього цивілізованогосвіту проти російського зла.</p>
<p><img alt="" src="../Images/yкринформ/2023-06-15T19-58-00-03-00/1686849168-844.jpeg" /></p>
<p>"Зараз, коли ми захищаємо життя наших людей від російських ударів і долаємонаслідки страшних злочинів війни, зокрема й наймасштабнішого в Європі екоциду,ми потребуємо максимальної єдності. Єдності всіх, хто разом із нами поділяєключові цінності: цінність життя, цінність свободи, цінність права та цінністьповаги до кожної нації, кожної спільноти та кожної людини. Душею тихцінностей, які нас із вами обʼєднують, є мир. Україна ніколи не була джереломжодних загарбницьких воєн. Сьогодні я звертаюся до парламенту Швейцарії самедля того, щоб поговорити про цю єдність", - підкреслив Президент.</p>
<p><strong>Читайте також:</strong> <a href="https://www.ukrinform.ua/rubric-ato/3717023-svejcarskij-koncern-prosit-dozvolu-na-eksport-leopard-1.html"> Швейцарський концерн просить дозволу на експорт Leopard 1</a></p>
<p>Зараз, за його словами, Україна захищається від агресії, яка наслідує найгіршівійни минулого й шукає найкращі технології сучасності, щоб тероризувати людей,держави та навіть континенти. Тому нічим, окрім єдності, зазначив Зеленський,це не зупиниш. "Нашої з вами єдності, Швейцаріє!", - сказав він.</p>
<p><img alt="" src="../Images/yкринформ/2023-06-15T19-58-00-03-00/1686849169-690.jpeg" /></p>
<p>Як повідомлялося, наразі Швейцарія продовжує утримувати нейтралітет, не надаєзброю і не дозволяє реекспорт зброї швейцарського виробництва з інших країн.</p>
<p>Водночас 7 червня Верхня палата парламенту Швейцарії схвалила ініціативу, яка<a href="https://www.ukrinform.ua/rubric-world/3719556-senat-svejcarii-pidtrimav-reeksport-zbroi.html"> дозволить іншим державам за певних умов реекспортувати зброю швейцарськоговиробництва </a> країнам, які беруть участь у збройнихконфліктах.</p>
<p>Міністр закордонних справ України Дмитро Кулеба <a href="https://www.ukrinform.ua/rubric-world/3719556-senat-svejcarii-pidtrimav-reeksport-zbroi.html"> висловив подяку за такийкрок щодо розблокування реекспорту </a> швейцарськоїзброї.</p>
<p>Хоча перед цим 2 червня нижня палата парламенту Швейцарії відхилилазаконопроєкт, відомий як "Lex Ukraine", який дозволив би третім державампередавати Україні зброю швейцарського виробництва. Однак після рішенняВерхньої палати тепер їй доведеться ще раз розглянути це питання.</p>
<p><em>Фото: ОП</em></p>
<p>Source: <a href="https://www.ukrinform.ua/rubric-ato/3723451-zelenskij-zvernuvsa-do-parlamentu-svejcarii-prosimo-zbrou-sob-v-ukraini-znovu-buv-mir.html">https://www.ukrinform.ua/rubric-ato/3723451-zelenskij-zvernuvsa-do-parlamentu-svejcarii-prosimo-zbrou-sob-v-ukraini-znovu-buv-mir.html</a></p>
</body>
</html>