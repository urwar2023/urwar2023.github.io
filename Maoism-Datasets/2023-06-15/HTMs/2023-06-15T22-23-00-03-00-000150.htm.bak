<html>
<head><style>img{height: auto; width: auto\9; width:100%;}</style></head>
<body>
<h1>Десятий Чілдрен кінофест відкриє світова прем’єра українського фентезі «Джура-королевич»</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-06-15T22:23:00+03:00</p>
<p>Modified Time: 2023-06-15T22:23:00+03:00</p>
<p>Description: Десятий Чілдрен кінофест розпочнеться світовою прем’єрою картини-фентезі «Джура-королевич» з українськими кінозірками. — Укрінформ.</p>
<p>Images: ['<a href="https://static.ukrinform.com/photos/2023_06/thumb_files/630_360_1686855900-464.jpg">630_360_16868...</a>']</p>
<p>Tags: ['Фентезі', 'Кіно', 'фільм', 'Чілдрен Кінофест']</p>
<p>Type: Article</p>
<!--METADATA-->

<p><img alt="" src="../Images/yкринформ/2023-06-15T22-23-00-03-00/630_360_1686855900-464.jpg" /> ДесятийЧілдрен кінофест розпочнеться світовою прем’єрою картини-фентезі «Джура-королевич» з українськими кінозірками.</p>
<p>Про це Укрінформу повідомили в кінокомпанії «АртхаусТрафік», яка єорганізатором найбільшого українського кінофестивалю для дітей і підлітків.</p>
<p>«Світова прем’єра українського фентезі «Джура-королевич» режисера Антона Гойдивідбудеться 30 червня і відкриє 10-й ювілейний Чілдрен кінофест. Безкоштовнийпоказ стрічки цього дня відбудеться в кінотеатрах десяти міст: Києві, Львові,Одесі, Дніпрі, Полтаві, Вінниці, Житомирі, Луцьку, Хмельницькому та Чернігові.А в столичному Будинку кіно - головному майданчику Чілдрен кінофесту — фільмособисто представлять творці та актори» - зазначили організатори.</p>
<p>У стрічці зіграли відомі українські актори: Максим Самчик («Пульс», «Першіластівки»), Таїсія-Оксана Щурук («Перші ластівки»), Аліна Коваленко(«Кріпосна», «Захар Беркут»), В'ячеслав Довженко («Дільничний з ДВРЗ»,«Кіборги»), Олексій Вертинський («DZIDZIO Контрабас»), Віталій Салій («Япрацюю на цвинтарі») та інші. <a href="https://www.ukrinform.ua/tag-kino"> Фільм </a>знятий за підтримки Державного агентства України з питань кіно.</p>
<p>Відвідати безоплатний показ картини «Джура-королевич» та інших стрічокпрограми Чілдрен кінофесту можна за умови попередньої реєстрації, якарозпочнеться 23 червня на <a href="https://childrenkinofest.com/ua/program.htm"> сайті фестивалю</a> .</p>
<p>Також у межах Чілдрен кінофесту вже всьоме відбудеться Дитячий кіноконкурс. Уньому беруть участь роботи юних режисерів і режисерок тривалістю від 1 до 8хвилин. У фінал Дитячого кіноконкурсу пройшов 21 фільм (список фіналістів — <a href="https://childrenkinofest.com/ua/contest/best-contest-2023.htm">тут </a> )</p>
<p>Юні творці змагатимуться за грошові призи, а головне — всі фільми-фіналістидемонструватимуться багатотисячній аудиторії Чілдрен кінофесту в кінотеатрахміст-учасників 8 липня, а також в онлайн-кінотеатрі фестивалюonline.childrenkinofest.com, де будуть доступні для перегляду в усьому світіпротягом 30 червня — 9 липня.</p>
<p>Цьогорічний Дитячий кіноконкурс, оголошений восени 2022 року, зібрав понад 100заявок від дітей із різних куточків України та тимчасово переміщених закордон. Подавалися стрічки різних жанрів: мелодрама, пригоди, вестерн тощо.Серед тем, яким присвятили свої картини юні режисери та режисерки — війна,екологія, любов і дружба, а також майбутнє.</p>
<p>До складу журі увійшли відомі українські кінематографісти: режисеркаанімаційного фільму «Мавка. Лісова Пісня» та авторка мультсеріалу «Пес Патрон»Олександра Рубан, режисер і сценарист стрічки «Памфір» Дмитро Сухолиткий-Собчук та акторка Римма Зюбіна («Гніздо горлиці», «Люся Інтерн»).</p>
<p>9 липня на церемонії закриття фестивалю почесне журі назве Найкращийукраїнський дитячий фільм, який отримає нагороду у розмірі 10000 гривень.Також будуть обрані найкращі ігровий та анімаційні фільми в категоріях від 7до 10 років, а також від 11 до 14 років (по 5000 гривень). Обрати свогофаворита зможуть і глядачі — лауреат Призу глядацьких симпатій отримає 7000гривень. Усі фіналісти конкурсу одержать іменні сертифікати.</p>
<p><strong>Читайте також:</strong> <a href="https://www.ukrinform.ua/rubric-culture/3723428-na-kinofestivali-mikolajcuk-open-prezentuvali-knigu-pisen-iz-filmiv-rezisera.html"> На кінофестивалі «Миколайчук OPEN» презентували книгупісень із фільмів режисера </a></p>
<p>Також на фестивалі для перегляду в кінотеатрах будуть доступні добіркаактуальних європейських фільмів для дітей і підлітків (міжнародна конкурснапрограма), ретроспективна програма (фільм Аґнєшки Голланд «Таємний сад» до30-річчя з дати виходу) і показ торішнього переможця — пригодницького фентезі«Пекельна Хоругва, або Різдво Козацьке» українського виробництва. Для онлайн-перегляду організатори підготували спеціальну ювілейну програму — добіркуфільмів-переможців Чілдрен кінофесту попередніх років.</p>
<p>Чілдрен кінофест — найбільший в Україні кінофестиваль для дітей і підлітків,створений з метою виховання нового покоління кіноглядачів в Україні, розвиткупрактик сімейного культурного дозвілля та просування мистецтва кіно. За весьчас від заснування у 2014 році подію відвідали понад 250 тисяч глядачів іглядачок. Від започаткування Дитячого кіноконкурсу на нього було подано вжепонад тисячу робіт, 25 із яких стали призерами.</p>
<p>Десятий Чілдрен кінофест відбудеться з 30 червня до 9 липня.</p>
<p>Source: <a href="https://www.ukrinform.ua/rubric-culture/3723487-desatij-cildren-kinofest-vidkrie-svitova-premera-ukrainskogo-fentezi-dzurakorolevic.html">https://www.ukrinform.ua/rubric-culture/3723487-desatij-cildren-kinofest-vidkrie-svitova-premera-ukrainskogo-fentezi-dzurakorolevic.html</a></p>
</body>
</html>