# У Конгресі США представили законопроєкт про передачу конфіскованих активів РФ Україні

Authors: Ukrinform (Person)

Publisher: Укринформ (Organization)

Published Time: 2023-06-15T20:33:00+03:00

Modified Time: 2023-06-15T20:33:00+03:00

Description: Двопартійна група членів Конгресу США представила проєкт закону «Про відновлення економічного процвітання та можливостей для українців» (REPO), який передбачає виділення додаткової допомоги Україні за рахунок конфіскованих російських активів. — Укрінформ.

Images: ['[630_360_15730...](https://static.ukrinform.com/photos/2019_11/thumb_files/630_360_1573026861-807.jpg)']

Tags: ['Законопроєкт', 'Гроші', 'Конгрес США', 'Війна з Росією']

Type: Article

<!--METADATA-->

![](../Images/yкринформ/2023-06-15T20-33-00-03-00/630_360_1573026861-807.jpg)Двопартійна група членів Конгресу США представила проєкт закону «Провідновлення економічного процвітання та можливостей для українців» (REPO),який передбачає виділення додаткової допомоги Україні за рахунок конфіскованихросійських активів.

Про це йдеться в офіційному [ повідомленні](https://www.foreign.senate.gov/press/rep/release/risch-whitehouse-mccaul-kaptur-reintroduce-legislation-to-repurpose-sovereign-russian-assets-for-ukraine) , оприлюдненому в четвер на сайті Комітету з питань міжнароднихвідносин Сенату США, передає Укрінформ.

«Через понад рік від початку повномасштабної війни РФ проти України по всьомусвіту залишаються замороженими російські державні активи на суму понад $300мільярдів. З огляду на жорстокість [ Росії ](https://www.ukrinform.ua/tag-rosia) та її воєнні злочини проти українського народу, буде правильно, щобкошти уряду РФ у Сполучених Штатах були конфісковані та перепрофільовані нате, аби допомогти Україні відновитися», - наголосив у цьому зв’язку один завторів законопроєкту сенатор-республіканець Джим Ріш.

Його колега від Демократичної партії, який також виступив автором документа,сенатор Шелдон Вайтхаус, зі свого боку підкреслив, що на відновлення Українипідуть сотні мільярдів доларів.

«Двопартійний законопроєкт REPO гарантує, що Сполучені Штати – як опоратрансатлантичного альянсу – можуть взяти на себе провідну роль у досягненніцієї мети», - наголосив законодавець.

Проєкт закону передбачає надання президенту США повноважень конфіскуватиросійські суверенні активи, заморожені в США, та передати їх на відбудовуУкраїни. Він також забороняє передачу коштів російським організаціям, якіперебувають під санкціями. Крім того, документ доручає президентуспівпрацювати із союзниками й партнерами для створення міжнародногокомпенсаційного механізму з метою передачі Україні конфіскованих активів РФ.

**Читайте також:** [ СБУ арештувала **активи** російського депутата в Україніна понад 180 мільйонів ](https://www.ukrinform.ua/rubric-economy/3720662-sbu-arestuvala-aktivi-rosijskogo-deputata-v-ukraini-na-ponad-180-miljoniv.html)

Законопроєкт також забезпечує Держдепартамент США додатковими ресурсами дляроботи з партнерами за кордоном для конфіскації додаткових суверенних активівРФ в інших країнах.

«Проєкт закону гарантує, що Путін, а не платники податків у США, сплачуватимерахунки за шкоду, завдану неспровокованим вторгненням Росії в Україну», -підкреслюється в документі.

Законопроєкт представили у четвер у Сенаті США Джим Ріш і Шелдон Вайтхаус, уПалаті представників – конгресмени Майкл Маккол, Марсі Каптур, Джо Вілсон,Стів Коен, Томас Кін, Майк Квігліі Браян Фіцпатрік.

Source: [https://www.ukrinform.ua/rubric-economy/3723456-u-kongresi-ssa-predstavili-zakonoproekt-pro-peredacu-konfiskovanih-aktiviv-rf-ukraini.html](https://www.ukrinform.ua/rubric-economy/3723456-u-kongresi-ssa-predstavili-zakonoproekt-pro-peredacu-konfiskovanih-aktiviv-rf-ukraini.html)