# Передача конфіскованих активів РФ Україні: Зеленський подякував сенаторам США

Authors: Ukrinform (Person)

Publisher: Укринформ (Organization)

Published Time: 2023-06-15T23:10:00+03:00

Modified Time: 2023-06-15T23:10:00+03:00

Description: Президент України Володимир Зеленський подякував сенаторам США за реєстрацію законопроєкту про передачу конфіскованих активів РФ Україні. — Укрінформ.

Images: ['[630_360_16854...](https://static.ukrinform.com/photos/2023_05/thumb_files/630_360_1685475414-889.png)']

Tags: ['Економіка', 'США', 'Росія', 'Зеленський', 'Війна з Росією', 'Конфіскація активів']

Type: Article

<!--METADATA-->

![](../Images/yкринформ/2023-06-15T23-10-00-03-00/630_360_1685475414-889.png) ПрезидентУкраїни Володимир Зеленський подякував сенаторам США за реєстраціюзаконопроєкту про передачу конфіскованих активів РФ Україні.

Про це він сказав у своєму вечірньому [ відеозверненні](https://t.me/OP_UA/9733) , передає Укрінформ.

"Другий вагомий міжнародний крок за сьогодні – це зареєстрований у СполученихШтатах законопроєкт про конфіскацію та передачу нашій державі як репараційактивів російської держави – держави-терориста. Я дякую сенаторам США запотужну двопартійну підтримку цього питання про справедливість для України тавсіх жертв російського терору", - зазначив Президент.

**Читайте також:** **[ У Конгресі США представили законопроєкт про передачуконфіскованих активів РФ Україні ](https://www.ukrinform.ua/rubric-economy/3723456-u-kongresi-ssa-predstavili-zakonoproekt-pro-peredacu-konfiskovanih-aktiviv-rf-ukraini.html) **

Він підкреслив, що у таких диктатурах, як російська, саме гроші є найвищоюцінністю, а особливо для осіб, які обслуговують керівний режим або є фактичногосподарями державних структур.

"Коли свої гроші втратить і держава-терорист і всі російські особи, чияколаборація з Кремлем створила умови для російської агресії або які єпублічним прикриттям для російських корупціонерів, тоді буде досягнута дужеважлива мета – вони відчують, що таке втрата", - сказав Зеленський.

За його словами, росіяни не поважають життя й не жаліють, коли втрачаютьсялюдські життя, адже російський панівний клас готовий витрачати людські життясотнями тисяч, а от гроші вони жаліють, насамперед, ті, які привласнили.

"Свої активи вони цінують. Вони повинні їх повністю втратити, причому накористь саме тих, хто постраждав від їхньої агресії, від цієї терористичноївійни на користь нашої держави, наших людей", - наголосив Президент.

**Читайте також:** **[ Генпрокурор США санкціонував передачу конфіскованихактивів рф на відбудову України ](https://www.ukrinform.ua/rubric-vidbudova/3707503-genprokuror-ssa-sankcionuvav-peredacu-konfiskovanih-aktiviv-rf-na-vidbudovu-ukraini.html) **

Як повідомляв Укрінформ, двопартійна група членів Конгресу США представилапроєкт закону «Про відновлення економічного процвітання та можливостей дляукраїнців» (REPO), який передбачає виділення додаткової допомоги Україні зарахунок конфіскованих російських активів.

Проєкт закону передбачає надання президенту США повноважень конфіскуватиросійські суверенні активи, заморожені в США, та передати їх на відбудовуУкраїни. Він також забороняє передачу коштів російським організаціям, якіперебувають під санкціями. Крім того, документ доручає президентуспівпрацювати із союзниками й партнерами для створення міжнародногокомпенсаційного механізму з метою передачі Україні **[ конфіскованих активів](https://www.ukrinform.ua/tag-konfiskacia-aktiviv) ** РФ.

Source: [https://www.ukrinform.ua/rubric-polytics/3723502-peredaca-konfiskovanih-aktiviv-rf-ukraini-zelenskij-podakuvav-senatoram-ssa.html](https://www.ukrinform.ua/rubric-polytics/3723502-peredaca-konfiskovanih-aktiviv-rf-ukraini-zelenskij-podakuvav-senatoram-ssa.html)