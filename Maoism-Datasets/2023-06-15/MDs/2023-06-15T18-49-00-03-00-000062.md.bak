# Для відновлення промисловості знадобиться щонайменше $14 мільярдів – UkraineInvest

Authors: Ukrinform (Person)

Publisher: Укринформ (Organization)

Published Time: 2023-06-15T18:49:00+03:00

Modified Time: 2023-06-15T18:49:00+03:00

Description: Для відбудови зруйнованих ворогом промислових об’єктів у найближче десятиліття Україна потребуватиме принаймні 14 млрд дол., ще 4 млрд дол. піде на відновлення системи обслуговування бізнесу. — Укрінформ.

Images: ['[630_360_16768...](https://static.ukrinform.com/photos/2023_02/thumb_files/630_360_1676874938-992.jpg)']

Tags: ['Бізнес', 'Інвестиції', 'Промисловість', 'Відбудова']

Type: Article

<!--METADATA-->

![](../Images/yкринформ/2023-06-15T18-49-00-03-00/630_360_1676874938-992.jpg) Длявідбудови зруйнованих ворогом промислових об’єктів у найближче десятиліттяУкраїна потребуватиме принаймні 14 млрд дол., ще 4 млрд дол. піде навідновлення системи обслуговування бізнесу.

Як повідомляє кореспондент Укрінформу, такі розрахунки навів під часінвестиційного онлайн-форуму “FIT for Ukraine: Інвестиційні інновації”виконавчий директор Урядового офісу із залучення та підтримки інвестицій(UkraineInvest) Сергій Цівкач.

За його словами, після війни Україна потребуватиме не лише величезних [інвестицій ](https://www.ukrinform.ua/tag-investicii) та сучасних технологій,а й вчасних та ефективних рішень.

“Маємо напрацювати нові рішення й абсолютно нові механізми інвестування.Причому, ми не повинні чекати перемоги, треба підтримувати бізнес вже тут ізараз. Передовсім, маю на увазі підтримку малого й середнього підприємництва”,- сказав Цівкач.

Він навів оцінки Світового банку, згідно з якими упродовж наступних 10 роківУкраїні знадобиться щонайменше 14 млрд дол. лише для того, щоб відбудуватизруйновані ворогом промислові потужності. Ще майже 4 млрд дол. треба, абивідновити систему обслуговування бізнесу.

“Причому, йдеться лише про прямі втрати. А ми ж маємо ще й багатомільярднінепрямі збитки, яких країна вже зазнала внаслідок російської агресії. Надаліці цифри, на жаль, зростатимуть”, - додав Цівкач.

**Читайте також:** [ Відбудова держави має відбуватися коштом 80% приватногокапіталу - Мінекономіки ](https://www.ukrinform.ua/rubric-vidbudova/3720211-vidbudova-derzavi-mae-vidbuvatisa-kostom-80-privatnogo-kapitalu-minekonomiki.html)

Як наголошували учасники форуму, для пожвавлення економіки та промисловогосектору необхідні негайні дії, зокрема, у вигляді імпакт-інвестування(вкладення, що впливають на окремі соціальні чи екологічні явища і покращуютьсоціальну інфраструктуру) з використанням змішаного фінансування, щопоєднуватиме державний, донорський та приватний капітал, а також механізмистрахування воєнних і політичних ризиків. Ці заходи допоможуть стимулюватиекономічне зростання та залучити міжнародні компанії, які зацікавлені у виходіна ринок України.

Як повідомлялося, раніше UkraineInvest уже провів три інвестиційні форуми “FITfor Ukraine”. Їх присвятили виробництву будівельних матеріалів для повоєнноївідбудови, відновленню та модернізації логістичної інфраструктури,перспективам розвитку агропереробки з високою доданою вартістю.

Source: [https://www.ukrinform.ua/rubric-vidbudova/3723414-dla-vidnovlenna-promislovosti-znadobitsa-sonajmense-14-milardiv-ukraineinvest.html](https://www.ukrinform.ua/rubric-vidbudova/3723414-dla-vidnovlenna-promislovosti-znadobitsa-sonajmense-14-milardiv-ukraineinvest.html)