# Зеленський парламенту Швейцарії: Джерело війни й причина агресії – поза кордонами України

Authors: Ukrinform (Person)

Publisher: Укринформ (Organization)

Published Time: 2023-06-15T21:19:00+03:00

Modified Time: 2023-06-15T21:19:00+03:00

Description: Президент України Володимир Зеленський заявляє, що Україна ніколи не була джерелом загарбницьких воєн, вона і досі залишається територією миру, ця війна прийшла з Росії. — Укрінформ.

Images: ['[630_360_16868...](https://static.ukrinform.com/photos/2023_06/thumb_files/630_360_1686849169-798.jpeg)']

Tags: ['Швейцарія', 'Україна', 'Зеленський', 'Війна з Росією']

Type: Article

<!--METADATA-->

![](../Images/yкринформ/2023-06-15T21-19-00-03-00/630_360_1686849169-798.jpeg) ПрезидентУкраїни Володимир Зеленський заявляє, що Україна ніколи не була джереломзагарбницьких воєн, вона і досі залишається територією миру, ця війна прийшлаз Росії.

Про це він сказав у зверненні до парламенту Швейцарії, де зараз триваєдискусія щодо дозволів на реекспорт зброї для захисту України, відео якоговикладено у [ Телеграмі ](https://t.me/V_Zelenskiy_official/6588) , передаєУкрінформ.

"Україна ніколи не була джерелом будь-яких загарбницьких воєн. І навіть зараз,хоч це звучить і дещо парадоксально, українська земля є територією миру, боджерело цієї [ війни ](https://www.ukrinform.ua/tag-vijna) , джерело й причинаагресії – поза межами наших кордонів", - зазначив Президент.

_Відео:[ ОП ](https://t.me/OP_UA/9729) _

Він звернувся до парламентаріїв Швейцарії уявити, як щоночі замість того, щобнормально засинати, наші люди перевіряють у новинах, чи є попередження проросійську бомбардувальну авіацію, що йде на рубежі запуску ракет надКаспійським морем чи деінде. "Це понад півтори тисячі кілометрів від нашоїземлі! Там війна стає на крила. І коли зрозуміло, що буде чергова російськаракета, буде чергова російська атака, люди одразу вкладають дітей спати,наприклад, у коридорі, де немає вікон і тому безпечніше, чи йдуть в укриття",- пояснив Зеленський .

Він також розповів про те, як живуть українські громади, що межують із Росією.За його словами, це три області, які постійно страждають від сутотерористичних обстрілів із російської території майже щоночі й щодня. "Їхобстрілюють через кордон із території Росії з артилерії чи мінометів, ракетамичи керованими авіабомбами… Це смерть або загроза смерті, яка приходить на нашуземлю з Росії", - сказав Президент.

Крім цього, наголосив Зеленський, сотні українських родин втратили ріднихчерез удари іранських дронів-камікадзе – «Шахедів», які росіяни майже щоночідесятками запускають по наших містах, і вони забирають життя наших людей,постійно руйнують нашу інфраструктуру! "І все це – теж смерть, яка прийшла зРосії", - підкреслив він.

І, за його словами, немає в цій жорстокій війні, що триває на нашій землі,абсолютно нічого, що робило б саме нашу землю, саме наших людей, саме нашуУкраїну джерелом війни або територією тих, хто хоче щось загарбати в іншогонароду.

"Ми захищаємо життя своїх людей, свою свободу, свою незалежність, своїцінності. Мир для українських дітей! Це на нашу мирну землю прийшли ті, хтоспалює міста й села та перетворює на чорні руїни все, до чого торкається. Це зРосії в Україну прийшли ті, хто досі окупує Запорізьку атомну станцію тацинічно використовує її як прикриття для постійних обстрілів наших міст. Це зРосії в Україну прийшли ті, хто підірвав дамбу та інші споруди Каховської ГЕС,спричинивши рукотворну катастрофу та колосальний злочин проти людей і природи,і вони зробили це саме на окупованій території", - наголосив Зеленський.

Саме тому, підкреслив він, будь-який неупереджений погляд засвідчить одне:якби з Росії на нашу мирну українську землю не принесли війну, то війни б і небуло, джерело зла та смерті – поза нашими кордонами.

Президент пояснив, що підтримуючи Україну, світ підтримує захист від війни."Саме тому солідарність із нашим народом проявляють, зокрема, навіть ті нації,із якими в нас не було змістовних відносин до 24 лютого 2022 року, коли Росіяперетворила гібридну агресію проти нашої держави на відкриту повномасштабнугеноцидну війну", - сказав він.

У цьому контексті Зеленський висловив вдячність усім країнам цивілізованогосвіту за кожен пакет санкцій проти Росії, які обмежують російськийтерористичний потенціал, за кожну одиницю зброї, яка допомагає рятувати людейвід російського терору, за кожен заморожений актив російської держави й тихосіб, без колаборації яких із Кремлем Росія не стала б державою-терористом.

**Читайте також:** [ **Реекспорт** зброї для захисту України: Зеленськийзвернувся до парламенту Швейцарії ](https://www.ukrinform.ua/rubric-ato/3723451-zelenskij-zvernuvsa-do-parlamentu-svejcarii-prosimo-zbrou-sob-v-ukraini-znovu-buv-mir.html)

Як повідомлялося, наразі Швейцарія продовжує утримувати нейтралітет, не надаєзброю і не дозволяє реекспорт зброї швейцарського виробництва з інших країн.

Водночас 7 червня [ Верхня палата парламенту Швейцарії схвалила ініціативу](https://www.ukrinform.ua/rubric-world/3719556-senat-svejcarii-pidtrimav-reeksport-zbroi.html) , яка дозволить іншим державам за певних умовреекспортувати зброю швейцарського виробництва країнам, які беруть участь узбройних конфліктах.

Міністр закордонних справ України Дмитро Кулеба висловив подяку за такий крокщодо розблокування реекспорту швейцарської зброї.

Хоча перед цим 2 червня [ нижня палата парламенту Швейцарії відхилилазаконопроєкт ](https://www.ukrinform.ua/rubric-ato/3717289-u-svejcarii-provalili-zakon-pro-reeksport-zbroi-v-ukrainu.html) , відомий як "LexUkraine", який дозволив би третім державам передавати Україні зброюшвейцарського виробництва. Однак після рішення Верхньої палати тепер їйдоведеться ще раз розглянути це питання.

_Фото: ОП_

Source: [https://www.ukrinform.ua/rubric-ato/3723472-zelenskij-parlamentu-svejcarii-dzerelo-vijni-j-pricina-agresii-poza-mezami-kordoniv-ukraini.html](https://www.ukrinform.ua/rubric-ato/3723472-zelenskij-parlamentu-svejcarii-dzerelo-vijni-j-pricina-agresii-poza-mezami-kordoniv-ukraini.html)