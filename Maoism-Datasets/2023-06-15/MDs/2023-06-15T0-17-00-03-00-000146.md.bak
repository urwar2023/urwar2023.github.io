# Резніков про перспективи отримання F-16: «Пташкова» коаліція відбулася

Authors: Ukrinform (Person)

Publisher: Укринформ (Organization)

Published Time: 2023-06-15T0:17:00+03:00

Modified Time: 2023-06-15T22:17:00+03:00

Description: Під час засідання Комісії НАТО-Україна були досягнуті конкретні зобов’язання союзників по Альянсу щодо організації спеціалізованого тренування для українських пілотів на літаках F-16, що відкриє шлях до майбутньої поставки цих літаків в Україну. — Укрінформ.

Images: ['[630_360_14476...](https://static.ukrinform.com/photos/2015_11/thumb_files/630_360_1447652579-5780.jpg)']

Tags: ['Коаліція', 'Літак', 'НАТО', 'Резніков', 'Зустріч Рамштайн', 'Авіаційна коаліція', 'Коаліція винищувачів', 'F-16']

Type: Article

<!--METADATA-->

![](../Images/yкринформ/2023-06-15T0-17-00-03-00/630_360_1447652579-5780.jpg) Під часзасідання Комісії НАТО-Україна були досягнуті конкретні зобов’язання союзниківпо Альянсу щодо організації спеціалізованого тренування для українськихпілотів на літаках F-16, що відкриє шлях до майбутньої поставки цих літаків вУкраїну.

Про це сьогодні на зустрічі з журналістами за підсумками засідання КомісіїНАТО-Україна заявив міністр оборони України Олексій Резніков, повідомляєкореспондент Укрінформу.

«Я дуже задоволений, тому що сьогодні почув те, на що ми очікували. Поряд ізнаданням різних нових пакетів допомоги по зброї та по техніці від наших країн-партнерів, учасниць Рамштайну, чітко прозвучав намір щодо створеннятренувальної коаліції по F-16, або «коаліції бойових літаків». Все починаєтьсяз навчання. Але «пташкова» коаліція, я вважаю, відбулася», - зазначив міністр.

**Читайте також:** **[ На «Рамштайні» заслухали плани підготовки українськихвійськових на літаках і танках ](https://www.ukrinform.ua/rubric-ato/3723370-na-ramstajni-zasluhali-plani-pidgotovki-ukrainskih-vijskovih-na-litakah-i-tankah.html) **

Він повідомив, що Нідерланди й Данія вже офіційно підтвердили своє лідерство уцих програмах, а також зобов’язання організувати та забезпечити навчання дляукраїнських пілотів, інженерів та техніків для опанування F-16. СполученіШтати це підтримують офіційно. Інші країни також висловили готовністьприєднатися, мірою розвитку цього проєкту, в той чи інший спосіб, включаючинадання фінансування або спеціалізованого обладнання.

«Зараз буде писатися відповідна програма. Я ще не бачив представниківКомандування наших Повітряних сил., але до липня вже має бути підготовлена тазатверджена програма цієї підготовки, і відповідно, буде зрозумілим старт,коли в одній з країн для українців буде створений тренінговий центр. Не будуговорити в якій, - вони самі про це оголосять. Але це точно буде зроблено доВільнюського саміту», - додав Резніков.

**Читайте також:** **[ Тренування українських пілотів дозволяє готуватипостачання літаків – Столтенберг ](https://www.ukrinform.ua/rubric-ato/3723149-trenuvanna-ukrainskih-pilotiv-dozvolae-gotuvati-postacanna-litakiv-stoltenberg.html) **

Він зауважив, що у цьому тренувальному центрі буде все необхідне, відсимуляторів до відповідного обладнання. Паралельно проходитимуть курси занглійської мови для українських пілотів та інженерів.

«Після цього окремі країни будуть готовими оголошувати про готовність надатилітаки, які ми будемо поступово отримувати від країн-партнерів, які увійдутьдо цієї коаліції. Але не варто очікувати до саміту про оголошення щодо наданнятаких **[ літаків ](https://www.ukrinform.ua/tag-f16) ** . До саміту уВільнюсі буде відомо, де і коли розпочнеться така тренувальна програма. Країнимають оцінити свої можливості з надання такої техніки, як це свого часувідбулося із танками», - сказав керівник військового відомства України.

**Читайте також:** **[ Навчання українських пілотів на F-16 може розпочатисявлітку - міноборони Нідерландів ](https://www.ukrinform.ua/rubric-ato/3721953-navcanna-ukrainskih-pilotiv-na-f16-moze-rozpocatisa-vlitku-minoboroni-niderlandiv.html) **

Як повідомлялося, сьогодні у Брюсселі в рамках першого дня роботиПівнічноатлантичної Ради на рівні міністрів оборони відбулося засіданняКомісії НАТО-Україна та зустріч Контактної групи з оборони України під егідоюСША. У цих заходах взяв участь міністр оборони України Олексій Резніков.

Учасники розглядали шляхи продовження та прискорення надання Українівійськової допомоги для наступу проти російських загарбників та для звільненнятериторій, а також питання щодо перспектив членства України в НАТО таотримання гарантій безпеки на період, поки таке членство відбудеться.

Ці та інші найважливіші питання щодо діяльності Альянсу будуть розглянуті підчас Вільнюського саміту НАТО 11-12 липня цього року.

Source: [https://www.ukrinform.ua/rubric-ato/3723489-reznikov-pro-perspektivu-otrimanna-ukrainou-f16-ptaskova-koalicia-vidbulasa.html](https://www.ukrinform.ua/rubric-ato/3723489-reznikov-pro-perspektivu-otrimanna-ukrainou-f16-ptaskova-koalicia-vidbulasa.html)