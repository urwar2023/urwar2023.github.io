# Кіберполіція: «24 канал» не звертався щодо хакерської атаки на свій веб-ресурс

Authors: Ukrinform (Person)

Publisher: Укринформ (Organization)

Published Time: 2023-06-15T17:02:01+03:00

Modified Time: 2023-06-15T17:02:01+03:00

Description: Із початку повномасштабної війни Росії і України лише один засіб масової інформації звернувся до Департаменту кіберполіції Нацполіції України (ДКП НПУ) щодо кібератак. — Укрінформ.

Images: ['[630_360_15979...](https://static.ukrinform.com/photos/2020_08/thumb_files/630_360_1597991697-815.jpg)']

Tags: ['Кібератака', 'ЗМІ', 'Хакери', 'Кіберполіція']

Type: Article

<!--METADATA-->

![](../Images/yкринформ/2023-06-15T17-02-01-03-00/630_360_1597991697-815.jpg) Із початкуповномасштабної війни Росії і України лише один засіб масової інформаціїзвернувся до Департаменту кіберполіції Нацполіції України (ДКП НПУ) щодокібератак.

Про це йдеться у відповіді Департаменту кіберполіції Національної поліції наінформаційний запит Укрінформу.

«Із початку фази загострення збройної агресії РФ проти України до ДКПнадходило одне звернення від українських засобів масової інформації щодоздійснення несанкціонованого втручання невстановленими особами в роботуелектронних комунікаційних мереж, що призвело до підробки, блокуванняінформації та порушення встановленого порядку її маршрутизації», - йдеться уповідомленні.

**Читайте також:** [ Україна щодоби відбиває до 40 потужних кібератак –Держспецзв’язку ](https://www.ukrinform.ua/rubric-technology/3654348-ukraina-sodobi-vidbivae-do-40-potuznih-kiberatak-derzspeczvazku.html)

За цим фактом поліція відкрила кримінальне провадження за частиною 5 статті361 Кримінального кодексу України (Несанкціоноване втручання у роботуінформаційних (автоматизованих), електронних комунікаційних, інформаційно-комунікаційних систем, електронних комунікаційних мереж).

У відомстві не зазначили, яке саме [ ЗМІ ](https://www.ukrinform.ua/tag-zmi)до них звернулося щодо цього інциденту.

Окремо правоохоронці поінформували, що «24 канал», який входить до складумедіахолдингу ПрАТ «Телерадіокомпанія «Люкс», та цей медіахолдинг незверталися до Департаменту кіберполіції із заявами щодо кіберінциденту –хакерської атаки на веб-ресурс «24 каналу», який відбувся 11 травня 2023 року.

**Читайте також:** [ Російські хакери здійснили подвійну кібератаку протиміністерства і ЗМІ України — Держспецзв’язку](https://www.ukrinform.ua/rubric-technology/3712173-rosijski-hakeri-zdijsnili-podvijnu-kiberataku-proti-ministerstva-i-zmi-ukraini-derzspeczvazku.html)

Раніше, 11 травня, «24 Канал» [ заявив ](https://24tv.ua/uvaga-sayt-24-kanalu-zlamali-rosiyski-hakeri_n2311487) , що їхній сайт зазнав хакерської атаки. Заінформацією самого видання, росіяни почали оперативно публікувати на сайтіфейкові новини з погрозами Президенту Володимиру Зеленському та українцям.

Source: [https://www.ukrinform.ua/rubric-society/3723355-kiberpolicia-24-kanal-ne-zvertavsa-sodo-hakerskoi-ataki-na-svij-vebresurs.html](https://www.ukrinform.ua/rubric-society/3723355-kiberpolicia-24-kanal-ne-zvertavsa-sodo-hakerskoi-ataki-na-svij-vebresurs.html)