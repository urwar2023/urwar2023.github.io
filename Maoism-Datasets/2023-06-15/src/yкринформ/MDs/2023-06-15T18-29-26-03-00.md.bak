# Україна на саміті у Вільнюсі має отримати чітку перспективу членства в НАТО – Блащак

Authors: Ukrinform (Person)

Publisher: Укринформ (Organization)

Published Time: 2023-06-15T18:29:26+03:00

Modified Time: 2023-06-15T18:29:26+03:00

Description: Україна має стати членом НАТО, тому на саміті у Вільнюсі Київ повинен отримати чітку перспективу вступу в Альянс. — Укрінформ.

Images: ['[630_360_15051...](https://static.ukrinform.com/photos/2017_09/thumb_files/630_360_1505155377-6522.jpg)']

Tags: ['Саміт НАТО', 'Україна', 'Росія']

Type: Article

<!--METADATA-->

![](../Images/2023-06-15T18-29-26-03-00/630_360_1505155377-6522.jpg) Українамає стати членом НАТО, тому на саміті у Вільнюсі Київ повинен отримати чіткуперспективу вступу в Альянс.

Про це заявив у Брюсселі віцепрем’єр, міністр національної оборони ПольщіМаріуш Блащак, передає власний кореспондент Укрінформу.

«З нашої польської перспективи Україна має стати членом Північноатлантичногоальянсу. Тому що це доказ нашої спільної безпеки. Звичайно, ми повинні бутиоб’єднаними (в рамках НАТО – ред.), тому маємо бути відкритими до розмов на цютему. На мою думку, ми маємо запропонувати (Україні - ред.) шлях до цієї мети.Сподіваюся, що під час саміту НАТО у Вільнюсі цей шлях, можливо, навітьграфік, буде представлено», - заявив Блащак.

Як зазначив польський міністр, значним досягненням є те, що серед країн, якіпідтримують Україну, панує консенсус, що Російська імперія – це зло.

«Ми засуджуємо всі дії Росії, які закінчуються воєнними злочинами.Безсумнівно, підрив греблі на Дніпрі є таким злочином. Це - реальна загрозадля тисяч людей і це також екологічна загроза, тому ми засуджуємо такі дії», -підкреслив Блащак.

Він додав, що оцінює злочин у Новій Каховці як спробу зупинити або уповільнитиукраїнський контрнаступ.

За його словами, під час контрнаступу українська армія використовує техніку таозброєння, які їй надає Захід.

«Ми підтримуємо Україну, бо не хочемо, щоб [ Росія](https://www.ukrinform.ua/tag-rosia) після завоювання України пішла далі. Безсумніву, що такими є справжні наміри Росії, справжні наміри Путіна», -наголосив Блащак.

**Читайте також:** [ Україна хоче отримати у Вільнюсі гарантії безпеки довступу в НАТО, а не замість нього – МЗС ](https://www.ukrinform.ua/rubric-polytics/3723221-ukraina-hoce-otrimati-u-vilnusi-garantii-bezpeki-do-vstupu-v-nato-a-ne-zamist-nogo-mzs.html)

Як повідомлялося, у Брюсселі триває дводенний саміт НАТО. У перший відбуласязустріч міністрів у форматі «Рамштайн».

Source: [https://www.ukrinform.ua/rubric-polytics/3723401-ukraina-na-samiti-u-vilnusi-mae-otrimati-citku-perspektivu-clenstva-v-nato-blasak.html](https://www.ukrinform.ua/rubric-polytics/3723401-ukraina-na-samiti-u-vilnusi-mae-otrimati-citku-perspektivu-clenstva-v-nato-blasak.html)