# У 28 містах Європи відбулися мітинги з вимогою повернути українських дітей, депортованих РФ

Authors: Ukrinform (Person)

Publisher: Укринформ (Organization)

Published Time: 2023-06-15T15:18:10+03:00

Modified Time: 2023-06-15T15:18:10+03:00

Description: У 28 європейських містах відбулися мітинги з вимогою повернути українських дітей, депортованих Російською Федерацією. — Укрінформ.

Images: ['[630_360_16868...](https://static.ukrinform.com/photos/2023_06/thumb_files/630_360_1686831259-454.jpg)']

Tags: ['Депортація', 'Діти', 'Мітинг', 'Війна з Росією']

Type: Article

<!--METADATA-->

![](../Images/2023-06-15T15-18-10-03-00/630_360_1686831259-454.jpg) У 28європейських містах відбулися мітинги з вимогою повернути українських дітей,депортованих Російською Федерацією.

Як передає Укрінформ, про це головний консультант кабінету керівника ОфісуПрезидента Олег Гавриш повідомив у [ Фейсбуці](http://www.facebook.com/permalink.php?story_fbid=pfbid02UTfoaFYd44L3oTiLWNbbtRxUptyZ9X8GeXcjmfQqzJotfH7qzCTrvXtxtTNDrhRLl&id=100053991103218).

![](../Images/2023-06-15T15-18-10-03-00/1686831260-682.jpg)

![](../Images/2023-06-15T15-18-10-03-00/1686831259-346.jpg)

«З 1 по 5 червня у 28 країнах містах Європи відбулися мітинги з вимогоюповернути українських дітей, депортованих з нашої країни російською владою», -зазначив Гавриш.

Акція, зокрема відбулася у Братиславі, Дюссельдорфі, Женеві, Гамбурзі,Стамбулі, Кракові, Ларнаці, Лондоні, Малазі, Парижі, Подгориці, Ризі, Римі,Стамбулі, Валетті, Вільнюсі.

**Читайте також:** [ Український благодійний фонд пропонує розміститинезаконно **депортованих** Росією дітей в Анталії](https://www.ukrinform.ua/rubric-society/3711398-ukrainskij-blagodijnij-fond-proponue-rozmistiti-nezakonno-deportovanih-rosieu-ditej-v-antalii.html)

Як зазначив Гавриш, акцію провели Ukrainian Students for Freedom, CommunitiesArmy of Ukraine, Ukrainian Students Worldwide, Students for Liberty. Акціяпройшла за підтримки фонду Orphans Feeding Foundation.

Загалом у мітингах взяли участь близько п'яти тисяч осіб по всьому світу:діаспора, студенти та українські жінки, які виїхали за кордон.

Протестувальники вимагали змусити Росію повернути вкрадених і насильноусиновлених дітей, а також покарати винних у депортації дітей чиновників РФ.

«Загалом з України було депортовано 19 499 дітей. І це тільки ті, про кого мизнаємо. Ми можемо зробити висновок, що дії російської федерації щодоукраїнських дітей не випадкові, а мають добре спланований характер», - заявивГавриш.

**Читайте також:** [ Росія використовує для депортації українських дітейтериторію Білорусі - Верещук ](https://www.ukrinform.ua/rubric-society/3717205-ukraini-vdalosa-povernuti-371-deportovanu-rosieu-ditinu-veresuk.html)

За його словами, проаналізувавши кожен випадок викрадення дітей, яких вдалосяповернути, визначено п’ять методів, які використовує країна-агресор: батьківвбили, а їх дітей примусово переміщують; дітей вилучають з родини, позбавляючибатьків батьківських прав за «законами» окупаційної влади; батьків розлучаютьз дітьми під час фільтрації; створення умов непридатних для життя тапропозиція передати дітей на оздоровлення під примусом; вивезення дітей-вихованців закладів цілодобового перебування в повному або частковому складі.

Гавриш зауважив, що депортація та примусове переміщення українських дітей єоднією з ознак злочину геноциду українського народу через дітей.

Також росіяни здійснюють незаконну процедуру усиновлення та передачу дітей -громадян України - громадянам Російської Федерації, зміну громадянства.

Крім того, як зазначив Гавриш, російська армія вбиває та завдає пораненьдітям. З початку повномасштабного вторгнення російських загарбників натериторію України майже кожного дня надходять трагічні новини про загибель тапоранення українських дітей.

**Читайте також:** [ Іноземні посольства в Україні закликали РФ повернути**депортованих** дітей ](https://www.ukrinform.ua/rubric-polytics/3717060-inozemni-posolstva-v-ukraini-zaklikali-rf-povernuti-deportovanih-ditej.html)

«Наша мета - повністю припинити депортацію та примусове переміщенняукраїнських [ дітей ](https://www.ukrinform.ua/tag-diti) , їх насильницькупередачу до російських сімей та вжити всіх необхідних заходів задля їхбезпечного повернення та возз'єднання сімей відповідно до інтересів дитини тадо міжнародного права», - заявив Гавриш.

Як повідомляв Укрінформ, російські загарбники вбили в Україні вже 488 дітей.

Source: [https://www.ukrinform.ua/rubric-society/3723293-u-28-mistah-evropi-vidbulisa-mitingi-z-vimogou-povernuti-ukrainskih-ditej-deportovanih-rf.html](https://www.ukrinform.ua/rubric-society/3723293-u-28-mistah-evropi-vidbulisa-mitingi-z-vimogou-povernuti-ukrainskih-ditej-deportovanih-rf.html)