# Шмигаль обговорив збільшення газовидобутку із наглядовою радою «Нафтогазу»

Authors: Ukrinform (Person)

Publisher: Укринформ (Organization)

Published Time: 2023-06-15T18:07:00+03:00

Modified Time: 2023-06-15T18:07:00+03:00

Description: Прем'єр-міністр України Денис Шмигаль обговорив із членами наглядової ради НАК «Нафтогаз» питання збільшення власного видобутку газу. — Укрінформ.

Images: ['[630_360_16868...](https://static.ukrinform.com/photos/2023_06/thumb_files/630_360_1686841581-556.jpg)']

Tags: ['Нафтогаз', 'Шмигаль']

Type: Article

<!--METADATA-->

![](../Images/2023-06-15T18-07-00-03-00/630_360_1686841581-556.jpg) Прем'єр-міністр України Денис Шмигаль обговорив із членами наглядової ради НАК«Нафтогаз» питання збільшення власного видобутку газу.

Про це глава уряду написав у [ Телеграмі ](http://t.me/Denys_Smyhal/5387) ,передає Укрінформ,

«Збільшення власного газовидобутку — стратегічне завдання для досягненняенергетичної незалежності. Посилення спроможностей у цій галузі обговорили підчас зустрічі з членами наглядової ради НАК «Нафтогаз». Україна має великийпотенціал у сфері газовидобутку», – зазначив Шмигаль.

За його словами, пріоритет — зведення до нуля імпорту й покриття власнихпотреб. Присутні окреслили кроки для досягнення поставлених завдань.

«Одна з конкурентних переваг України — великі й надійні газосховища.Обговорюємо з партнерами можливість використання їх для власних запасівблакитного палива як резерв до наступної зими. Україна має стати газовимсейфом Європи», - додав Прем'єр-міністр.

Шмигаль розповів членам наглядової ради про довгострокові плани в енергетичнійсфері. Наша мета — відповідність європейським нормам та повна інтеграція венергетичний простір ЄС.

**Читайте також:** [ **Укргазвидобування** запустило в Україні новусвердловину ](https://www.ukrinform.ua/rubric-economy/3718421-ukrgazvidobuvanna-zapustilo-v-robotu-novu-sverdlovinu-na-shodi-ukraini.html)

Як повідомлялося, очільник НАК «Нафтогаз України» Олексій Чернишов заявив проготовність нашої країни запропонувати Європі свій газ, підземні сховища газу(ПСГ) та потужності для виробництва і транспортування біогазів та зеленоговодню.

Прем’єр-міністр Денис Шмигаль зазначав, що Україна має 1,4 млн тонн вугілля наскладах та 8,5 млрд кубометрів газу в газосховищах.

_Фото: Денис Шмигаль/Телеграм_

Source: [https://www.ukrinform.ua/rubric-economy/3723387-smigal-obgovoriv-zbilsenna-gazovidobutku-iz-nagladovou-radou-naftogazu.html](https://www.ukrinform.ua/rubric-economy/3723387-smigal-obgovoriv-zbilsenna-gazovidobutku-iz-nagladovou-radou-naftogazu.html)