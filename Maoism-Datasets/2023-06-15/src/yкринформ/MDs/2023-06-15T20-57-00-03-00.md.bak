# Через підрив Каховської ГЕС підтопленими залишаються 37 населених пунктів

Authors: Ukrinform (Person)

Publisher: Укринформ (Organization)

Published Time: 2023-06-15T20:57:00+03:00

Modified Time: 2023-06-15T20:57:00+03:00

Description: Внаслідок підриву російськими військами Каховської ГЕС залишаються підтопленими 37 населених пунктів, з яких 20 – на підконтрольній Україні території. — Укрінформ.

Images: ['[630_360_16868...](https://static.ukrinform.com/photos/2023_06/thumb_files/630_360_1686851044-839.jpg)']

Tags: ['Вода', 'Каховська ГЕС', 'Затоплення']

Type: Article

<!--METADATA-->

![](../Images/2023-06-15T20-57-00-03-00/630_360_1686851044-839.jpg) Внаслідокпідриву російськими військами Каховської ГЕС залишаються підтопленими 37населених пунктів, з яких 20 – на підконтрольній Україні території.

Про це у [ Телеграмі ](https://t.me/Klymenko_MVS/17) повідомив міністрвнутрішніх справ Ігор Клименко, передає Укрінформ.

“Залишаються підтопленими 37 населених пунктів, з яких 20 – на підконтрольнійУкраїні території. Це понад 1800 будинків”, - зазначив Клименко.

Він зауважив, що на території Херсонщини діють 68 мотопомп. Наразі відкачаномайже 60 тисяч тонн [ води ](https://www.ukrinform.ua/tag-voda) з 245 будинківта підвалів Херсона.

Крім того, на території населених пунктів, де зійшла вода, працюютьрозміновувачі. Також відпрацьовують територію групи документування.

За словами Клименка, наразі проведено понад 220 оглядів помешкань громадян.Зафіксовано більше 3700 звернень від мешканців Херсонщини про пошкодженнявласного майна. При цьому понад 760 заяв прийнято від жителів лівобережноїчастини регіону.

**Читайте також:** [ За **день** у **Херсоні** **відкачали** **більш** як 22**тисячі** **тон** **води** з **будинків** та **підвалів**](https://www.ukrinform.ua/rubric-regions/3723439-za-den-u-hersoni-vidkacali-bils-ak-22-tisaci-ton-vodi-z-budinkiv-ta-pidvaliv.html)

Епідеміологічна ситуація, зазначив Клименко, контрольована.

“Але наполегливо прошу громадян вакцинувати своїх тварин. У Херсонську областьвже завезено додатково 7 тисяч доз вакцини від сказу. Вакцинація необхідна длятого, щоб мінімізувати ризики спалахів будь-яких хвороб і епідемій”, -наголосив міністр внутрішніх справ.

Як повідомляв [ Укрінформ ](https://www.ukrinform.ua/rubric-regions/3723093-u-snigurivskij-gromadi-na-mikolaivsini-riven-vodi-znizivsa-na-ponad-34-metra.html) , у деокупованій Снігурівській громаді на Миколаївщинірівень води вже знизився на понад 3,4 метра.

_Фото: ДСНС_

Source: [https://www.ukrinform.ua/rubric-regions/3723464-cerez-pidriv-kahovskoi-ges-pidtoplenimi-zalisautsa-37-naselenih-punktiv.html](https://www.ukrinform.ua/rubric-regions/3723464-cerez-pidriv-kahovskoi-ges-pidtoplenimi-zalisautsa-37-naselenih-punktiv.html)