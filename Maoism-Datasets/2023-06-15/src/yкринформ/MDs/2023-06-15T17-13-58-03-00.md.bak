# Померла британська акторка та політик Гленда Джексон

Authors: Ukrinform (Person)

Publisher: Укринформ (Organization)

Published Time: 2023-06-15T17:13:58+03:00

Modified Time: 2023-06-15T17:13:58+03:00

Description: Британська акторка, двічі лауреатка премії «Оскар» та ексдепутатка парламенту Великої Британії Гленда Джексон померла у віці 87 років. — Укрінформ.

Images: ['[630_360_16868...](https://static.ukrinform.com/photos/2023_06/thumb_files/630_360_1686838355-420.jpg)']

Tags: ['Актриса', 'Британія', 'Смерть']

Type: Article

<!--METADATA-->

![](../Images/2023-06-15T17-13-58-03-00/630_360_1686838355-420.jpg) Британськаакторка, двічі лауреатка премії «Оскар» та ексдепутатка парламенту ВеликоїБританії Гленда Джексон померла у віці 87 років.

Як передає Укрінформ, про це повідомляє [ Sky News](https://news.sky.com/story/glenda-jackson-oscar-winning-actress-and-former-labour-mp-dies-ages-87-12902904) .

«Гленда Джексон, двічі лауреатка премії «Оскар», акторка і політик, померла усвоєму будинку в Блекхіті, Лондон, сьогодні вранці після нетривалої хвороби»,- заявив її агент Лайонел Ларнер.

Він додав, що нещодавно Джексон завершила зніматися у фільмі «Великий втікач».

Гленда Джексон у 1970 році стала лауреаткою кінопремії «Оскар» за найкращужіночу роль у фільмі за романом Девіда Герберта Лоуренса «Закохані жінки»(Women in Love).

Через чотири роки акторка була знову удостоєна цієї нагороди, цього разу зароль у комедії «Як у кращих домах» (A Touch of Class).

Однак в обох випадках акторка не відвідувала церемонію в Голлівуді.

Після більш ніж трьох десятиліть на сцені та на екрані Джексон пішла убританську політику. Була обрана депутатом від Лейбористської партії, а такожпрацювала заступницею міністра [ транспорту ](https://www.ukrinform.ua/tag-transport) в уряді часів прем’єра Тоні Блера.

Вона вирішила повернутися до акторської діяльності після того, як відмовиласявід депутатства у 2015 році.

Вже у 2019 році вона зіграла жінку, яка страждає на деменцію, у фільмі«Елізабет зникла», а наступного року отримала телевізійну премію BAFTA занайкращу жіночу роль.

Source: [https://www.ukrinform.ua/rubric-culture/3723362-pomerla-britanska-aktorka-ta-politik-glenda-dzekson.html](https://www.ukrinform.ua/rubric-culture/3723362-pomerla-britanska-aktorka-ta-politik-glenda-dzekson.html)