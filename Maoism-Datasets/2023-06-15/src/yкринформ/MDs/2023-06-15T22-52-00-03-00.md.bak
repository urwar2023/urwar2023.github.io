# Зеленський про резолюцію Європарламенту: Для України настав час інтеграційної визначеності

Authors: Ukrinform (Person)

Publisher: Укринформ (Organization)

Published Time: 2023-06-15T22:52:00+03:00

Modified Time: 2023-06-15T22:52:00+03:00

Description: Президент України Володимир Зеленський подякував членам Європарламенту за ухвалення резолюції, спрямованої на підтримку відновлення України та її інтеграції до євроатлантичної спільноти, і назвав її фактично констатацією того, що час для інтеграційної визначеності для України настав. — Укрінформ.

Images: ['[630_360_16619...](https://static.ukrinform.com/photos/2022_08/thumb_files/630_360_1661929020-295.jpeg)']

Tags: ['Євроінтеграція', 'Європарламент', 'Резолюція', 'Зеленський']

Type: Article

<!--METADATA-->

![](../Images/2023-06-15T22-52-00-03-00/630_360_1661929020-295.jpeg) ПрезидентУкраїни Володимир Зеленський подякував членам Європарламенту за ухваленнярезолюції, спрямованої на підтримку відновлення України та її інтеграції доєвроатлантичної спільноти, і назвав її фактично констатацією того, що час дляінтеграційної визначеності для України настав.

Про це він сказав у своєму вечірньому [ відеозверненні](https://t.me/OP_UA/9733) , передає Укрінформ.

"Маємо вагомі міжнародні кроки, які посилюють наші позиції одразу на кількохнапрямках. [ Європарламент ](https://www.ukrinform.ua/tag-evroparlament)ухвалив потужну резолюцію на підтримку європейських і євроатлантичних прагненьнашого народу. У питанні про Альянс Європарламент фіксує саме той сенс нашогоукраїнського внеску в євроатлантичну безпеку, який передбачає, що шлях Українив НАТО та політичне запрошення до вступу мають бути напрацьовані вже вконтексті підготовки до саміту Альянсу у Вільнюсі. Час для інтеграційної табезпекової визначеності очевидно настав", - сказав Президент.

_Відео:[ ОП ](https://t.me/OP_UA/9733) _

Він також нагадав, що у резолюції є і конкретний заклик до лідерів Євросоюзувизначити чіткий шлях набуття нашою державою членства в ЄС.

Зеленський подякував за фактичну констатацію цього усім членам Європарламентуі президенту Європарламенту Роберті Мецолі.

**Читайте також:** [ **Європарламент** засудив руйнацію російською армієюгреблі Каховської ГЕС ](https://www.ukrinform.ua/rubric-polytics/3723297-evroparlament-zasudiv-rujnaciu-rosijskou-armieu-grebli-kahovskoi-ges.html)

Він також висловив вдячність Голові Верховної Ради Руслану Стефанчуку запостійну і результативну співпрацю з парламентами країн.

Як повідомляв [ Укрінформ ](https://www.ukrinform.ua/rubric-polytics/3723279-evroparlament-uhvaliv-rezoluciu-pro-vidnovlenna-ta-evroatlanticnu-integraciu-ukraini.html) , Європарламент більшістю голосів 15червня ухвалив резолюцію, спрямовану на підтримку відновлення України та їїінтеграції до євроатлантичної спільноти. Голосування документа відбулося напленарному засіданні Європарламенту у Страсбурзі.

_Фото: ОП_

Source: [https://www.ukrinform.ua/rubric-polytics/3723499-zelenskij-pro-rezoluciu-evroparlamentu-dla-ukraini-nastav-cas-integracijnoi-viznacenosti.html](https://www.ukrinform.ua/rubric-polytics/3723499-zelenskij-pro-rezoluciu-evroparlamentu-dla-ukraini-nastav-cas-integracijnoi-viznacenosti.html)