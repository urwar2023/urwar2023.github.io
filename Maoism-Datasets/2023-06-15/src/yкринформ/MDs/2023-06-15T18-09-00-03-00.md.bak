# У заплавній частині Каховського водосховища на Запоріжжі почала гинути риба

Authors: Ukrinform (Person)

Publisher: Укринформ (Organization)

Published Time: 2023-06-15T18:09:00+03:00

Modified Time: 2023-06-15T18:09:00+03:00

Description: У заплавній частині Каховського водосховища у межах Запорізького району почала гинути риба. Збитки сягають понад 1,7 млн гривень. — Укрінформ.

Images: ['[630_360_16868...](https://static.ukrinform.com/photos/2023_06/thumb_files/630_360_1686841390-509.jpg)']

Tags: ['Загибель', 'Риба', 'Запоріжжя', 'Каховське водосховище']

Type: Article

<!--METADATA-->

![](../Images/2023-06-15T18-09-00-03-00/630_360_1686841390-509.jpg) Узаплавній частині Каховського водосховища у межах Запорізького району почалагинути риба. Збитки сягають понад 1,7 млн гривень.

Про це у [ Фейсбуці](https://m.facebook.com/story.php?story_fbid=pfbid02ar7N3hcA5eEAipgbFgYtVD6ohuurzvbFx5mydPLxvRh5xyDiAM6KihHM1okJnq2Ql&id=100071032343722)повідомляє Запорізький рибоохоронний патруль, передає Укрінформ.

"15 червня 2023 року спеціалістами управління Державного агентства меліораціїта рибного господарства у Запорізькій області, УСБУ в Запорізькій області таДержавної екологічної інспекції Південного округу (Запорізька та Херсонськаобл.) виявлено факт задухи водних біоресурсів внаслідок зниження рівня [ води](https://www.ukrinform.ua/tag-voda) в акваторії Каховського водосховища", -йдеться в повідомленні.

Риба загинула в районі протоки Перша Прірва, поблизу с. Лисогірка Запорізькогорайону. В результаті обстеження у заповнених водою поглиблених ділянках плесуводосховища загальною площею 636 м² виявлено 9 158 екземплярів карасясріблястого, 4 екземпляри сазана та один судак. Загальна вага загиблих воднихбіоресурсів становить 2 296 кг.

"Згідно з «Методикою розрахунку збитків, заподіяних рибному господарствувнаслідок порушення правил рибальства та охорони водних живих ресурсів», сумазагальних збитків від загибелі водних біоресурсів становить 1 770 334,90гривень", - повідомили у відомстві.

**Читайте також:** [ Підрив Каховської ГЕС: збитки рибної галузі оцінюють упонад ₴11 мільярдів ](https://www.ukrinform.ua/rubric-economy/3722886-pidriv-kahovskoi-ges-zbitki-ribnoi-galuzi-ocinuut-u-ponad-11-milardiv.html)

Складені матеріали буде долучено до відкритого в прокуратурі Запорізькоїобласті кримінального провадження. Запорізький рибоохоронний патрульпродовжить здійснювати щоденний моніторинг стану водних біоресурсів.

Як повідомляв [ Укрінформ ](https://www.ukrinform.ua/rubric-other_news/3720776-pidriv-rosianami-kahovskoi-ges-usi-novini.html) , вночі 6червня російська армія підірвала греблю Каховської ГЕС. На Херсонщиніпродовжуються рятувальні роботи та заходи з подолання наслідків цього злочину.

_Фото: Запорізький рибоохоронний патруль_

Source: [https://www.ukrinform.ua/rubric-regions/3723389-u-zaplavnij-castini-kahovskogo-vodoshovisa-na-zaporizzi-pocala-ginuti-riba.html](https://www.ukrinform.ua/rubric-regions/3723389-u-zaplavnij-castini-kahovskogo-vodoshovisa-na-zaporizzi-pocala-ginuti-riba.html)