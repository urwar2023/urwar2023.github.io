# «Аптека-Музей» у Києві стала комунальним закладом

Authors: Ukrinform (Person)

Publisher: Укринформ (Organization)

Published Time: 2023-06-15T19:56:00+03:00

Modified Time: 2023-06-15T19:56:00+03:00

Description: КП«Аптека-Музей» у Києві стало комунальним музейним закладом. — Укрінформ.

Images: ['[630_360_16868...](https://static.ukrinform.com/photos/2023_06/thumb_files/630_360_1686848141-842.jpg)']

Tags: ['Музей', 'Київ', 'Аптека']

Type: Article

<!--METADATA-->

![](../Images/2023-06-15T19-56-00-03-00/630_360_1686848141-842.jpg) КП«Аптека-Музей» у Києві стало комунальним музейним закладом.

Таке рішення прийнято на пленарному засіданні Київської міської ради 72голосами, передає Укрінформ із посиланням на [ пресслужбу КМДА](https://kmr.gov.ua/uk/content/kyyivsku-merezhu-muzeynyh-zakladiv-stolyci-dopovnyla-apteka-muzey) .

Як зазначила депутат Київради, голова постійної комісії з питань культури,туризму та суспільних комунікацій Вікторія Муха, важливо привести увідповідність організаційно-правову форму цього об’єкта та створитиповноцінний музейний заклад.

«Аптеку в цьому будинку було відкрито ще в 1728 році. З того часу постійнозмінювались власники та функціонал будівлі, і аж у 1988 році було відкритомузей. Наразі в колекції [ музею ](https://www.ukrinform.ua/tag-muzej) тисячіекспонатів, серед яких аптечні меблі XVIII-XIX століть, зразки аптечногопосуду різних епох, фрагменти рукописів часів Київської Русі, підручники змедицини та терапії. Виставка займає 12 залів”, – зауважила Муха.

Вона наголосила, що «Аптека-Музей» фактично є музейним закладом культури,основним завданням якого має бути науково-дослідна та культурно-освітнядіяльність для збереження та популяризації музейної колекції, залученнягромадян до надбань національної та світової культурної спадщини.

**Читайте також:** [ Ткаченко обговорив із **музей** никами розвиток сфери увоєнний час ](https://www.ukrinform.ua/rubric-culture/3711835-tkacenko-obgovoriv-iz-muzejnikami-rozvitok-sferi-u-voennij-cas.html)

Комунальний музейний заклад «Аптека-Музей» буде підпорядковано Департаментукультури КМДА.

Як [ повідомлялося ](https://www.ukrinform.ua/rubric-regions/3722919-v-odesi-rosijska-raketa-poskodila-muzej-cikavoi-nauki.html) , в Одесі внаслідокракетної атаки пошкоджено Музей цікавої науки.

_Фото: kmr.gov.ua_

Source: [https://www.ukrinform.ua/rubric-kyiv/3723446-aptekamuzej-u-kievi-stala-komunalnim-zakladom.html](https://www.ukrinform.ua/rubric-kyiv/3723446-aptekamuzej-u-kievi-stala-komunalnim-zakladom.html)