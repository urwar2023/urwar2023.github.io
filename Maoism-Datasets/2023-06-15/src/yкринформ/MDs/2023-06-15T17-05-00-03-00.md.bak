# Підрив Каховської ГЕС: Клименко заявляє, що мастильна пляма рухається у Чорне море

Authors: Ukrinform (Person)

Publisher: Укринформ (Organization)

Published Time: 2023-06-15T17:05:00+03:00

Modified Time: 2023-06-15T17:05:00+03:00

Description: З машинної зали підірваної росіянами Каховської ГЕС відбувся витік мастила, пляма наразі рухається у напрямку Чорного моря. — Укрінформ.

Images: ['[630_360_16868...](https://static.ukrinform.com/photos/2023_06/thumb_files/630_360_1686838918-693.jpeg)']

Tags: ['Клименко', ' Чорне море', 'Каховська ГЕС', 'Бріджит Брінк']

Type: Article

<!--METADATA-->

![](../Images/2023-06-15T17-05-00-03-00/630_360_1686838918-693.jpeg) Змашинної зали підірваної росіянами Каховської ГЕС відбувся витік мастила,пляма наразі рухається у напрямку Чорного моря.

Про це заявив міністр внутрішніх справ Ігор Клименко під час зустрічі з посломСША Бріджит Брінк, передає Укрінформ з посиланням на [ Телеграм](https://t.me/mvs_ukraine/26447) МВС.

«Наразі є проблеми витоку мастила з машинного залу Каховської ГЕС, якерухається у напрямку Чорного моря. Для ліквідації наслідків необхіднедодаткове обладнання, реагенти та фахівці», - йдеться у повідомленні.

**Читайте також:** [ У **Херсоні** **рятувальники** **збирають** **масляну****пляму** , **яка** **витекла** з **Каховської** **ГЕС** – **Клименко**](https://www.ukrinform.ua/rubric-regions/3722429-u-hersoni-ratuvalniki-zbiraut-maslanu-plamu-aka-vitekla-z-kahovskoi-ges-klimenko.html)

Розповідаючи про наслідки підриву російськими військами греблі Каховської ГЕСКлименко зазначив, що лише на Дніпропетровщині близько 167 тис. людейзалишилися без [ води ](https://www.ukrinform.ua/tag-voda) . Перше завдання уцьому напрямку - пробурити додаткові свердловини або дати воду з русла Дніпра.

"На сьогодні проблем з підвозом води немає, як з питною, так і технічною. Алеце вимагає серйозної логістики. Головне, щоб люди, які постраждали від цієїкатастрофи отримали нове житло", - заявив Клименко.

**Читайте також:** [ Європарламент засудив руйнацію російською армією гребліКаховської **ГЕС** ](https://www.ukrinform.ua/rubric-polytics/3723297-evroparlament-zasudiv-rujnaciu-rosijskou-armieu-grebli-kahovskoi-ges.html)

Своєю чергою, посол США заявила, що дуже обурена черговим терористичним актомРосії - підривом Каховської ГЕС.

Вона наголосила, що "офіційний Вашингтон докладатиме максимум зусиль, абиУкраїна могла оперативно подолати ці наслідки".

Як повідомлялося, вночі 6 червня [ російська армія підірвала](https://www.ukrinform.ua/rubric-ato/3718751-rosijski-zagarbniki-pidirvali-kahovsku-ges-ok-pivden.html) дамбу Каховської ГЕС. На Херсонщині розпочалиевакуацію населення з небезпечних місць, для яких є ризик затоплення внаслідокпідриву Каховської ГЕС. За фактом підриву окупантами Каховської ГЕСправоохоронці розпочали розслідування за статтею "екоцид". В Укргідроенергозаявили, що Каховська ГЕС повністю зруйнована і відновленню не підлягає.

Source: [https://www.ukrinform.ua/rubric-regions/3723368-pidriv-kahovskoi-ges-klimenko-zaavlae-so-mastilna-plama-ruhaetsa-u-corne-more.html](https://www.ukrinform.ua/rubric-regions/3723368-pidriv-kahovskoi-ges-klimenko-zaavlae-so-mastilna-plama-ruhaetsa-u-corne-more.html)