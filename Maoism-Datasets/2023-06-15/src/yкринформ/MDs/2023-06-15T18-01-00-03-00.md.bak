# У Рівному підпалили авто журналіста - поліція встановлює обставини

Authors: Ukrinform (Person)

Publisher: Укринформ (Organization)

Published Time: 2023-06-15T18:01:00+03:00

Modified Time: 2023-06-15T18:01:00+03:00

Description: У Рівному поліцейські встановлюють обставини підпалу автомобіля журналіста, що стався 15 червня. — Укрінформ.

Images: ['[630_360_16868...](https://static.ukrinform.com/photos/2023_06/thumb_files/630_360_1686841261-768.jpg)']

Tags: ['Автомобіль', 'Рівне', 'Журналіст', 'Підпал']

Type: Article

<!--METADATA-->

![](../Images/2023-06-15T18-01-00-03-00/630_360_1686841261-768.jpg) У Рівномуполіцейські встановлюють обставини підпалу автомобіля журналіста, що стався 15червня.

Як передає Укрінформ, про це повідомляє [ поліція Рівненської області](https://www.facebook.com/police.in.Rivne.region/posts/pfbid0FHREBCowkmST3TGk6rPgTvLSgqWNUv72brUL357THTCQvSrXnJETjnBmCypSRCLKl).

«На спецлінію 102 сьогодні, 15 червня, о 03:45 надійшло повідомлення відпрацівників ДСНС, що на вулиці Данила Галицького горить легковий [ автомобіль](https://www.ukrinform.ua/tag-avtomobil) », - йдеться у повідомленні.

Поліція з’ясувала, що транспортний засіб Chrysler, який був припаркований біляодного із закладів харчування, належить 42-річному рівнянину, редакторуінформаційної агенції. Незрозумілий звук під ранок почув житель сусідньогобудинку. Коли виглянув у вікно, то побачив іскріння у передній частині авто,після чого спрацювала сигналізація та легковик почав горіти.

Як інформують у поліції, у результаті загоряння вогнем пошкоджено переднючастину транспортного засобу. Поліцейські провели огляд місця події, вилучилинеобхідну слідову інформацію та автомобіль, який поміщений на спецмайданчик.

Відомості за фактом умисного пошкодження майна шляхом підпалу внесені доЄдиного реєстру досудових розслідувань за частиною 2 статті 194 Кримінальногокодексу України (умисне знищення або пошкодження чужого майна).

Тривають невідкладні слідчі дії та розшукові заходи для встановлення осіб,причетних до вчиненого кримінального правопорушення, зокрема аналізуютьсявідеозаписи із камер спостереження.

**Читайте також:** [ У **Полтаві** **погрожували** **журналістці** –**поліція** **відкрила** **спра** ву ](https://www.ukrinform.ua/rubric-regions/3689098-u-poltavi-pogrozuvali-zurnalistci-policia-vidkrila-spravu.html)

У поліції розглядають різні версії скоєного злочину, одна з яких — пов’язанаіз журналістською діяльністю.

У [ Фейсбуці](https://www.facebook.com/vlad.isaev.9/posts/pfbid032cKg9NFWCFFfp6a4dMejTT57TMMMibAs3e9ygDr1C3TJXket3ZbT3uHmQddQrFUDl)про підпал своєї автівки повідомив журналіст Влад Ісаєв, який написав, що йогоєдина версія - професійна діяльність.

У коментарі ІМІ Влад Ісаєв зазначив, що є редактором ІА «Західний аргумент»,щоправда, сайту в цієї агенції вже немає. На сторінці ІА «Західний аргумент» уФейсбуці останнє повідомлення було у 2021 році. У минулому Ісаєв бувжурналістом газети «Рівне вечірнє», а також редактором сайту «Пресцентр».Також Ісаєв повідомив ІМІ, що не знає, з якими матеріалами може бутипов’язаний підпал. Він відмовився коментувати події, поки працює поліція.

_Фото: Поліція Рівненської області_

Source: [https://www.ukrinform.ua/rubric-regions/3723385-u-rivnomu-pidpalili-avto-zurnalista-policia-vstanovlue-obstavini.html](https://www.ukrinform.ua/rubric-regions/3723385-u-rivnomu-pidpalili-avto-zurnalista-policia-vstanovlue-obstavini.html)