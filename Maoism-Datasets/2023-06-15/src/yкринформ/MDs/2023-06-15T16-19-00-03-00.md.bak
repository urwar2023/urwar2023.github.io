# Україна побудувала та розвиває надійну систему ППО – Резніков

Authors: Ukrinform (Person)

Publisher: Укринформ (Organization)

Published Time: 2023-06-15T16:19:00+03:00

Modified Time: 2023-06-15T23:19:00+03:00

Description: Україна, за допомогою партнерів по НАТО, вже змогла побудувати надійну систему протиповітряного захисту, і вважає її подальший розвиток пріоритетом номер один. — Укрінформ.

Images: ['[630_360_16826...](https://static.ukrinform.com/photos/2023_04/thumb_files/630_360_1682673652-303.jpg)']

Tags: ['Україна', 'Резніков', 'Війна з Росією', 'ППО']

Type: Article

<!--METADATA-->

![](../Images/2023-06-15T16-19-00-03-00/630_360_1682673652-303.jpg) Україна,за допомогою партнерів по НАТО, вже змогла побудувати надійну системупротиповітряного захисту, і вважає її подальший розвиток пріоритетом номеродин.

Про це сьогодні під час зустрічі з журналістами за підсумками засіданняКомісії НАТО-Україна заявив міністр оборони України Олексій Резніков,повідомляє кореспондент Укрінформу.

Саме так військовий керівник відповів на запитання кореспондента Укрінформу,на якій відстані все ще знаходиться Україна від поставленої мети з розвиткубагаторівневої системи ППО.

«Ми не далеко від цієї мети. Ми вже її побудували (систему протиповітряної [оборони ](https://www.ukrinform.ua/tag-oborona) – ред.), і тепер розвиваємо.Ми маємо найбільш розвинуті у світі системи Patriot, NASAMS IRIS-T та SAMP/T.Наступний рівень – це інші системи – «Кроталі», «Гепарди», а також радянські,які ми все ще маємо, і аж до ручних ПЗРК, тобто, системи різної дальності дії.Сам факт створення літакової коаліції, яка починається з тренування, але мивже точно знаємо, що матимемо літаки, як частину протиповітряної оборони,говорить про те, що ця система продовжує розвиток», - зауважив ОлексійРезніков.

Він повідомив, що сьогодні під час зустрічей у Брюсселі прозвучали черговізобов’язання з боку країн-партнерів про продовження забезпечення Українинеобхідними ракетами та системами запуску.

«Вже у цьому місяці, або протягом наступних місяців, ми зможемо отримати першісистеми Hawk, яких в нас ще не було, й відповідне обладнання та ракети до них.Тож, ППО у нас розвивається. Сьогодні я знову повторив партнерам, щопротиповітряна оборона э першим пріоритетом. Наше завдання - щоб наші дітизростали та навчалися під мирним небом. Тому нам потрібно розвивати системуППО. По суті, сьогодні якщи не кожен, то кожен другий з міністрів оборони проце говорили, - про продовження забезпечення України ракетами й системамипротиповітряного захисту», - наголосив міністр оборони України.

**Читайте також:** [ **Резніков** про перспективи отримання F-16: «Пташкова»коаліція відбулася ](https://www.ukrinform.ua/rubric-ato/3723489-reznikov-pro-perspektivu-otrimanna-ukrainou-f16-ptaskova-koalicia-vidbulasa.html)

Як вже повідомлялося сьогодні у Брюсселі в рамках першого дня роботиПівнічноатлантичної Ради на рівні міністрів оборони відбулося засіданняКомісії НАТО-Україна та зустріч Контактної групи з оборони України під егідоюСША. У цих заходах взяв участь міністр оборони України Олексій Резніков.Учасники розглядали шляхи продовження та прискорення надання Українівійськової допомоги для наступу проти російських загарбників та для звільненнятериторій, а також питання щодо перспектив членства України в НАТО таотримання гарантій безпеки на період, поки таке членство відбудеться. Ці таінші найважливіші питання щодо діяльності Альянсу будуть розглянуті під часВільнюського саміту НАТО 11-12 липня поточного року.

Source: [https://www.ukrinform.ua/rubric-ato/3723504-ukraina-pobuduvala-ta-rozvivae-nadijnu-sistemu-ppo-reznikov.html](https://www.ukrinform.ua/rubric-ato/3723504-ukraina-pobuduvala-ta-rozvivae-nadijnu-sistemu-ppo-reznikov.html)