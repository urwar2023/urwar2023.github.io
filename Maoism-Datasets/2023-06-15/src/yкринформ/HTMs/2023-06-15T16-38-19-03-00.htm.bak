<h1>Україна працює над включенням Росії до «чорного списку» FATF - Нацбанк</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-06-15T16:38:19+03:00</p>
<p>Modified Time: 2023-06-15T16:38:19+03:00</p>
<p>Description: Включення Росії до "чорного списку" Міжнародної групи з протидії відмиванню брудних грошей (FATF) посилить за всіма напрямами вже застосовані і прийняті санкційні пакети проти агресора. — Укрінформ.</p>
<p>Images: ['<a href="https://static.ukrinform.com/photos/2014_10/thumb_files/630_360_1414420883-golova-pravlinnya-at-oschadbank-ukrajini-andriy-pishniy.jpg">630_360_14144...</a>']</p>
<p>Tags: ['Нацбанк', 'Росія', 'FATF', 'Андрій Пишний']</p>
<p>Type: Article</p>
<!--METADATA-->

<p><img alt="" src="../Images/2023-06-15T16-38-19-03-00/630_360_1414420883-golova-pravlinnya-at-oschadbank-ukrajini-andriy-pishniy.jpg" /> Включення Росії до "чорного списку"Міжнародної групи з протидії відмиванню брудних грошей (FATF) посилить завсіма напрямами вже застосовані і прийняті санкційні пакети проти агресора.</p>
<p>Про це на брифінгу сказав голова Національного банку України Андрій Пишний,повідомляє кореспондент Укрінформу.</p>
<p>"Спільними зусиллями всієї української команди вдалось досягти значногопрогресу в питані, пов'язаного із включенням Росії до "чорного списку" (FATF -ред.). Проміжний результат був доволі відчутним. На сесії, яка відбулася улютому 2023 року, членство рф у FATF було призупинено. Однак ми вважаємо, щоцього недостатньо. Ми працюємо над тим, щоб на пленарній сесії FATF, якавідбудеться 19-22 червня, було ухвалено рішення про включення росії до"чорного списку", - сказав Пишний.</p>
<p>Він наголосив, що Національний банк посилив аргументи з якими звертались доорганізацій і уряд, і Міністерство фінансів.</p>
<p>"Зі свого боку я підписав листи на керівників центральних банків, а такожпровів двосторонні зустрічі і діалоги. У цих листах ми надали повне юридичнеобгрунтування доказів, відповідну юридичну позицію, яка дає, на нашу думку,необхідність включити росію до "чорного списку". Це суттєво посилить по усіхнапрямах уже застосовані і прийняті санкційні пакети, а також буде гідноювідповіддю на останні терористичні атаки, на екоцид, на вбивства цивільногонаселення, які здійснює рф", - підкреслив голова <a href="https://www.ukrinform.ua/tag-nacbank"> НБУ</a> .</p>
<p><strong>Читайте також:</strong> <a href="https://www.ukrinform.ua/rubric-economy/3723334-u-nacbanku-ocinili-vpliv-rujnuvanna-kahovskoi-ges-na-inflaciu.html"> У <strong>Нацбанк</strong> у оцінили вплив руйнування Каховської ГЕСна інфляцію </a></p>
<p>Як повідомлялося, Міністерство фінансів України та Державна служба фінансовогомоніторингу України закликають Міжнародну групу з протидії відмиванню бруднихгрошей (Financial Action Task Force - FATF) внести російську федерацію до"чорного списку" під час пленарного засідання у Парижі.</p>
<p>Останніми тижнями Москва звернулася до більш ніж шести країн, включаючиСаудівську Аравію, Туреччину, Мексику, Малазію та Об’єднані Арабські Емірати,попереджуючи їх про негативні наслідки для торговельних зв’язків внаслідоквнесення країни до "чорного" чи "сірого" списку FATF.</p>
<p>Source: <a href="https://www.ukrinform.ua/rubric-economy/3723342-ukraina-pracue-nad-vklucennam-rosii-do-cornogo-spisku-fatf-nacbank.html">https://www.ukrinform.ua/rubric-economy/3723342-ukraina-pracue-nad-vklucennam-rosii-do-cornogo-spisku-fatf-nacbank.html</a></p>