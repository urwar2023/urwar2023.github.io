<h1>Померла британська акторка та політик Гленда Джексон</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-06-15T17:13:58+03:00</p>
<p>Modified Time: 2023-06-15T17:13:58+03:00</p>
<p>Description: Британська акторка, двічі лауреатка премії «Оскар» та ексдепутатка парламенту Великої Британії Гленда Джексон померла у віці 87 років. — Укрінформ.</p>
<p>Images: ['<a href="https://static.ukrinform.com/photos/2023_06/thumb_files/630_360_1686838355-420.jpg">630_360_16868...</a>']</p>
<p>Tags: ['Актриса', 'Британія', 'Смерть']</p>
<p>Type: Article</p>
<!--METADATA-->

<p><img alt="" src="../Images/2023-06-15T17-13-58-03-00/630_360_1686838355-420.jpg" /> Британськаакторка, двічі лауреатка премії «Оскар» та ексдепутатка парламенту ВеликоїБританії Гленда Джексон померла у віці 87 років.</p>
<p>Як передає Укрінформ, про це повідомляє <a href="https://news.sky.com/story/glenda-jackson-oscar-winning-actress-and-former-labour-mp-dies-ages-87-12902904"> Sky News</a> .</p>
<p>«Гленда Джексон, двічі лауреатка премії «Оскар», акторка і політик, померла усвоєму будинку в Блекхіті, Лондон, сьогодні вранці після нетривалої хвороби»,- заявив її агент Лайонел Ларнер.</p>
<p>Він додав, що нещодавно Джексон завершила зніматися у фільмі «Великий втікач».</p>
<p>Гленда Джексон у 1970 році стала лауреаткою кінопремії «Оскар» за найкращужіночу роль у фільмі за романом Девіда Герберта Лоуренса «Закохані жінки»(Women in Love).</p>
<p>Через чотири роки акторка була знову удостоєна цієї нагороди, цього разу зароль у комедії «Як у кращих домах» (A Touch of Class).</p>
<p>Однак в обох випадках акторка не відвідувала церемонію в Голлівуді.</p>
<p>Після більш ніж трьох десятиліть на сцені та на екрані Джексон пішла убританську політику. Була обрана депутатом від Лейбористської партії, а такожпрацювала заступницею міністра <a href="https://www.ukrinform.ua/tag-transport"> транспорту </a> в уряді часів прем’єра Тоні Блера.</p>
<p>Вона вирішила повернутися до акторської діяльності після того, як відмовиласявід депутатства у 2015 році.</p>
<p>Вже у 2019 році вона зіграла жінку, яка страждає на деменцію, у фільмі«Елізабет зникла», а наступного року отримала телевізійну премію BAFTA занайкращу жіночу роль.</p>
<p>Source: <a href="https://www.ukrinform.ua/rubric-culture/3723362-pomerla-britanska-aktorka-ta-politik-glenda-dzekson.html">https://www.ukrinform.ua/rubric-culture/3723362-pomerla-britanska-aktorka-ta-politik-glenda-dzekson.html</a></p>