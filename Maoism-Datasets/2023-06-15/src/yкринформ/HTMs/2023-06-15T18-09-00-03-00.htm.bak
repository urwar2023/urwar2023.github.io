<h1>У заплавній частині Каховського водосховища на Запоріжжі почала гинути риба</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-06-15T18:09:00+03:00</p>
<p>Modified Time: 2023-06-15T18:09:00+03:00</p>
<p>Description: У заплавній частині Каховського водосховища у межах Запорізького району почала гинути риба. Збитки сягають понад 1,7 млн гривень. — Укрінформ.</p>
<p>Images: ['<a href="https://static.ukrinform.com/photos/2023_06/thumb_files/630_360_1686841390-509.jpg">630_360_16868...</a>']</p>
<p>Tags: ['Загибель', 'Риба', 'Запоріжжя', 'Каховське водосховище']</p>
<p>Type: Article</p>
<!--METADATA-->

<p><img alt="" src="../Images/2023-06-15T18-09-00-03-00/630_360_1686841390-509.jpg" /> Узаплавній частині Каховського водосховища у межах Запорізького району почалагинути риба. Збитки сягають понад 1,7 млн гривень.</p>
<p>Про це у <a href="https://m.facebook.com/story.php?story_fbid=pfbid02ar7N3hcA5eEAipgbFgYtVD6ohuurzvbFx5mydPLxvRh5xyDiAM6KihHM1okJnq2Ql&amp;id=100071032343722"> Фейсбуці</a>повідомляє Запорізький рибоохоронний патруль, передає Укрінформ.</p>
<p>"15 червня 2023 року спеціалістами управління Державного агентства меліораціїта рибного господарства у Запорізькій області, УСБУ в Запорізькій області таДержавної екологічної інспекції Південного округу (Запорізька та Херсонськаобл.) виявлено факт задухи водних біоресурсів внаслідок зниження рівня <a href="https://www.ukrinform.ua/tag-voda"> води</a> в акваторії Каховського водосховища", -йдеться в повідомленні.</p>
<p>Риба загинула в районі протоки Перша Прірва, поблизу с. Лисогірка Запорізькогорайону. В результаті обстеження у заповнених водою поглиблених ділянках плесуводосховища загальною площею 636 м² виявлено 9 158 екземплярів карасясріблястого, 4 екземпляри сазана та один судак. Загальна вага загиблих воднихбіоресурсів становить 2 296 кг.</p>
<p>"Згідно з «Методикою розрахунку збитків, заподіяних рибному господарствувнаслідок порушення правил рибальства та охорони водних живих ресурсів», сумазагальних збитків від загибелі водних біоресурсів становить 1 770 334,90гривень", - повідомили у відомстві.</p>
<p><strong>Читайте також:</strong> <a href="https://www.ukrinform.ua/rubric-economy/3722886-pidriv-kahovskoi-ges-zbitki-ribnoi-galuzi-ocinuut-u-ponad-11-milardiv.html"> Підрив Каховської ГЕС: збитки рибної галузі оцінюють упонад ₴11 мільярдів </a></p>
<p>Складені матеріали буде долучено до відкритого в прокуратурі Запорізькоїобласті кримінального провадження. Запорізький рибоохоронний патрульпродовжить здійснювати щоденний моніторинг стану водних біоресурсів.</p>
<p>Як повідомляв <a href="https://www.ukrinform.ua/rubric-other_news/3720776-pidriv-rosianami-kahovskoi-ges-usi-novini.html"> Укрінформ </a> , вночі 6червня російська армія підірвала греблю Каховської ГЕС. На Херсонщиніпродовжуються рятувальні роботи та заходи з подолання наслідків цього злочину.</p>
<p><em>Фото: Запорізький рибоохоронний патруль</em></p>
<p>Source: <a href="https://www.ukrinform.ua/rubric-regions/3723389-u-zaplavnij-castini-kahovskogo-vodoshovisa-na-zaporizzi-pocala-ginuti-riba.html">https://www.ukrinform.ua/rubric-regions/3723389-u-zaplavnij-castini-kahovskogo-vodoshovisa-na-zaporizzi-pocala-ginuti-riba.html</a></p>