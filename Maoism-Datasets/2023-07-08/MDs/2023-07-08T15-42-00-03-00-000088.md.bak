# ООН підтвердила загибель 9177 цивільних в Україні від початку війни

Authors: Ukrinform (Person)

Publisher: Укринформ (Organization)

Published Time: 2023-07-08T15:42:00+03:00

Modified Time: 2023-07-08T15:42:00+03:00

Description: В Організації Об’єднаних Націй підтвердили, що від початку повномасштабного вторгнення РФ в Україні загинуло 9177 цивільних, поранення отримали 15 993 мирні жителі. — Укрінформ.

Images: ['[630_360_16823...](https://static.ukrinform.com/photos/2023_04/thumb_files/630_360_1682323150-733.jpg)']

Tags: ['ООН', 'Смерть', 'Війна з Росією']

Type: Article

<!--METADATA-->

![](../Images/yкринформ/2023-07-08T15-42-00-03-00/630_360_1682323150-733.jpg) ВОрганізації Об’єднаних Націй підтвердили, що від початку повномасштабноговторгнення РФ в Україні загинуло 9177 цивільних, поранення отримали 15 993мирні жителі.

Про це повідомляється на сайті Управління Верховного комісара ООН з правлюдини, передає Укрінформ.

За підтвердженими даними [ ООН ](https://www.ukrinform.ua/tag-oon) , середзагиблих – 4202 чоловіки, 2506 жінок, 281 хлопчик і 225 дівчаток, водночасстать 29 дітей і 1934 дорослих поки що не вдалося встановити.

Серед 15 993 поранених – 477 хлопчиків і 342 дівчинки, а також 276 дітей,стать яких поки що не вдалося встановити.

Регіонами з найбільшою кількістю жертв серед цивільного населення є Донецька,Харківська, Херсонська, Київська та Луганська області, зауважили в ООН.

У звіті зазначається, що фактичні дані щодо жертв серед цивільного населеннязначно вищі, оскільки надходження інформації з деяких місць, де триваютьінтенсивні бойові дії, затримується, і багато повідомлень досі непідтверджені. Це стосується, зокрема, Маріуполя, Лисичанська, Попасної таСєвєродонецька, де повідомляється про численні жертви серед цивільногонаселення.

Згідно з даними звіту, найвища місячна кількість жертв та постраждалих середцивільного населення припала на березень 2022 року - 4143 загиблих і 3 тис.поранених. Потім цифри поступово зменшувалися, досягнувши найнижчого рівня влютому 2023 року - 143 загиблі особи і 456 поранених.

Найбільш поширеною причиною загибелі людей, за даними ООН, буливибухонебезпечна зброя великого радіуса дії, міни та вибухонебезпечніпредмети.

**Читайте також:** [ Росія за 500 днів вбила в Україні понад 10,5 тисячіцивільних і скоїла 94 тисячі воєнних **злочин** ів](https://www.ukrinform.ua/rubric-ato/3733100-rosia-za-500-dniv-vbila-v-ukraini-ponad-105-tisaci-civilnih-i-skoila-94-tisaci-voennih-zlociniv.html)

На початку повномасштабного вторгнення РФ в Україну зведення УВКПЛ ООН прокількість жертв та постраждалих публікувалися щодня, потім лише в робочі дні.З липня минулого року звіт оприлюднювали щотижня, а з кінця травня 2023 року -що два тижні.

Як повідомляв Укрінформ, Моніторингова місія ООН з прав людини в Україні(ММПЛУ) заявила, що за останні 500 днів загинуло втричі більше цивільних, ніжза всі попередні вісім років бойових дій на Сході України.

Source: [https://www.ukrinform.ua/rubric-ato/3733229-oon-pidtverdila-zagibel-9177-civilnih-v-ukraini-vid-pocatku-vijni.html](https://www.ukrinform.ua/rubric-ato/3733229-oon-pidtverdila-zagibel-9177-civilnih-v-ukraini-vid-pocatku-vijni.html)