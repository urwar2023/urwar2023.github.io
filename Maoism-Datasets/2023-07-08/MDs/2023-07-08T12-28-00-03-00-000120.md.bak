# Маркарова наголосила на важливості надання Україні касетних боєприпасів

Authors: Ukrinform (Person)

Publisher: Укринформ (Organization)

Published Time: 2023-07-08T12:28:00+03:00

Modified Time: 2023-07-08T12:28:00+03:00

Description: Рішення про передачу касетних боєприпасів Сполученими Штатами було важливим для України. — Укрінформ.

Images: ['[630_360_16209...](https://static.ukrinform.com/photos/2021_05/thumb_files/630_360_1620955279-427.jpg)']

Tags: ['США', 'Україна', 'Маркарова', 'Боєприпаси', 'Війна з Росією']

Type: Article

<!--METADATA-->

![](../Images/yкринформ/2023-07-08T12-28-00-03-00/630_360_1620955279-427.jpg) Рішенняпро передачу касетних боєприпасів Сполученими Штатами було важливим дляУкраїни.

Про це  [ Голосу Америки ](https://ukrainian.voanews.com/a/7171887.html)сказала посол України в США Оксана Маркарова, передає Укрінформ.

За її словами, у Києві розуміють застереження щодо застосування такихбоєприпасів, ЗСУ будуть використовувати їх відповідально для визволення своїхтериторій і людей.

«Ці спроможності нам точно потрібні. Наші партнери отримали запевнення, що ми,на відміну від ворога, будемо використовувати їх (касетні [ боєприпаси](https://www.ukrinform.ua/tag-boepripasi) – ред.) дуже відповідально. Мирозуміємо, що воюємо на власній території, і наші захисники вже не разпоказали, що вони можуть визволяти території, села у такий спосіб, що фактичнооберігають людей, які перебувають там, під окупацією», - сказала Маркарова.

Вона додала, що Україна розуміє всі чутливі моменти, пов’язані з цим питанням,і дуже вдячна партнерам за рішення надати ці боєприпаси. Посол висловиласподівання, що невдовзі українські «захисники зможуть мати ці такі потрібніспроможності».

**Читайте також:** [ Резніков назвав п'ять принципів України щодо застосування**касетн** их боєприпасів ](https://www.ukrinform.ua/rubric-ato/3733120-reznikov-nazvav-pat-principiv-ukraini-sodo-zastosuvanna-kasetnih-boepripasiv.html)

Однак, за її словами, жодна спроможність не вирішує одна все на полі бою. «Намвсе ще потрібні всі наші пріоритети – від ППО до літаків, більше броньованоїтехніки, і можна дуже довго продовжувати. Тому це постійна робота з нашимипартнерами», - наголосила Маркарова.

Як повідомляв Укрінформ, Сполучені Штати оголосили у п’ятницю про  [ виділенняУкраїні чергового пакета військової допомоги](https://www.ukrinform.ua/rubric-ato/3732977-pentagon-ogolosiv-pro-novij-paket-dopomogi-ukraini-z-kasetnimi-boepripasami.html) . Він включаєартилерійські снаряди, в тому числі, касетні боєприпаси, ракети для системPatriot і HIMARS, БМП Bradley, БТР Stryker, а також інше озброєння табоєприпаси.

Президент США Джо Байден визнав, що надання Україні касетних боєприпасів  [було «важким рішенням» ](https://www.ukrinform.ua/rubric-ato/3733015-bajden-pro-kasetni-snaradi-dla-ukraini-vazke-risenna-ale-voni-ij-potribni.html) , алеЗСУ потребують їх для контрнаступу.

Понад 100 країн, включаючи Велику Британію, Францію та Німеччину, підписалиКонвенцію про касетні боєприпаси, яка забороняє їх застосування, виробництвота передачу. США та Україна (а також Росія) не приєдналися до цієї заборони.

Source: [https://www.ukrinform.ua/rubric-ato/3733158-markarova-nagolosila-na-vazlivosti-nadanna-ukraini-kasetnih-boepripasiv.html](https://www.ukrinform.ua/rubric-ato/3733158-markarova-nagolosila-na-vazlivosti-nadanna-ukraini-kasetnih-boepripasiv.html)