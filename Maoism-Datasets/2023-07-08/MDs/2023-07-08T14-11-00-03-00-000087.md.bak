# Завдання із захисту неба Києва від російських ракет майже вирішене - Резніков

Authors: Ukrinform (Person)

Publisher: Укринформ (Organization)

Published Time: 2023-07-08T14:11:00+03:00

Modified Time: 2023-07-08T14:11:00+03:00

Description: Завдання із захисту неба Києва від російських ракет майже вирішене, наразі військові працюють над захистом від ракетних ударів Львова, Харкова, Дніпра, Запоріжжя та Одеси. — Укрінформ.

Images: ['[630_360_16756...](https://static.ukrinform.com/photos/2023_02/thumb_files/630_360_1675612449-508.jpg)']

Tags: ['Ракета', 'Резніков', 'Війна з Росією']

Type: Article

<!--METADATA-->

![](../Images/yкринформ/2023-07-08T14-11-00-03-00/630_360_1675612449-508.jpg) Завданняіз захисту неба Києва від російських ракет майже вирішене, наразі військовіпрацюють над захистом від ракетних ударів Львова, Харкова, Дніпра, Запоріжжята Одеси.

Як передає Укрінформ, про це міністр оборони України Олексій Резніковповідомив у [ Фейсбуці.](https://www.facebook.com/reznikovoleksii/posts/pfbid02GpsdiFsKgbGbcnayoaHLsgwAYQyJQYhNd1pJ8V1ZE9ZsgCAZB2teruqXgojBxTeXl)

“Я не вірив, що росіяни почнуть обстрілювати ракетами мирні міста. Бо цеочевидно протирічило їхній меті. Тому надійний захист нашого неба сприймаю якособистий виклик. У Києві ми майже вирішили це завдання. У Львові, Харкові,Дніпрі, Запоріжжі, Одесі – ще ні, але працюємо”, - заявив він.

Як підкреслив міністр, він не міг уявити, що населення такої великої країни як[ РФ ](https://www.ukrinform.ua/tag-rosia) може тотально втратити мораль,деградувати до тваринного стану. “Прояви ми бачимо не тільки у страшнихзлочинах, ми це чуємо у спілкуванні дітей з батьками, чоловіків з дружинами уРосії. Вони самі себе розлюднили”, - додав він.

Вперше, за словами Резнікова, його це вразило, коли на перемовинах у Білорусіу березні минулого року він пропонував російський стороні забрати тисяч тілїхніх знищених солдат, розкиданих по українських лісах і полях.

**Читайте також:** [ **Павлюк** : Якщо Путіну стане безумства піти на Київ,перемелемо ще кілька тисяч загарбників ](https://www.ukrinform.ua/rubric-kyiv/3733172-pavluk-akso-putinu-stane-bezumstva-piti-na-kiiv-peremelemo-se-kilka-tisac-zagarbnikiv.html)

Він зауважив, що росіяни не просто відмовилися від своїх – вони брехали одинодному, що цих втрат немає.

На думку очільника Міноборони, щоб виправити цю моральну деградацію,знадобляться десятиліття.

“Тому ми повинні не просто звільнити від них нашу землю – ми повинні зробититак, щоб це зло дуже довго не могло оговтатися і кілька поколінь не булоздатно на агресію”, – заявив міністр.

За словами Резнікова, продовження битви – це війна не за абстрактні нормиміжнародного права, це битва за право жити вільно, щасливо на своїй прекраснійземлі та самому визначати майбутнє.

“Після війни це буде нова Україна. Або не буде ніякої”, - додав він.

Резніков попередив, що Україну найближчим часом може очікувати багатопотрясінь, адже українці не тільки б’ються з жорстоким ворогом, вони виборюютьсвоє місце у світі і своє бачення перемоги. “Великий світ – це конкуренція”, –підкреслив він.

**Читайте також:** [ Резніков назвав п'ять принципів України щодо застосуваннякасетних **боєпр** ипасів ](https://www.ukrinform.ua/rubric-ato/3733120-reznikov-nazvav-pat-principiv-ukraini-sodo-zastosuvanna-kasetnih-boepripasiv.html)

“Далі буде дуже важко. Буде тиск, будуть втрати і руйнування. Будерозчарування і зневіра. Це нормально, адже випробування насправді великі. Мирухаємось вгору. Будьте певні – ми все здолаємо, у нас все вийде. У нас єсправжні друзі, це багато важить”, – заявив міністр оборони.

За словами Резнікова, 500 днів тому ніхто б не повірив, що Україна опиниться уточці, де перебуває зараз. “Кожного дня ми просуваємось. Саме тому так багатобажаючих штовхнути на хибний шлях”, - додав він.

Як повідомляв Укрінформ, Міноборони підготувало [](https://www.ukrinform.ua/rubric-polytics/3732697-minoboroni-pidgotuvalo-koncepciu-transformacii-bezpekovogo-sektoru-reznikov.html) [ концепціютрансформації безпекового сектору ](https://www.ukrinform.ua/rubric-polytics/3732697-minoboroni-pidgotuvalo-koncepciu-transformacii-bezpekovogo-sektoru-reznikov.html) [ . ](https://www.ukrinform.ua/rubric-polytics/3732697-minoboroni-pidgotuvalo-koncepciu-transformacii-bezpekovogo-sektoru-reznikov.html)

Source: [https://www.ukrinform.ua/rubric-ato/3733203-zavdanna-iz-zahistu-neba-kieva-vid-rosijskih-raket-majze-virisene-reznikov.html](https://www.ukrinform.ua/rubric-ato/3733203-zavdanna-iz-zahistu-neba-kieva-vid-rosijskih-raket-majze-virisene-reznikov.html)