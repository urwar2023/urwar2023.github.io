# Британія та Іспанія виступили проти використання касетних боєприпасів Україною

Authors: Ukrinform (Person)

Publisher: Укринформ (Organization)

Published Time: 2023-07-08T16:14:00+03:00

Modified Time: 2023-07-08T16:14:00+03:00

Description: Прем’єр-міністр Великої Британії Ріші Сунак заявив, що «не заохочує» використання касетних боєприпасів, які США погодилися відправити в Україну. Аналогічну думку висловили і в Міноборони Іспанії. — Укрінформ.

Images: ['[630_360_16888...](https://static.ukrinform.com/photos/2023_07/thumb_files/630_360_1688821993-772.jpg)']

Tags: ['Британія', 'Іспанія', 'Боєприпаси', 'Ріші Сунак']

Type: Article

<!--METADATA-->

![](../Images/yкринформ/2023-07-08T16-14-00-03-00/630_360_1688821993-772.jpg) Прем’єр-міністр Великої Британії Ріші Сунак заявив, що «не заохочує» використаннякасетних боєприпасів, які США погодилися відправити в Україну. Аналогічнудумку висловили і в Міноборони Іспанії.

Як передає Укрінформ, про це повідомляє  [ Sky News](https://news.sky.com/story/ukraine-war-latest-biden-admits-not-easy-to-send-ukraine-cluster-bombs-as-conflict-enters-500th-day-12541713?postid=6147363#liveblog-body) .

За словами британського прем’єра, Сполучене Королівство входить до числа 123-хкраїн, які підписали Конвенцію, яка забороняє використання снарядів такоготипу.

« [ Велика Британія ](https://www.ukrinform.ua/tag-britania) підписалаКонвенцію, яка забороняє виробництво або використання касетних боєприпасів іне заохочує їх використання», – сказав Сунак.

Водночас він підкреслив, що країна продовжуватиме підтримувати Україну уборотьбі з агресією РФ.

«Ми продовжуватимемо робити свій внесок у підтримку України проти незаконногота неспровокованого вторгнення Росії, але ми зробили це, надавши важкі бойовітанки та зовсім нещодавно зброю великої дальності», – сказав він.

**Читайте також:** [ Резніков назвав п'ять принципів України щодо застосування**касетн** их боєприпасів ](https://www.ukrinform.ua/rubric-ato/3733120-reznikov-nazvav-pat-principiv-ukraini-sodo-zastosuvanna-kasetnih-boepripasiv.html)

Міністр оборони Іспанії Маргарита Роблес заявила, що касетні боєприпаси неможна надсилати для допомоги України «ні в якому разі».

«Ні» касетним боєприпасам і «так» законній обороні України, яка, як мирозуміємо, не повинна здійснюватися касетними снарядами», – заявила очільницяіспанського оборонного відомства.

Як повідомляв Укрінформ, Міністерство оборони США офіційно оголосило про [виділення нового пакета військової допомоги Україні](https://www.ukrinform.ua/rubric-ato/3732977-pentagon-ogolosiv-pro-novij-paket-dopomogi-ukraini-z-kasetnimi-boepripasami.html) загальним обсягом $800мільйонів, в який входять касетні боєприпаси.

Фото: DoD US

Source: [https://www.ukrinform.ua/rubric-ato/3733238-britania-ta-ispania-vistupili-proti-vikoristanna-kasetnih-boepripasiv-ukrainou.html](https://www.ukrinform.ua/rubric-ato/3733238-britania-ta-ispania-vistupili-proti-vikoristanna-kasetnih-boepripasiv-ukrainou.html)