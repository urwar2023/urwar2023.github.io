# Резніков назвав п'ять принципів України щодо застосування касетних боєприпасів

Authors: Ukrinform (Person)

Publisher: Укринформ (Organization)

Published Time: 2023-07-08T11:22:00+03:00

Modified Time: 2023-07-08T11:22:00+03:00

Description: Міністр оборони Олексій Резніков назвав п'ять принципів, яких Україна дотримуватиметься під час застосування касетних боєприпасів, наданих США. — Укрінформ.

Images: ['[630_360_16782...](https://static.ukrinform.com/photos/2023_03/thumb_files/630_360_1678276922-524.jpg)']

Tags: ['Міноборони', 'Боєприпаси', 'Резніков', 'Війна з Росією']

Type: Article

<!--METADATA-->

![](../Images/yкринформ/2023-07-08T11-22-00-03-00/630_360_1678276922-524.jpg) Міністроборони Олексій Резніков назвав п'ять принципів, яких Українадотримуватиметься під час застосування касетних боєприпасів, наданих США.

Про це він написав у  [ Твіттері](https://twitter.com/oleksiireznikov/status/1677410470108471298) , передаєУкрінформ.

Очільник МОУ привітав рішення США надати Україні «нову визвольну зброю, якасуттєво допоможе нам деокупувати наші території, рятуючи життя українськихсолдатів».

«Хочу наголосити, що при реалізації нашого невід'ємного права на самооборонуми й надалі суворо дотримуватимемося всіх міжнародних гуманітарних конвенцій,підписаних і ратифікованих Україною», — заявив Резніков.

Він наголосив, що Росія невибірково застосовувала касетні снаряди з першогодня неспровокованої широкомасштабної агресії, зокрема обстрілювала нимижитлові квартали Харкова.

Міністр зазначив, що Україна прагне повернути території та зберегти життялюдей, а для цього необхідно завдати якнайбільшої шкоди ворогові.

**Читайте також:** [ Країни НАТО окремо можуть вирішувати, чи давати Українікасетні боєприпаси - Столтенберг ](https://www.ukrinform.ua/rubric-ato/3732875-kraini-nato-okremo-mozut-virisuvati-ci-davati-ukraini-kasetni-boepripasi-stoltenberg.html)

«Чим більше втрат ми їм завдамо, тим більше життів українців зможемоврятувати. У наших інтересах зберегти життя наших воїнів. Ось чому мипродовжуватимемо робити це, використовуючи всі смертоносні озброєння, які є унас», — заявив Резніков.

Він також назвав п'ять ключових принципів, яких Україна дотримуватиметься призастосуванні касетних боєприпасів, про які було чітко сказано всім партнерам,включаючи США.

Зокрема, Україна використовуватиме ці боєприпаси лише для деокупації своїхміжнародно визнаних територій. Вони не будуть використовуватися на офіційновизнаній території Росії.

Касетні [ боєприпаси ](https://www.ukrinform.ua/tag-boepripasi) незастосовуватимуться у міських районах (містах), щоб уникнути ризиків длямирного населення. Їх використовуватимуть тільки в місцях скупчення російськихвійськових та для прориву рубежів оборони противника з мінімальним ризиком дляжиття українських воїнів.

Водночас Україна буде вести суворий облік використання цієї зброї та локальнихзон, де вона буде використовуватися.

Після деокупації і перемоги України території, де застосовувалися цібоєприпаси, будуть пріоритетними для розмінування.

Україна буде звітувати партнерам про використання цих боєприпасів та їхнюефективність, щоб забезпечити належний стандарт прозорого звітування таконтролю.

**Читайте також:** [ Німеччина передала черговий пакет **військової****допомог** и Україні ](https://www.ukrinform.ua/rubric-other_news/3732846-nimeccina-peredala-cergovij-paket-vijskovoi-dopomogi-ukraini.html)

Як повідомляв Укрінформ, Сполучені Штати оголосили у п’ятницю про виділенняУкраїні  [ чергового пакета військової допомоги](https://www.ukrinform.ua/rubric-ato/3732977-pentagon-ogolosiv-pro-novij-paket-dopomogi-ukraini-z-kasetnimi-boepripasami.html) . Він включаєартилерійські снаряди, в тому числі, касетні боєприпаси, ракети для системPatriot і HIMARS, БМП Bradley, БТР Stryker, а також інше озброєння табоєприпаси.

Президент США Джо Байден визнав, що  [ надання Україні касетних боєприпасівбуло «важким рішенням» ](https://www.ukrinform.ua/rubric-ato/3733015-bajden-pro-kasetni-snaradi-dla-ukraini-vazke-risenna-ale-voni-ij-potribni.html) , алеЗСУ потребують їх для контрнаступу.

Понад 100 країн, включаючи Велику Британію, Францію та Німеччину, підписалиКонвенцію про касетні боєприпаси, яка забороняє їх застосування, виробництвота передачу. США та Україна (а також Росія) не приєдналися до цієї заборони.

Source: [https://www.ukrinform.ua/rubric-ato/3733120-reznikov-nazvav-pat-principiv-ukraini-sodo-zastosuvanna-kasetnih-boepripasiv.html](https://www.ukrinform.ua/rubric-ato/3733120-reznikov-nazvav-pat-principiv-ukraini-sodo-zastosuvanna-kasetnih-boepripasiv.html)