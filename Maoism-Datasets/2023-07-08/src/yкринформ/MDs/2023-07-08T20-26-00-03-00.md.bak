# Німеччина стримано відреагувала на рішення США передати Україні касетні боєприпаси

Authors: Ukrinform (Person)

Publisher: Укринформ (Organization)

Published Time: 2023-07-08T20:26:00+03:00

Modified Time: 2023-07-08T20:26:00+03:00

Description: Німеччина виступає загалом проти використання касетних боєприпасів, але у випадку України йдеться про захист своєї території. — Укрінформ.

Images: ['[630_360_16867...](https://static.ukrinform.com/photos/2023_06/thumb_files/630_360_1686771692-782.jpeg)']

Tags: ['Німеччина', 'Україна', 'Боєприпаси', 'Війна з Росією']

Type: Article

<!--METADATA-->

![](../Images/2023-07-08T20-26-00-03-00/630_360_1686771692-782.jpeg) Німеччинавиступає загалом проти використання касетних боєприпасів, але у випадкуУкраїни йдеться про захист своєї території.

Так відповів на прохання журналістів прокоментувати рішення США передатиУкраїні касетні боєприпаси речник федерального уряду Штеффен Гебештрайт,передає Укрінформ.

«У даному випадку ми маємо справу з особливою ситуацією: Україна використовуєсвої [ боєприпаси ](https://www.ukrinform.ua/tag-boepripasi) для захистувласного цивільного населення. Йдеться про дії власного уряду для звільненнявласної території», - сказав речник.

Він також закликав не забувати, що Росія вже «масово застосовувала» касетнібоєприпаси в загарбницькій війні проти України.

**Читайте також:** [ **Пентагон** оголосив про новий пакет допомоги Україні зкасетними боєприпасами ](https://www.ukrinform.ua/rubric-ato/3732977-pentagon-ogolosiv-pro-novij-paket-dopomogi-ukraini-z-kasetnimi-boepripasami.html)

Водночас Гебештрайт підкреслив, що позицію федерального уряду ФРН щодо такоїзброї чітко відображає той факт, що ФРН приєдналася до Конвенції про касетнібоєприпаси в 2010 році. Але на відміну від Федеративної Республіки, США таУкраїна не є учасниками Конвенції Осло, нагадав він.

Речник також висловив упевненість, що «американські друзі не легковажилирішенням передати відповідні боєприпаси».

Між тим голова комітету у закордонних справах Бундестагу Міхаель Рот (членправлячої СДПН) заявив в ефірі радіостанції  [ WDR](https://www1.wdr.de/nachrichten/streumunition-usa-ukraine-100.html) , що«Україна перебуває у винятковій ситуації і терміново потребує боєприпасів».Але додав: він сподівається, що українська армія якомога швидше припинитьвикористання заборонених у багатьох країнах касетних боєприпасів.

Депутат Бундестагу від опозиційного консервативного блоку ХДС Юрген Гардт нарадіо  [ NDR ](https://www.ndr.de/nachrichten/info/Streubomben-fuer-die-Ukraine-Kein-Risiko-fuer-Zivilisten,audio1419116.html) зауважив, що Німеччинане повинна критикувати суперечливу поставку американських партнерів, аджеНімеччина не змогла збільшити виробництво «класичних» боєприпасів ізабезпечити ними Україну.

**Читайте також:** [ Резніков назвав п'ять принципів України щодо застосування**касетн** их боєприпасів ](https://www.ukrinform.ua/rubric-ato/3733120-reznikov-nazvav-pat-principiv-ukraini-sodo-zastosuvanna-kasetnih-boepripasiv.html)

Разом з тим багато політиків розкритикували можливість використання касетнихбоєприпасів і, відтак, поставку їх Україні Сполученими Штатами.

Як повідомлялося, Бундесвер почав утилізацію великих запасів касетнихбоєприпасів, які мав на озброєнні під час холодної війни, екологічно чистимспособом в 2001 році та завершив у листопаді 2015 року.

Конвенцію Осло було прийнято в 2008 році, вона набула чинності в 2010-му. Їїучасниками є близько 100 держав. Україна, РФ і США не входять до числапідписантів.

Source: [https://www.ukrinform.ua/rubric-ato/3733309-nimeccina-strimano-vidreaguvala-na-risenna-ssa-peredati-ukraini-kasetni-boepripasi.html](https://www.ukrinform.ua/rubric-ato/3733309-nimeccina-strimano-vidreaguvala-na-risenna-ssa-peredati-ukraini-kasetni-boepripasi.html)