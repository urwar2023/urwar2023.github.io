# Пєсков назвав повернення бійців «Азову» з Туреччини «порушенням домовленостей» – ЗМІ

Authors: Ukrinform (Person)

Publisher: Укринформ (Organization)

Published Time: 2023-07-08T20:46:00+03:00

Modified Time: 2023-07-08T20:46:00+03:00

Description: Речник російського президента Дмитро Пєсков відреагував на повернення захисників «Азовсталі» з Туреччини в Україну, заявивши, що це «порушення наявних домовленостей». — Укрінформ.

Images: ['[630_360_14582...](https://static.ukrinform.com/photos/2016_03/thumb_files/630_360_1458213800-5278.jpg)']

Tags: ['Азов', 'Азовсталь', 'Кремль', 'Пєсков', 'Україна', 'Росія']

Type: Article

<!--METADATA-->

![](../Images/2023-07-08T20-46-00-03-00/630_360_1458213800-5278.jpg) Речникросійського президента Дмитро Пєсков відреагував на повернення захисників«Азовсталі» з Туреччини в Україну, заявивши, що це «порушення наявнихдомовленостей».

Як передає Укрінформ, про це повідомляє  [ LIFE ](https://life.ru/p/1592136) зпосиланням на РИА «Новости».

«Повернення з Туреччини в Україну лідерів «азовців» є нічим іншим, як прямимпорушенням умов наявних домовленостей», – заявив Пєсков.

Речник Кремля підкреслив, що, згідно з домовленістю, бійці « [ Азову](https://www.ukrinform.ua/tag-azov) » мали перебувати у Туреччині до кінцяросійсько-української війни, і звинуватив як Україну, так і Туреччину впорушенні згаданих домовленостей.

Він додав, що Москва не була поінформована про передачу військових Києву.

**Читайте також:** [ Україна повернула п’ятьох захисників « **Азовста** лі» зарезультатами переговорів із Туреччиною ](https://www.ukrinform.ua/rubric-society/3733284-ukraina-povernula-patoh-zahisnikiv-azovstali-za-rezultatami-peregovoriv-iz-tureccinou.html)

Як повідомляв Укрінформ, Президент України Володимир Зеленський повідомив, що[ повертається з Туреччини із захисниками "Азовсталі"](https://www.ukrinform.ua/rubric-society/3733242-zelenskij-povertaetsa-z-tureccini-do-ukraini-iz-zahisnikami-azovstali.html) , які перебували там звересня 2022 року.

За його словами, українські воїни Денис Прокопенко, Святослав Паламар, СергійВолинський, Олег Хоменко, Денис Шлега нарешті будуть із рідними.

У вересні 2022 року у межах обміну вдалося звільнити 215 українськихзахисників, серед яких – командири захисників "Азовсталі". Відтоді п’ятеро"азовців" перебували у Туреччині під особистими гарантіями захисту і безпекиПрезидента Туреччини Реджеп Тайїп Ердогана.

Source: [https://www.ukrinform.ua/rubric-polytics/3733312-povernenna-zahisnikiv-azovstali-peskov-zvinuvativ-ukrainu-j-tureccinu-v-porusenni-domovlenostej.html](https://www.ukrinform.ua/rubric-polytics/3733312-povernenna-zahisnikiv-azovstali-peskov-zvinuvativ-ukrainu-j-tureccinu-v-porusenni-domovlenostej.html)