<html>
<head><style>img{height: auto; width: auto\9; width:100%;}</style></head>
<body>
<h1>Історія з передачею Україні касетних боєприпасів нагадує ситуацію з гаубицями М777 - експерт</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-07-08T22:19:00+03:00</p>
<p>Modified Time: 2023-07-08T22:19:00+03:00</p>
<p>Description: Історія з передачею касетних боєприпасів — це рівно та сама історія, коли у випадку з передачею важливої для нас зброї, починають розповідати про політичні обмеження, в той час, як просто вирішують технічні деталі. — Укрінформ.</p>
<p>Images: ['<a href="https://static.ukrinform.com/photos/2023_07/thumb_files/630_360_1688842643-946.jpg">630_360_16888...</a>']</p>
<p>Tags: ['США', 'Зброя', 'Війна з Росією']</p>
<p>Type: Article</p>
<!--METADATA-->

<p><img alt="" src="../Images/yкринформ/2023-07-08T22-19-00-03-00/630_360_1688842643-946.jpg" /> Історія зпередачею касетних боєприпасів — це рівно та сама історія, коли у випадку зпередачею важливої для нас зброї, починають розповідати про політичніобмеження, в той час, як просто вирішують технічні деталі.</p>
<p>Таку думку висловив експерт, оглядач Defense Express Іван Киричевський,коментуючи <a href="https://ukr.radio/news.html?newsID=101809"> Українському Радіо </a>рішення США щодо передачі Україні касетних боєприпасів.</p>
<p>"Навіть у випадку з гаубицями М777, які передавалися у квітні, маємо історію,що поки американці розповідали, що "це - червона лінія, і навіть не мрійте",вони просто мали проблему з тим, як ці гаубиці відремонтувати, а потім намвіддати. І виходить, що свої технічні проблеми вони прикривали розповідями прополітичні моменти. Так само і з касетними снарядами", — вважає Киричевський.</p>
<p><strong>Читайте також:</strong> <a href="https://www.ukrinform.ua/rubric-ato/3733309-nimeccina-strimano-vidreaguvala-na-risenna-ssa-peredati-ukraini-kasetni-boepripasi.html"> Німеччина стримано відреагувала на рішення США передатиУкраїні <strong>касет</strong> ні боєприпаси </a></p>
<p>Разом з тим він наголосив, що це зброя, яка у кілька разів може збільшититемпи, а не кількість утилізованих російських загарбників.</p>
<p>Снаряди DPICM виготовлялися в 70-х-90-х роках. Відповідно, питання з рівнемтехнічної справності справді виникали, додав експерт. І виходить, що покилюди, які займаються інформаційним протиборством в США, генерували білий шум,що "ці снаряди не дадуть, є технічні обмеження щодо того, що касетні снарядиможна використовувати тільки з тим рівнем, щоб там було не більше 2%боєприпасів, які не спрацьовують", американські військові насправді в цей часперебирали в буквальному сенсі снаряди DPICM, які пролежали 20 років наскладах (що треба передати на утилізацію, а що можна віддати ЗСУ).</p>
<p>І виходить рішення щодо передачі касетних снарядів Україні визріло рівно в тоймомент, коли був сформований пакет, скільки саме снарядів можна віддати,вважає експерт. Виявилось, що декілька сотень тисяч. Тож якщо союзникипочинають розповідати про ймовірні політичні обмеження, варто бути готовими дотого, що ця зброя просто приводиться до технічного стану, щоб бути переданоюЗСУ. І щойно ця зброя буде відремонтована, тоді всі розповіді будуть обійденікрасивими риторичними фразами, наголосив Киричевський.</p>
<p><strong>Читайте також:</strong> <a href="https://www.ukrinform.ua/rubric-ato/3733158-markarova-nagolosila-na-vazlivosti-nadanna-ukraini-kasetnih-boepripasiv.html"> Маркарова наголосила на важливості надання Україні<strong>касет</strong> них боєприпасів </a></p>
<p>"Якщо згадувати фрази, які вчора представники Пентагону або Білого дому набрифінгах заявляли, бачимо, що їх взагалі не турбує питання, як спрацьовуютьці касетні боєприпаси, на якому рівні, чи є в американському законодавствіліміти. Вони сформулювали думку просто: якщо цю зброю Україні не дати, тоякраз наше населення постраждає в першу чергу від російських окупантів. Івиходить, що всі політичні мотиви "стислися" у цю фразу. Це ще раз показує, щопитання по касетних снарядах було технічним і стосувалося саме стану снарядів,а не теми політичних лімітів", — вважає експерт.</p>
<p>Як повідомляв Укрінформ, Міністерство оборони США офіційно оголосило провиділення нового пакета військової допомоги Україні загальним обсягом $800мільйонів, в який входять касетні боєприпаси.</p>
<p>Заступник міністра оборони США Колін Каль заявив, що йдеться про касетнібоєприпаси DPICM для 155-мм гаубиць. Вони матимуть коефіцієнт нерозірванихсуббоєприпасів не більше 2,5%, – уточнив радник президента США Джейк Салліван.</p>
<p><strong>Читайте також:</strong> <a href="https://www.ukrinform.ua/rubric-ato/3733015-bajden-pro-kasetni-snaradi-dla-ukraini-vazke-risenna-ale-voni-ij-potribni.html"> Байден - про <strong>касет</strong> ні снаряди для України: Важкерішення, але вони їй потрібні </a></p>
<p>Прем’єр-міністр Великої Британії Ріші Сунак заявив, що «не заохочує»використання касетних боєприпасів, які США погодилися відправити в Україну.Аналогічну думку висловили і в Міноборони Іспанії.</p>
<p>Німеччина виступає загалом проти використання касетних боєприпасів, але увипадку України йдеться про захист своєї території і цивільного населення,сказав речник федерального уряду ФРН Штеффен Гебештрайт.</p>
<p>Фото: Wikipedia</p>
<p>Source: <a href="https://www.ukrinform.ua/rubric-ato/3733321-istoria-z-peredaceu-ukraini-kasetnih-boepripasiv-nagadue-situaciu-z-gaubicami-m777-ekspert.html">https://www.ukrinform.ua/rubric-ato/3733321-istoria-z-peredaceu-ukraini-kasetnih-boepripasiv-nagadue-situaciu-z-gaubicami-m777-ekspert.html</a></p>
</body>
</html>