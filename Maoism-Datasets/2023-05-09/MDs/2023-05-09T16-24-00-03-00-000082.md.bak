# Європа не повинна забувати про російську агресію – Шольц

Authors: Ukrinform (Person)

Publisher: Укринформ (Organization)

Published Time: 2023-05-09T16:24:00+03:00

Modified Time: 2023-05-09T16:24:00+03:00

Description: Європа, світ не повинні забувати про російську агресію проти України, але мають продовжувати солідарно підтримувати європейську країну, адже це відповідає інтересам самого ЄС. — Укрінформ.

Images: ["[630_360_16759...](https://static.ukrinform.com/photos/2023_02/thumb_files/630_360_1675929893-693.jpg)"]

Tags: ['Німеччина', 'Шольц', 'Війна з росією']

Type: Article

<!--METADATA-->

![](../Images/yкринформ/2023-05-09T16-24-00-03-00/630_360_1675929893-693.jpg) Європа,світ не повинні забувати про російську агресію проти України, але маютьпродовжувати солідарно підтримувати європейську країну, адже це відповідаєінтересам самого ЄС.

Про це заявив канцлер ФРН Олаф Шольц під час дебатів у Європейськомупарламенті 9 травня, повідомляє кореспондент Укрінформу.

«Не будемо забувати: російська агресія є загрозою. ... Це загроза миру табезпеці в Європі та в усьому світі. ... Це демонстрація сили, влади, якаготова оскаржувати закон. І цей меседж ми не маємо права залишити непочутим,удати, що нічого не сталося. З нападом на Україну пов’язане чітке послання. Іми разом у НАТО маємо чітко всім показати, що ми є достатньо сильними, абибути в змозі захиститися як мирний альянс, який не здійснює агресію протиінших», - заявив Шольц.

**Читайте також:** [ **Шольц** ](https://www.ukrinform.ua/rubric-polytics/3706795-solc-lobiuvatime-ideu-rozsirenna-es-zokrema-clenstva-ukraini.html)

Він підкреслив, що в Європі та у всьому світі повинен бути консенсус щодонеприпустимості повернення до ревізіонізму, зміни кордонів за допомогою сили.Саме це є запорукою миру на планеті, зазначив політик.

Німецький канцлер визнав, що на тлі російської агресії ЄС продемонструвавнебувалу згуртованість і солідарність: це стосується допомоги Україні,посилення обороноздатності самого ЄС, а також подальшої підтримки України нашляху відбудови. Це завдання потребуватиме багато ресурсів, часу і терпіння,зауважив політик. Але, додав він, це є також великим шансом не лише дляУкраїни, але для всієї Європи, адже «процвітаюча, демократична Україна єчітким відторгненням путінської імперської, ревізіоністської, незаконноїполітики на нашому континенті».

Шольц відкинув критику деяких парламентаріїв щодо повільності ухваленняБерліном рішень з надання військової допомоги Україні. Німеччина є найбільшим«донором» України в ЄС, нагадав глава уряду ФРН.

**Читайте також:** [ **Шольц** ](https://www.ukrinform.ua/rubric-polytics/3706733-solc-pro-parad-u-rosii-ca-demonstracia-sili-nas-ne-zalakae.html)

«Єдине цілком зрозуміло: Німеччина надає Україні найбільшу підтримку середусіх членів ЄС. Ми будемо такими залишатися, адже хочемо підтримати Україну вїї визвольній боротьбі», - пообіцяв Шольц. Він особливо відзначив, що ФРНдалеко попереду в тому, що стосується надання Україні озброєнь. Але передачавсіх типів озброєнь вирішувалася та буде вирішуватися у тісній координації зпартнерами та друзями, таку політику підтримує більшість громадян ФРН.

Зазначимо, що загальна вартість окремих ліцензій, виданих Федеральним урядомна експорт військових товарів в Україну в період з 1 січня 2022 року по 24квітня 2023 року, становить 2 751 982 374 євро.

Фото: ОП

Source: [https://www.ukrinform.ua/rubric-polytics/3706875-evropa-ne-povinna-zabuvati-pro-rosijsku-agresiu-solc.html](https://www.ukrinform.ua/rubric-polytics/3706875-evropa-ne-povinna-zabuvati-pro-rosijsku-agresiu-solc.html)