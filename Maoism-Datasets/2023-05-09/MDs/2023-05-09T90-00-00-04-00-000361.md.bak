# Володимир Зеленський поспілкувався зі студентами Альянсу європейських університетів EUniWell

Author: ['АРМІЯINFORM']

Time: 2023-05-09T90:00:00-04:00

Description: Президент України Володимир Зеленський узяв участь у заході Europe Unity For Well-Being,... Война с Украиной 2022, Война с Украиной последние новости сегодня, Новости война с Украиной 2022 последние на сегодня, Будет ли война между Украиной и Россией и когда, Война с Украиной в 2022 году будет или нет,  Будет ли война с Украиной в ближайшее время что говорят,  Война с Украиной новости,  Новости Украины сегодня,  Украинские новости в украинских СМИ на русском

Images: ['[718ccdd777971f83215a5840e8958540_1683654619_extra_large.jpeg](https://armyinform.com.ua/wp-content/uploads/2023/05/718ccdd777971f83215a5840e8958540_1683654619_extra_large.jpeg)', '[028fd47f53bdf67d0cd2c81de6ec81b7_1683648898_wysiwyg.jpeg](https://armyinform.com.ua/wp-content/uploads/2023/05/028fd47f53bdf67d0cd2c81de6ec81b7_1683648898_wysiwyg.jpeg)', '[4d0de89ff74aaabc9974b7f3c76ef2bc_1683648898_wysiwyg.jpeg](https://armyinform.com.ua/wp-content/uploads/2023/05/4d0de89ff74aaabc9974b7f3c76ef2bc_1683648898_wysiwyg.jpeg)', '[d7e7e2211f1e8acaa5de92080d5f8ac3_1683648898_wysiwyg.jpeg](https://armyinform.com.ua/wp-content/uploads/2023/05/d7e7e2211f1e8acaa5de92080d5f8ac3_1683648898_wysiwyg.jpeg)']

Tags: ['ВОЛОДИМИР ЗЕЛЕНСЬКИЙ', 'ПРЕЗИДЕНТ УКРАЇНИ']

Category: News

<!--METADATA-->

![](../Images/AРМІЯINFORM/2023-05-09T90-00-00-04-00/718ccdd777971f83215a5840e8958540_1683654619_extra_large.jpeg)

Президент України Володимир Зеленський узяв участь у заході Europe Unity ForWell-Being, ініційованому Київським національним університетом імені ТарасаШевченка в межах Альянсу європейських університетів EUniWell.

Про це йдеться у [публікації](https://www.president.gov.ua/news/zahist-i-svoboda-ce-pryamij-rezultat-smilivosti-volodimir-ze-82793) на сторінці новинОфіційного інтернет-преставництва Президента України.

Глава Української держави присвятив свій виступ сміливості, адже вона єважливою в усіх сферах життя: і в житті людини, і в житті держави, і в життівсього Європейського континенту.

«Чи були б ми тут сьогодні, якби 80 років тому вільні народи світу не проявилиб достатньої сміливості, щоб знищити зло нацизму? Очевидно, якби тоді виникдефіцит сміливості, сьогодні нас би тут не було», — сказав ВолодимирЗеленський.

![](../Images/AРМІЯINFORM/2023-05-09T90-00-00-04-00/028fd47f53bdf67d0cd2c81de6ec81b7_1683648898_wysiwyg.jpeg)

За його словами, після Другої світової війни простір свободи у Європі та майжевсюди у світі неухильно розширювався, бо сміливості в людей ставало більше.Утім, як зазначив Глава держави, за свободу доводилося боротися, бо існувалипротивники свободи й автократи, які вважали, що можуть дозволити собі невіддати людям те чи інше право.

«Усі ви можете поглянути на шлях, який пройшли ваші країни в боротьбі засвободу для людей, у боротьбі за нашу Європу, яку ми знаємо й цінуємо, тапобачити, що це був шлях саме сміливості — конкретних сміливих людей, якібудували нашу спільноту вільних народів», — зауважив Президент.

Він наголосив, що в наші дні ми не маємо права піддаватися ілюзії, що битву засвободу вже завершено й що сміливість більше ніколи не знадобиться.

«Ця жорстока терористична війна, яку веде росія проти України, — нагадуваннякожній нашій країні, кожному й кожній із вас особисто, що сміливість може бутипотрібна вам сьогодні так само, як і в будь-який інший час сміливість булапотрібна для захисту свободи й наших європейських цінностей», — акцентувавГлава держави.

За словами Володимира Зеленського, особиста сміливість переростає у сміливістьсуспільств, народів і держав і в результаті — у сміливість континенту.

«Зараз Європа саме така — смілива. Ухвалює рішення, підтримує захист свободи,тисне на агресора. Завдяки чому це відбувається? Це сміливість лідерів. І цесміливість звичайних людей, за якими йдуть лідери», — пояснив він.

![](../Images/AРМІЯINFORM/2023-05-09T90-00-00-04-00/4d0de89ff74aaabc9974b7f3c76ef2bc_1683648898_wysiwyg.jpeg)

Президент висловив переконання, що саме завдяки сміливості Україна та їїсоюзники переможуть у цій жорстокій війні, яку розвʼязала росія, і подолаютьросійську ідеологію ненависті до європейської свободи.

«Причому наша перемога зараз, коли російська агресія торкнулася лише України,зробить те, чого не вдалося зробити у вирішальне десятиліття перед Другоюсвітовою війною. Ми знищимо тотальне зло при його корінні, коли воно ще невстигло охопити агресією інші народи Європи», — зауважив Глава держави.

Водночас, за його словами, навіть після нашої перемоги не можна втрачатисміливості.

«Ви не повинні втрачати сміливості! Ніхто не знає того свого часу, коли,можливо, доведеться стати на захист свободи. Ніхто не знає достеменно, якізагрози свободі можуть виникнути через рік, через пʼять років. Якщо доведетьсязахищати свободу, будь ласка, будьте сміливими! Будь ласка, не здавайте своїхцінностей тим, хто прагне їх знищити. Боріться, щоб простір свободи нічого невтрачав. Якби так не робили до нас, сьогодні нас тут не було б. Якщо так небудемо робити ми, то хіба свобода збережеться після нас?», — сказав ПрезидентУкраїни.

Володимир Зеленський побажав кожному студенту й студентці знайти ту сферу, уякій їхня сміливість зможе дати більше свободи й можливостей усій Європі.

«Я щиро бажаю вашому поколінню передати вашим дітям ще більш вільну, ще більшоб’єднану та ще більш захищену Європу, ніж ми можемо забезпечити зараз іобов’язково забезпечимо», — зазначив Глава держави.

![](../Images/AРМІЯINFORM/2023-05-09T90-00-00-04-00/d7e7e2211f1e8acaa5de92080d5f8ac3_1683648898_wysiwyg.jpeg)

Відповідаючи на запитання студентів, Володимир Зеленський наголосив, що ниніукраїнці в боротьбі з росією відстоюють європейські цінності, тож Українуможна вважати опорою демократичного світу.

«Україна — це стіна між абсолютною автократією й демократією. І тому миповинні вистояти. Для того, щоб у майбутньому бути справді опорою потужної танезалежної Європи. Тому й тримаємо цю стіну міцно», — сказав Президент.

На переконання Глави держави, європейці також мають усвідомити, що громадяниУкраїни, хоч і були колись в СРСР, за своєю суттю — європейці, сповідують такісамі цінності і, найголовніше, — захищають їх сьогодні. Саме тому громадяникраїн ЄС мають і далі підтримувати Україну й допомагати в боротьбі зросійським агресором.

«Не на полі бою в Україні — тут ми впораємося самі. Але дуже важливо, щоб витиснули на свої суспільства, щоб були об’єднані в допомозі та підтримціУкраїни, засуджували агресію Росії. І тиснули на своїх політичних лідерів, якіповинні допомагати Україні. Якщо санкції проти Росії — то потужні, якщопередавати зброю — то без зволікань, якщо допомагати Україні в захисті вінформаційному просторі — то на всі сто відсотків», — акцентував ВолодимирЗеленський і додав, що Росія веде війну не лише проти України, а й протиЄвропи.

Президент наголосив, що війна має закінчитися виведенням російських військ зусіх українських територій, а не перетворитися на заморожений конфлікт уЄвропі.

«Ми хочемо витіснити російські війська з нашої території. Більше жодногопродовження війни ми не хочемо. Ми хочемо просто бути вільними й нагадати, щоми не в ляльковому театрі Президента Путіна, а ми — самодостатня держава», —заявив Володимир Зеленський.

Він також зауважив, що після завершення війни Україна — майбутній повноправнийчлен ЄС — потребуватиме відбудови, адже багато міст і громад зруйнованівнаслідок бойових дій.

«Для всього цього знадобиться допомога: у роботі, у розвитку, у внеску вреновацію України. Тому запрошуємо енергійних людей, студентів зі своїмиідеями, зі своїми знаннями в Україну для відновлення нашої держави», — сказавПрезидент.

Глава держави привітав усіх присутніх із Днем Європи та запросив наступногороку відзначити цей день вже в мирній Україні.

Альянс EUniWell об’єднує 11 університетів Європи (загальна кількість студентів— 337 тис.): Університет Ліннея (Швеція), Нантський університет (Франція),Університет Земмельвайса (Угорщина), Бірмінгемський університет (ВеликаБританія), Кельнський університет (ФРН), Університет Флоренції (Італія),Констанцький університет (Німеччина), Університет Мурсії (Іспанія),Університет Сантьяго-де-Компостела (Іспанія), Київський національнийуніверситет імені Тараса Шевченка (Україна), Національний інститут східних мові цивілізацій INALCO (Франція). Захід транслювався для всіх 11 університетівEUniWell.

Source: [https://armyinform.com.ua/2023/05/09/volodymyr-zelenskyj-pospilkuvavsya-zi-studentamy-alyansu-yevropejskyh-universytetiv-euniwell/](https://armyinform.com.ua/2023/05/09/volodymyr-zelenskyj-pospilkuvavsya-zi-studentamy-alyansu-yevropejskyh-universytetiv-euniwell/)