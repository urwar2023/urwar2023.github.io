# Сі Цзіньпін не привітав путіна з 9 травня

Authors: Ukrinform (Person)

Publisher: Укринформ (Organization)

Published Time: 2023-05-09T17:48:00+03:00

Modified Time: 2023-05-09T17:48:00+03:00

Description: Голова КНР Сі Цзіньпін не направляв вітання президенту росії володимиру путіну з нагоди дня перемоги 9 травня, одного з найважливіших свят путінської росії. — Укрінформ.

Images: ["[630_360_16793...](https://static.ukrinform.com/photos/2023_03/thumb_files/630_360_1679341127-578.jpg)"]

Tags: ['Китай', 'путін', '9 травня', 'Війна з росією']

Type: Article

<!--METADATA-->

![](../Images/2023-05-09T17-48-00-03-00/630_360_1679341127-578.jpg) Голова КНРСі Цзіньпін не направляв вітання президенту росії володимиру путіну з нагодидня перемоги 9 травня, одного з найважливіших свят путінської росії.

Згадки про вітання Сі на адресу путіна відсутні на сайті МЗС та в національнихЗМІ Китаю, передає власний кореспондент Укрінформу.

Так, на інтернет-сторінці [ ](https://www.fmprc.gov.cn/mfa_eng/) , деоприлюднюються всі міжнародні контакти китайського лідера, за сьогоднішнійдень опубліковано лише два повідомлення, в яких ідеться про призначенняголовою КНР послів Китаю та співчуття Сі президенту Руанди Полю Кагаме узв’язку з великими жертвами й матеріальними збитками, яких завдали ційафриканській країні катастрофічні зливи.

У попередньому дописі, датованому 6 травня, повідомляється, що Сі Цзіньпін ійого дружина Пен Ліюань надіслали вітальне послання королю Великої БританіїЧарльзу III і королеві Каміллі з нагоди коронації.

[ ](http://ru.china-embassy.gov.cn/rus/) , як і диппредставництво росії в КНР,також не повідомляють про привітання. Немає про нього й на сайті кремля та вросійських пропагандистських медіа, які б обов’язково використали таку нагодудля підтвердження непорушності китайсько-російської дружби.

Національні китайські ЗМІ взагалі проігнорували чи не найголовніше свято росії[ ](https://www.ukrinform.ua/tag-putin) , жодним словом не згадавши про«парад» у москві та зроблені під час цього дійства заяви господаря кремля.

Можна припустити, що Сі привітав російського колегу якимось непублічнимспособом, але це видається малоймовірним.

**Читайте також:** [ ](https://www.ukrinform.ua/rubric-world/3706726-kim-cen-in-privitav-putina-z-9-travna-pobazav-peremogi-u-borotbi-proti-svavilla-imperialistiv.html)

Як відомо, Китай і росія визначають свої відносини як стратегічне партнерствобез будь-яких обмежень. Проте Пекін, який від початку російського вторгнення вУкраїну став для москви безальтернативним життєво важливим економічнимпартнером, на практиці проводить власну зовнішню політику, зокремадотримуючись запроваджених проти росії санкцій.

Як повідомляв Укрінформ, [ ](https://www.ukrinform.ua/rubric-world/3706742-promova-putina-na-9-travna-e-zbocennam-ta-spotvorennam-istorii-sky-news.html) назвав промову російського лідера володимира путіна на параді 9травня «гротескним збоченням» і «спотворенням історії».

_Фото: ЕРА_

Source: [https://www.ukrinform.ua/rubric-world/3706928-si-czinpin-ne-privitav-putina-z-9-travna.html](https://www.ukrinform.ua/rubric-world/3706928-si-czinpin-ne-privitav-putina-z-9-travna.html)