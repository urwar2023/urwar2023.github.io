<h1>ЗМІ: Бускетс покине «Барселону» після завершення сезону</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-05-09T20:39:31+03:00</p>
<p>Modified Time: 2023-05-09T20:39:31+03:00</p>
<p>Description: Півзахисник уже повідомив про це керівництво клубу. — Укрінформ.</p>
<p>Images: ["<a href="https://static.ukrinform.com/photos/2023_05/thumb_files/630_360_1683653693-804.jpg">630_360_16836...</a>"]</p>
<p>Tags: ['Барселона', 'Футбол']</p>
<p>Type: Article</p>
<!--METADATA-->

<p><img alt="" src="../Images/2023-05-09T20-39-31-03-00/630_360_1683653693-804.jpg" />Півзахисник уже повідомив про це керівництво клубу.</p>
<p>Серхіо Бускетс покине «Барселону» після закінчення нинішнього сезону, <a href="https://www.marca.com/futbol/barcelona/2023/05/09/645a5d9546163f530e8b45fe.html"></a>Marca, передає Укрінформ.</p>
<p>Бускетс є вихованцем клубної академії «Барси» та проводить 15-й сезон у складікаталонців. Чинний контракт півзахисника з клубом розрахований до липня.</p>
<p>Футболіст не планує підписувати з «Блаугранас» нову угоду. Про це вінповідомив керівництво команди сьогодні, 9 травня. Одним з клубів, з якимпов'язують гравця, є «Інтер Маямі». За цю команду із січня виступаєексфутболіст «Шахтаря» Сергій Кривцов.</p>
<p>Офіційне оголошення про відхід Бускетса з «Барселони» може відбутися післяматчу Ла Ліги проти «Еспаньйола». Саме в цій грі каталонці мають змогугарантувати собі першу за чотири роки перемогу у чемпіонаті Іспанії.</p>
<p>Бускетс дебютував за «Барселону» у вересні 2008 року. З того моменту зіграв закоманду 719 матчів у всіх турнірах. На його рахунку 18 голів та 45 асистів.</p>
<p><strong>Читайте також:</strong> <a href="https://www.ukrinform.ua/rubric-sports/3635567-kapitan-zbirnoi-ispanii-serhio-buskets-zaversiv-kareru-v-nacionalnij-komandi.html"> <strong>Бускетс</strong> </a></p>
<p>Як повідомляв Укрінформ, у грудні 2022 року після завершення чемпіонату світуз футболу у Катарі Бускетс оголосив про завершення міжнародної кар'єри.</p>
<p>Фото: Getty Images</p>
<p>Source: <a href="https://www.ukrinform.ua/rubric-sports/3707010-zmi-buskets-pokine-barselonu-pisla-zaversenna-sezonu.html">https://www.ukrinform.ua/rubric-sports/3707010-zmi-buskets-pokine-barselonu-pisla-zaversenna-sezonu.html</a></p>