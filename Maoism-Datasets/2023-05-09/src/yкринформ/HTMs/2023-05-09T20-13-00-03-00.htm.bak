<h1>У Харкові продовжать будівництво нових станцій метро – мер</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-05-09T20:13:00+03:00</p>
<p>Modified Time: 2023-05-09T20:13:00+03:00</p>
<p>Description: У Харкові продовжуватиметься будівництво третьої лінії метрополітену навіть під час війни, фінансові установи, що надали кредит, підтримують цю позицію. — Укрінформ.</p>
<p>Images: ["<a href="https://static.ukrinform.com/photos/2023_05/thumb_files/630_360_1683652104-681.jpg">630_360_16836...</a>"]</p>
<p>Tags: ['Будівництво', 'Метро', 'Харків', 'Терехов']</p>
<p>Type: Article</p>
<!--METADATA-->

<p><img alt="" src="../Images/2023-05-09T20-13-00-03-00/630_360_1683652104-681.jpg" /> У Харковіпродовжуватиметься будівництво третьої лінії метрополітену навіть під часвійни, фінансові установи, що надали кредит, підтримують цю позицію.</p>
<p>Про це 9 травня на пресконференції повідомив Харківський міський голова ІгорТерехов, передає кореспондент Укрінформу.</p>
<p>«Безумовно, дві станції будуть побудовані. Я мав змогу спілкуватися з ЕБРР урамках форуму (під час перебування в США наприкінці квітня – початку травня, -ред.). Ми ще раз підтвердили свої наміри. Ніхто нічого не зупиняє. Кредит якбув нам наданий, так він і є. Що стосується закупівлі рухомого складу - теж мийдемо по графіку закупівлі», - сказав Терехов.</p>
<p>Він зауважив, що єдина зміна, яку внесли до проєкту, - це будівництвоелектродепо «Олексіївське» безпосередньо під землею.</p>
<p><strong>Читайте також:</strong> <a href="https://www.ukrinform.ua/rubric-vidbudova/3702890-na-vidnovlenna-harkova-potribno-95-milardiv-terehov.html"> <strong>Терехов</strong> </a></p>
<p>«Ми переробляємо зараз план, бо ми хочемо, щоб електродепо - і в цьому з намизгодні фінансові інституції, партнери, Європейський банк реконструкції тарозвитку і Європейський інвестиційний банк, було під землею».</p>
<p>Як повідомлялося, проєкт розвитку КП «Харківський метрополітен» передбачаєбудівництво електродепо та нових станцій Олексіївської лінії – «Державінська»та «Одеська», в бік вул. Одеської, та придбання 85 одиниць рухомого складу. Найого реалізацію залучені кредитні кошти у сумі 320 млн євро.</p>
<p><strong>Читайте також:</strong> <a href="https://www.ukrinform.ua/rubric-vidbudova/3705594-kompanii-ssa-zacikavleni-v-investuvanni-u-vidbudovu-energeticnoi-infrastrukturi-harkova-mer.html"> </a></p>
<p>Ще до повномасштабного вторгнення було оголошено всі необхідні тендери.Будівництво мало розпочатися навесні. У червні 2022 року мер Харкова зауважив,що під час реалізації проєкту <a href="https://www.ukrinform.ua/rubric-regions/3496989-u-budivnictvo-harkivskogo-metro-vnesut-korektivi-vrahuut-voennij-dosvid.html"> </a> – «опустять» депо, яке планувалося як наземне.</p>
<p>Наразі КП «Харківський метрополітен» має 30 станцій на трьох лініях.</p>
<p>Source: <a href="https://www.ukrinform.ua/rubric-regions/3707000-u-harkovi-prodovzat-budivnictvo-novih-stancij-metro-mer.html">https://www.ukrinform.ua/rubric-regions/3707000-u-harkovi-prodovzat-budivnictvo-novih-stancij-metro-mer.html</a></p>