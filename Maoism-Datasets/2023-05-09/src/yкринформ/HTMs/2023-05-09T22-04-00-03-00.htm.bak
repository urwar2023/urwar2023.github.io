<h1>Зеленський: Лише питання часу, коли ми зможемо відновити справедливий мир</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-05-09T22:04:00+03:00</p>
<p>Modified Time: 2023-05-09T22:04:00+03:00</p>
<p>Description: Лише питання часу, коли українці зможуть відновити справедливий мир для нашої частини Європи, для нашої країни. — Укрінформ.</p>
<p>Images: ["<a href="https://static.ukrinform.com/photos/2023_04/thumb_files/630_360_1682451261-591.jpeg">630_360_16824...</a>"]</p>
<p>Tags: ['Україна', 'Зеленський', 'Війна з росією']</p>
<p>Type: Article</p>
<!--METADATA-->

<p><img alt="" src="../Images/2023-05-09T22-04-00-03-00/630_360_1682451261-591.jpeg" /> Лишепитання часу, коли українці зможуть відновити справедливий мир для нашоїчастини Європи, для нашої країни.</p>
<p>Про це Володимир Зеленський сказав у <a href="https://www.youtube.com/watch?v=mMMiJq9AxmA"></a> , повідомляє Укрінформ.</p>
<p>_Відео:<a href="https://www.youtube.com/watch?v=mMMiJq9AxmA"> </a> _</p>
<p><strong>Бажаю здоровʼя, шановні українці!</strong></p>
<p>Сьогодні ми всі змогли побачити: коли державі повернуто чесну історію, топослідовність подій набуває особливого сенсу.</p>
<p>Учора, 8 травня, Європа та світ згадували про спільну перемогу над агресієюнацизму, про капітуляцію того зла. А сьогодні, 9 травня, ми разом з усієювільною Європою, відзначаючи День Європи, вшановуємо досягнення, якого простоне було б, якби не було перемоги над нацизмом. Не було б у нас такоїобʼєднаної Європи – Європи без агресій і реваншизму, Європи, що поважає різнікультури, яка долає суперечки виключно у правовій площині і яка пишаєтьсярізноманіттям на нашому континенті.</p>
<p>Що більше люди знатимуть чесну історію, що більше бачитимуть спільне міжжорстокими агресіями ХХ і ХХІ століть, то більше цінуватимуть цюпослідовність. День памʼяті та перемоги над нацизмом у Другій світовій війні,а одразу за ним – День Європи, Європи як реалізованої мрії про мирнийконтинент. І це лише питання часу, коли ми зможемо відновити сталий ісправедливий мир для нашої частини Європи, для України. Це лише питання часу,коли й теперішній агресор програє, як той агресор, що програв 78 років тому,коли й російський реваншизм буде роздавлений хоробрістю наших воїнів таспільною силою вільного світу.</p>
<p>Сьогодні День Європи в Україні ми відзначали разом з Європою.</p>
<p>Візит Урсули фон дер Ляєн, пані Президентки Європейської комісії, був ісимволічним саме в цей день, і дуже продуктивним. Ми обговорили й нашу оборону– те, чого маємо досягти, і те, чого очікуємо від партнерів. Обговорилисанкційний тиск на росію, активно готуємо разом із Європою 11-й санкційнийпакет проти росії. Обговорили наші політичні перспективи у європейськійінтеграції. Звичайно, обговорили й експортну суперечку із нашими сусідами вЄС. Маємо подолати її в чіткому дусі наявної між нами договірної бази.</p>
<p>Дякую пані Президентці Єврокомісії й за участь у сьогоднішній зустрічі нашихпартнерів, які працюють задля створення трибуналу щодо злочину агресії росіїпроти України. Загалом 37 учасників зустрічі – держави та міжнародніінституції. Звернувся до учасників, закликав рухатися без зупинок на шляху доповної відповідальності агресора.</p>
<p>Зустрівся сьогодні й зі спільнотами європейських університетів – Британія,Швеція, Франція, Італія, Іспанія, Угорщина і, звичайно, українські студенти.Поговорили з ними про сміливість, яка завжди буде потрібною Європі, та про те,як ми всі разом можемо наблизити нашу спільну перемогу.</p>
<p>Є чергові хороші новини від партнерів. Із того, що можна сказати публічно: єновий оборонний пакет від Сполучених Штатів. Загальний обсяг – 1 млрд 200 млндоларів. Артилерія, захист від ракет і безпілотників терористів, інші речі дляпосилення наших захисників і захисниць. Дякую Президенту Байдену, Конгресу –обом партіям, – та кожній американській родині за незмінну підтримку й заамериканську силу, яка додає нам міцності.</p>
<p>Працюємо також і з іншими партнерами над додатковими оборонними пакетами –додаємо нові можливості для наших воїнів.</p>
<p>Окрема вдячність парламенту Франції за сьогоднішнє рішення щодо визнаннятерористичною російської псевдоприватної групи «вагнер». Це те, що має бутиухвалено всім світом – кожен прояв тероризму має бути знищений, а кожентерорист – засуджений.</p>
<p>І, звичайно, сьогодні, після того, як держава-терорист укотре намагаласяпознущатися з наших людей та вкотре програла нашим захисникам і захисницямнеба, я дякую нашим Повітряним силам та всім нашим воїнам інших родів військ,які здійснюють протиповітряну оборону. Справді молодці!</p>
<p><strong>Слава всім, хто захищає Україну й українців! Дякую всім, хто допомагає!</strong></p>
<p><strong>Дякую всім, хто разом із нами повертає Європі мир і справедливість!</strong></p>
<p><strong>Слава Україні!</strong></p>
<p><em>Фото: ОП</em></p>
<p>Source: <a href="https://www.ukrinform.ua/rubric-ato/3707040-zelenskij-lise-pitanna-casu-koli-mi-zmozemo-vidnoviti-spravedlivij-mir.html">https://www.ukrinform.ua/rubric-ato/3707040-zelenskij-lise-pitanna-casu-koli-mi-zmozemo-vidnoviti-spravedlivij-mir.html</a></p>