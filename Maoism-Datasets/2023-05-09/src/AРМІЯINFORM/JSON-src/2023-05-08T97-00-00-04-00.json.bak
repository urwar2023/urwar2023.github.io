{'title': 'У Верховній Раді обговорили питання грошового забезпечення та виплати додаткової винагороди військовим', 'description': 'У Верховній Раді України обговорили питання грошового забезпечення та виплати додаткової... Война с Украиной 2022, Война с Украиной последние новости сегодня, Новости война с Украиной 2022 последние на сегодня, Будет ли война между Украиной и Россией и когда, Война с Украиной в 2022 году будет или нет,  Будет ли война с Украиной в ближайшее время что говорят,  Война с Украиной новости,  Новости Украины сегодня,  Украинские новости в украинских СМИ на русском', 'time': '2023-05-08T97:00:00-04:00', 'author': ['АРМІЯINFORM'], 'images': ['https://armyinform.com.ua/wp-content/uploads/2023/05/2023-05-08_134128.png'], 'text': '![](https://armyinform.com.ua/wp-content/uploads/2023/05/2023-05-08_134128.png) Ілюстративне фото\n\nУ Верховній Раді України обговорили питання грошового забезпечення та виплатидодаткової винагороди військовим.\n\nПро це [повідомила](https://www.rada.gov.ua/news/razom/236240.html) пресслужбаАпарату ВРУ.\n\nТак, учасники обговорили комплекс питань, зокрема, щодо:\n\n* підвищення рівня заробітної плати особам, призваним на строкову військову службу (не нижче рівня мінімальної заробітної плати);  * збільшення розміру стипендій курсантам вищих військових закладів та закладів освіти, які мають військові навчальні підрозділи (не нижче рівня стипендій цивільних вишів);  * підвищення рівня грошового забезпечення інструкторів;  * уніфікації оплати праці військовослужбовців усіх структур сил оборони і безпеки в контексті запровадження єдиного стандарту (порядку) грошового забезпечення;  * виплати додаткової винагороди, зокрема, створення законодавчих підстав для стимулюючих виплат для проведення наступу.\n\nРобоча група також обговорила проблемні питання виплат компенсації членамсімей військовослужбовців, які вважаються зниклими безвісти, та індексаціїпенсій військовослужбовцям. Крім того, було запропоновано врегулювати питанняреєстрації у військових підрозділах транспортних засобів із правимрозташуванням керма в період дії воєнного стану та спростити процедурусписання відповідної техніки.\n\nОкремо обговорювалося питання звільнення з військової служби деяких категорійвійськовослужбовців.\n\nЯк зазначається, результатом спільної роботи має стати так званийстимуляційний пакет законодавчих змін щодо впорядкування вказаних питань.\n\nДо складу робочої групи увійшли, зокрема, представники Міністерства оборони,Генерального штабу ЗСУ, Служби зовнішньої розвідки України, СБУ, ГУР МОУ таінших.', 'category': 'News', 'tags': ['STOPRUSSIA', 'АГРЕСІЯ РФ', 'ВЕРХОВНА РАДА УКРАЇНИ', 'ВТОРГНЕННЯ РФ'], 'source': 'https://armyinform.com.ua/2023/05/08/robocha-grupa-obgovoryla-pytannya-groshovogo-zabezpechennya-ta-vyplaty-dodatkovoyi-vynagorody-vijskovym/'}