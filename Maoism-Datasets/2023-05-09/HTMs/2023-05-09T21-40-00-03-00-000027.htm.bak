<html>
<head><style>img{height: auto; width: auto\9; width:100%;}</style></head>
<body>
<h1>Блінкен про зернову угоду: Годі світові переконувати рф, аби вона не перетворювала їжу на зброю</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-05-09T21:40:00+03:00</p>
<p>Modified Time: 2023-05-09T21:40:00+03:00</p>
<p>Description: Державний секретар США Ентоні Блінкен закликав до зміцнення міжнародних зусиль щодо продовження й розширення Чорноморської зернової угоди та позбавлення росії можливості регулярно використовувати голод як зброю у війні проти України. — Укрінформ.</p>
<p>Images: ["<a href="https://static.ukrinform.com/photos/2023_01/thumb_files/630_360_1674007118-313.jpg">630_360_16740...</a>"]</p>
<p>Tags: ['МЗС', 'США', 'Зерно', 'Блінкен']</p>
<p>Type: Article</p>
<!--METADATA-->

<p><img alt="" src="../Images/yкринформ/2023-05-09T21-40-00-03-00/630_360_1674007118-313.jpg" /> Державнийсекретар США Ентоні Блінкен закликав до зміцнення міжнародних зусиль щодопродовження й розширення Чорноморської зернової угоди та позбавлення росіїможливості регулярно використовувати голод як зброю у війні проти України.</p>
<p>Про це він заявив у вівторок під час спільної пресконференції в Вашингтоні зглавою МЗС Британії, передає власний кореспондент Укрінформу.</p>
<p>«Хоча ми вдячні за невтомні зусилля генерального секретаря (ООН – ред.)Гутерреша та наших колег у Туреччині, які працюють над розв’язанням проблеми,світ не має кожні кілька тижнів нагадувати москві, щоби вона припинилавикористовувати голод як зброю у війні проти України», - наголосив державнийсекретар США.</p>
<p><strong>Читайте також:</strong> <a href="https://www.ukrinform.ua/rubric-world/3706999-ssa-zaklikaut-vooz-zaprositi-tajvan-na-travnevu-zustric-blinken.html"> <strong>Блінкен</strong> </a></p>
<p>Він пояснив, що останнім часом росія знову вдалася до блокування суден, якіпрямують до українських портів, щоби завантажитися зерном. Блінкен назвав цідії російської сторони «цинічними», спрямованими на зменшення обсягів поставокпродовольства у країни Африки, Близького Сходу та інші країни, які потребуютьпродовольства.</p>
<p>Держсекретар США також повідомив, що обговорив можливості для продовження тарозширення Чорноморської зернової ініціативи з главою британської дипломатіїДжеймсом Клеверлі.</p>
<p><strong>Читайте також:</strong> <a href="https://www.ukrinform.ua/rubric-world/3707032-akso-rosiu-ne-zupiniti-zaraz-svit-zaplatit-dorozcu-cinu-glava-mzs-britanii.html"> </a></p>
<p>Як повідомляв Укрінформ, міністр закордонних справ Британії перебуває звізитом у США, де заплановані його зустрічі з держсекретарем та провіднимидіячами Конгресу. Одна з головних тем обговорень – довготермінові зобов’язанняСША й Великої Британії щодо підтримки України.</p>
<p>Source: <a href="https://www.ukrinform.ua/rubric-economy/3707035-blinken-pro-zernovu-ugodu-godi-svitovi-perekonuvati-rf-abi-vona-ne-peretvoruvala-izu-na-zbrou.html">https://www.ukrinform.ua/rubric-economy/3707035-blinken-pro-zernovu-ugodu-godi-svitovi-perekonuvati-rf-abi-vona-ne-peretvoruvala-izu-na-zbrou.html</a></p>
</body>
</html>