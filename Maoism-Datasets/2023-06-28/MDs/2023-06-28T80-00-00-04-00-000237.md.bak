# Володимир Зеленський зустрівся з президентами Польщі та Литви в Києві

Author: ['АРМІЯINFORM']

Time: 2023-06-28T80:00:00-04:00

Description: Президент України Володимир Зеленський провів зустріч із Президентом Республіки Польща... Война с Украиной 2022, Война с Украиной последние новости сегодня, Новости война с Украиной 2022 последние на сегодня, Будет ли война между Украиной и Россией и когда, Война с Украиной в 2022 году будет или нет,  Будет ли война с Украиной в ближайшее время что говорят,  Война с Украиной новости,  Новости Украины сегодня,  Украинские новости в украинских СМИ на русском

Images: ['[26062f3b5525ad34b0d1372f8c784b6e_1687959586_extra_large.jpeg](https://armyinform.com.ua/wp-content/uploads/2023/06/26062f3b5525ad34b0d1372f8c784b6e_1687959586_extra_large.jpeg)']

Tags: ['ВОЛОДИМИР ЗЕЛЕНСЬКИЙ', 'ПРЕЗИДЕНТ ЛИТВИ ГІТАНАС НАУСЕДА', 'ПРЕЗИДЕНТ ПОЛЬЩІ АНДЖЕЙ ДУДА', 'ПРЕЗИДЕНТ УКРАЇНИ']

Category: News

<!--METADATA-->

![](../Images/AРМІЯINFORM/2023-06-28T80-00-00-04-00/26062f3b5525ad34b0d1372f8c784b6e_1687959586_extra_large.jpeg)

Президент України Володимир Зеленський провів зустріч із ПрезидентомРеспубліки Польща Анджеєм Дудою та Президентом Литовської Республіки ГітанасомНаусєдою, які прибули до нашої країни з візитом.

Вітаючи друзів і партнерів України, Володимир Зеленський відзначив важливістьїхнього візиту саме сьогодні — у День Конституції нашої держави.

«Така зустріч є очевидним сигналом підтримки і нашої свободи, і нашої Європи,нашого прагнення жити вільно та згідно із законом. Я хочу подякувати,Гітанасе, тобі. Дуже вдячний за все. Я дякую тобі, Анджею. Дякую народам ідержавам, Литві та Польщі, за надзвичайно вагому щоденну підтримку України —збройну, політичну, економічну та гуманітарну», — сказав Глава держави,звертаючись до лідерів Литви та Польщі під час спільної зустрічі зпредставниками ЗМІ за результатами переговорів у Києві.

Окремо Володимир Зеленський подякував за потужне рішення Литви придбати двіустановки ППО NASAMS для передачі Україні.

«Це справді потрібно нам, нашим людям — українцям, українкам», — зазначив він.

Під час зустрічі лідери трьох країн обговорили весь комплекс актуальнихбезпекових питань. Володимир Зеленський поінформував колег про активні діїукраїнських військ на фронті, які дають змогу крок за кроком звільняти нашуземлю.

Сторони обговорили підготовку до Вільнюського саміту НАТО.

«Є реальна можливість зробити рішення саміту справді потрібними для всієїЄвропи. Це залежить тільки від того, чи будуть ці рішення в інтересах реальноїсили Альянсу, тобто спрямовані на запрошення України в НАТО», — акцентувавПрезидент України.

Також було приділено увагу європейській інтеграції України. ВолодимирЗеленський наголосив, що наша держава очікує початку вже в поточному роціпереговорів щодо членства в ЄС і подякував партнерам за підтримку.

«Звичайно, ми говорили про Формулу миру та нашу підготовку до Глобальногосаміту миру, який об’єднає різні держави заради однієї мети — реальногоподолання російської агресії. Росія програє цю війну, ніхто у Європі в цьомуне сумнівається. А ми здобудемо мир і реальну тривалу безпеку для нашихнародів. Усі разом, у єдності, посилюючи одне одного, посилюючи наші Альянси,зокрема НАТО, зміцнюючи Європейський Союз і наш спільний європейський спосібжиття», — заявив Глава Української держави.

З нагоди Дня Конституції Президент України ще раз подякував друзям і партнерам— Литві, Польщі, а також їхнім народам, які надали прихисток українцям ізперших днів повномасштабного російського вторгнення.

Зі свого боку Президент Республіки Польща Анджей Дуда привітав ВолодимираЗеленського та весь український народ із Днем Конституції й зазначив, що йогоз Президентом Литви сьогоднішній візит іще раз засвідчує, що Україна —суверенна, незалежна, горда, вільна й такою залишиться, бо переможе у війні зросійським агресором. Він висловив сподівання, що війна закінчитьсяповерненням Україною всіх своїх територій у межах міжнародно визнанихкордонів.

Серед найважливіших завдань Вільнюського саміту Анджей Дуда назвав наданнягарантій безпеки Україні на шляху до отримання повноправного членства вПівнічноатлантичному альянсі.

«Глибоко переконані, що безпека України — це безпека всіх нас. Це наші спільніінтереси — щоб НАТО в нашій частині Європи було якомога сильніше. А в зовсімнедалекому майбутньому — щоб Україна стала повноправним членом Альянсу, однієюз армій об’єднання, на яку поширюватиметься дія 5-ї статті статуту НАТО», —сказав він.

Президент Польщі також запевнив у підтримці прагнень нашої держави статиповноправним членом Європейського Союзу.

Лідер Литовської Республіки наголосив, що його країна підтримує членствоУкраїни в НАТО, і майбутній саміт у Вільнюсі має пришвидшити вступ нашоїкраїни до Альянсу.

Гітанас Наусєда також висловив сподівання, що Українська держава вже цьогороку розпочне переговори щодо вступу у Європейський Союз.

Президент Литви наголосив, що захоплюється силою духу українців, якийдемонструє рішуче прагнення нашого народу до перемоги над ворогом.

Гітанас Наусєда зазначив, що найближчим часом до України прибудуть дві пусковіустановки зенітно-ракетного комплексу NASAMS, які його країна придбала длязахисту українського неба.

«Ми маємо підтримувати Україну стільки, скільки потрібно на шляху до перемоги.Це рішення нашої держави та нашого народу. Литва надаватиме зброю Україні йбратиме участь у відновленні. Люди, які були змушені виїхати з України черезвійну, дуже добре почуватимуться в Литві», — наголосив лідер ЛитовськоїРеспубліки.

_Джерело:[Офіційне Інтернет-представництво ПрезидентаУкраїни](https://www.president.gov.ua/news/volodimir-zelenskij-zustrivsya-z-prezidentami-polshi-ta-litv-83873)_

Source: [https://armyinform.com.ua/2023/06/28/volodymyr-zelenskyj-zustrivsya-z-prezydentamy-polshhi-ta-lytvy-v-kyyevi/](https://armyinform.com.ua/2023/06/28/volodymyr-zelenskyj-zustrivsya-z-prezydentamy-polshhi-ta-lytvy-v-kyyevi/)