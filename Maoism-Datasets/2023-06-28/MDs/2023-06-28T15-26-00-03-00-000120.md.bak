# Лубінець: Знаємо ім'я кожного кримського мусульманина, який знаходиться у полоні РФ

Authors: Ukrinform (Person)

Publisher: Укринформ (Organization)

Published Time: 2023-06-28T15:26:00+03:00

Modified Time: 2023-06-28T15:26:00+03:00

Description: Українська влада знає ім'я кожного кримського мусульманина, які є у російському полоні та щодня працює, щоб визволити незаконно утримуваних РФ українців. — Укрінформ.

Images: ['[630_360_16855...](https://static.ukrinform.com/photos/2023_05/thumb_files/630_360_1685529085-928.jpg)']

Tags: ['Крим', 'Кримські татари', 'Полонені', 'Дмитро Лубінець']

Type: Article

<!--METADATA-->

![](../Images/yкринформ/2023-06-28T15-26-00-03-00/630_360_1685529085-928.jpg) Українськавлада знає ім'я кожного кримського мусульманина, які є у російському полоні тащодня працює, щоб визволити незаконно утримуваних РФ українців.

Про це у своєму привітанні для усіх мусульман України із святом Курбан-Байрам[ заявив ](https://t.me/dmytro_lubinetzs/2817) уповноважений ВР із прав людиниДмитро Лубінець, передає Укрінформ.

«На жаль, сьогодні багато мусульман окупованого Криму – громадян України –незаконно перебувають за ґратами через сповідування своєї релігії. Ми знаємоім’я кожного кримського мусульманина, який знаходиться у російському полоні, ікожного дня ми працюємо, аби визволити наших незаконно утримуваних Росієюукраїнських громадян», - запевнив він.

За його даними, в Україні проживають понад 2 мільйони мусульман, які вільносповідують свою релігію у різних куточках нашої держави.

**Читайте також:** [ В Україні розслідують понад трьох тисяч проваджень зафактами викрадення цивільних ](https://www.ukrinform.ua/rubric-ato/3728847-v-ukraini-rozsliduut-ponad-troh-tisac-provadzen-za-faktami-vikradenna-civilnih.html)

Омбудсман наголосив, що Україна завжди була і залишається толерантною до всіхрелігій світу – право на свободу світогляду і віросповідання закріплено унашій Конституції.

«Згадаймо і про мусульман у лавах Збройних сил України, які боронять свободу інезалежність нашої держави. Нехай у цей день серця вірян будуть сповненічистими помислами, благодійними справами та почуттями єдності та братерства.Курбан-Байрам мубарек олсун», - зазначив Лубінець.

**Читайте також:** [ У Криму росіяни оштрафували двох кримських татар занаціональні прапори ](https://www.ukrinform.ua/rubric-crimea/3727903-u-krimu-rosiani-ostrafuvali-dvoh-krimskih-tatar-za-nacionalni-prapori.html)

Як відомо, дата святкування Курбан-байраму щороку змінюється та залежить відзміни фаз Місяця.

В Україні Курбан-байрам на державному рівні відзначається згідно з УказомПрезидента Володимира Зеленського від 30 липня 2020 року.

Source: [https://www.ukrinform.ua/rubric-crimea/3728869-lubinec-znaemo-ima-koznogo-krimskogo-musulmanina-akij-znahoditsa-u-poloni-rf.html](https://www.ukrinform.ua/rubric-crimea/3728869-lubinec-znaemo-ima-koznogo-krimskogo-musulmanina-akij-znahoditsa-u-poloni-rf.html)