# МЗС Китаю не заперечує слів свого посла в ЄС про підтримку кордонів України 1991 року

Authors: Ukrinform (Person)

Publisher: Укринформ (Organization)

Published Time: 2023-06-28T15:27:00+03:00

Modified Time: 2023-06-28T15:27:00+03:00

Description: Міністерство закордонних справ Китаю не заперечує слів посла КНР у Євросоюзі Фу Цуна про те, що Пекін може підтримати цілі України з відновлення своєї територіальної цілісності у кордонах 1991 року, включно з окупованим Росією Кримом. — Укрінформ.

Images: ['[630_360_16806...](https://static.ukrinform.com/photos/2023_04/thumb_files/630_360_1680615030-399.jpg)']

Tags: ['Китай', 'Україна', 'Війна з Росією']

Type: Article

<!--METADATA-->

![](../Images/yкринформ/2023-06-28T15-27-00-03-00/630_360_1680615030-399.jpg)Міністерство закордонних справ Китаю не заперечує слів посла КНР у ЄвросоюзіФу Цуна про те, що Пекін може підтримати цілі України з відновлення своєїтериторіальної цілісності у кордонах 1991 року, включно з окупованим РосієюКримом.

Як передає власний кореспондент Укрінформу, такого висновку можна дійти зкоментаря під час брифінгу речниці МЗС КНР Мао Нін.

Відповідаючи на запитання, чи відображають слова посла Фу позицію китайськогоуряду, Мао сказала: «Позиція Китаю щодо української кризи є послідовною ічіткою. Ми вважаємо, що всі сторони повинні працювати над створеннямсприятливих умов для політичного врегулювання кризи шляхом діалогу тапереговорів».

При цьому дипломат не заперечила й не поставила під сумнів слова посла проймовірність підтримки [ Китаєм ](https://www.ukrinform.ua/tag-kitaj) цілейУкраїни з відновлення суверенітету в межах міжнародно визнаних кордонів 1991року.

**Читайте також:** [ У Китаї відреагували на підготовку російськимивійськовими теракту на ЗАЕС ](https://www.ukrinform.ua/rubric-ato/3727779-u-kitai-vidreaguvali-na-pidgotovku-rosijskimi-vijskovimi-teraktu-na-zaes.html)

Китай, як відомо, офіційно не визнає анексії Росією ні Криму в 2014 році, нітимчасово окупованих у 2022 році російськими військами територій України.

Як повідомляв Укрінформ, посол КНР у Євросоюзі [ Фу Цун припустив, що Пекінможе підтримати цілі України ](https://www.ukrinform.ua/rubric-world/3728501-posol-kitau-v-es-pro-pidtrimku-kordoniv-ukraini-1991-roku-ne-rozumiu-comu-b-i-ni.html) щодо відновлення своєї територіальної цілісності укордонах 1991 року, включно з окупованим Росією Кримом.

Зокрема, в інтерв’ю Al Jazeera, коли посла запитали про підтримку цілей Києва,що включають повернення українських регіонів, які зараз окуповані Росією,високопоставлений китайський дипломат сказав: «Я не розумію, чому б і ні».

Source: [https://www.ukrinform.ua/rubric-world/3728887-mzs-kitau-ne-zaperecue-sliv-svogo-posla-v-es-pro-pidtrimku-kordoniv-ukraini-1991-roku.html](https://www.ukrinform.ua/rubric-world/3728887-mzs-kitau-ne-zaperecue-sliv-svogo-posla-v-es-pro-pidtrimku-kordoniv-ukraini-1991-roku.html)