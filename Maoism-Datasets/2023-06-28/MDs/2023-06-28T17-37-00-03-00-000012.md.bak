# Дуда сподівається на послаблення з 15 вересня обмежень на ввезення українського збіжжя до ЄС

Authors: Ukrinform (Person)

Publisher: Укринформ (Organization)

Published Time: 2023-06-28T17:37:00+03:00

Modified Time: 2023-06-28T17:37:00+03:00

Description: Президент Польщі Анджей Дуда сподівається, що заборону на імпорт українського збіжжя до п’яти країн ЄС, яка діє до 15 вересня, “буде послаблено”. — Укрінформ.

Images: ['[630_360_16879...](https://static.ukrinform.com/photos/2023_06/thumb_files/630_360_1687957643-590.jpg)']

Tags: ['Дуда', 'Експорт', 'Євросоюз', 'Польща', 'Україна', 'Зерно']

Type: Article

<!--METADATA-->

![](../Images/yкринформ/2023-06-28T17-37-00-03-00/630_360_1687957643-590.jpg) ПрезидентПольщі Анджей Дуда сподівається, що заборону на імпорт українського збіжжя доп’яти країн ЄС, яка діє до 15 вересня, “буде послаблено”.

Про це польський лідер заявив під час спільної пресконференції з президентамиУкраїни і Литви Володимиром Зеленським і Гітанасом Науседою в середу у Києві,передає власний кореспондент Укрінформу.

“Поки що є певні рішення (Єврокомісії – ред.), і я сподіваюся, що будеможливість ці рішення якомога швидше послабити, аби дати можливістьрозвиватися вільній торгівлі”, - зазначив Дуда.

За його словами, важливо підготувати ефективні механізми, які дозволять “безпатологій” здійснювати товарообмін між країнами і транзит українського [збіжжя ](https://www.ukrinform.ua/tag-zerno) через територію Польщі.

Польський лідер зазначив, що є питання, які потрібно впорядкувати, аби“уникнути певних явищ, які мають дуже негативний економічний і соціальнийвплив”, а для цього потрібен час.

**Читайте також:** [ **Дуда** : Ядерна зброя і ПВК «Вагнер» у Білорусізмінюють архітектуру безпеки в регіоні ](https://www.ukrinform.ua/rubric-polytics/3728942-duda-aderna-zbroa-i-pvk-vagner-u-bilorusi-zminuut-arhitekturu-bezpeki-v-regioni.html)

Як повідомлялося, у травні 2023 року Єврокомісія заборонила імпорт пшениці,кукурудзи, ріпаку та соняшнику з України до Болгарії, Угорщини, Польщі,Словаччини та Румунії за наполяганням цих країн. Згодом, 5 червня, діюзаборони було продовжено до 15 вересня 2023 року.

Польща призупиняла транзит продукції українського АПК через свою територію,однак поновила його з 21 квітня.

У міністерстві сільського господарства Польщі сподіваються, що заборону наімпорт українського збіжжя буде продовжено і після 15 вересня, а також, що допереліку заборонених продуктів буде додано деякі інші види продуктів зУкраїни.

Одним із аргументів Варшави для заборони імпорту українського збіжжя до Польщібуло ввезення технічного зерна, яке продавалося згодом як споживче, а такожзасилля польського ринку українським зерном, від чого страждали польськіаграрії.

Source: [https://www.ukrinform.ua/rubric-economy/3728961-duda-spodivaetsa-na-poslablenna-z-15-veresna-obmezen-na-vvezenna-ukrainskogo-zbizza-do-es.html](https://www.ukrinform.ua/rubric-economy/3728961-duda-spodivaetsa-na-poslablenna-z-15-veresna-obmezen-na-vvezenna-ukrainskogo-zbizza-do-es.html)