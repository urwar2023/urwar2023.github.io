# Євросоюз і надалі робитиме активний внесок у гарантії безпеки для України – представник ЄС

Authors: Ukrinform (Person)

Publisher: Укринформ (Organization)

Published Time: 2023-06-28T18:51:51+03:00

Modified Time: 2023-06-28T18:51:51+03:00

Description: Європейський Союз дотримується послідовної позиції у підтримці України та готовий надалі брати участь у забезпеченні гарантій безпеки для України разом із іншими міжнародними партнерами. — Укрінформ.

Images: ['[630_360_15241...](https://static.ukrinform.com/photos/2018_04/thumb_files/630_360_1524156792-5911.jpg)']

Tags: ['Євросоюз', 'НАТО', 'Україна', 'Війна з Росією']

Type: Article

<!--METADATA-->

![](../Images/yкринформ/2023-06-28T18-51-51-03-00/630_360_1524156792-5911.jpg)Європейський Союз дотримується послідовної позиції у підтримці України таготовий надалі брати участь у забезпеченні гарантій безпеки для України разоміз іншими міжнародними партнерами.

Про це сьогодні у Брюсселі, напередодні саміту ЄС, повідомив офіційнийпредставник [ Євросоюзу ](https://www.ukrinform.ua/tag-evrosouz) .

«В тому, що стосується гарантій безпеки для України та внеску ЄС. Я думаю, те,що ми бачили з початку війни в Україні, що ЄС надає їй суттєву військовудопомогу, до цієї роботи потужно залучені країни-члени. Ми послідовнопідтримуємо ці зусилля через Європейський фонд миру. Тож, ми переконані, ікраїни-члени переконані, що ЄС підвищує свою роль як постачальник безпеки», -зазначило джерело.

За словами представника ЄС, такі фактори як перспектива входження України вНАТО, а також її участь у процесі розширення ЄС самі по собі є явищами, щороблять внесок у безпеку.

**Читайте також:** [ Зеленський візьме участь у **саміт** і ЄС в режимітелеконференції ](https://www.ukrinform.ua/rubric-polytics/3728967-zelenskij-vizme-ucast-u-samiti-es-v-rezimi-telekonferencii.html)

«Це має економічний, політичний виміри, це має військовий зміст, оскількикраїни-члени поставляють Україні зброю, за підтримки ЄС. Саме це ми маємо наувазі, коли говоримо про внесок ЄС у безпеку України», - додало джерело.

Як вже повідомлялося, 29-30 червня у Брюсселі відбудеться черговий саміт ЄС,першим питанням порядку денного якого знову буде ситуація в Україні тадопомога ЄС у дотриманні її права на самооборону проти російської агресії.

З використання ресурсів міждержавного Європейського фонду миру ЄС зміг надатиУкраїні вже сім пакетів військової допомоги на загальну суму 3,6 мільярдаєвро. ЄС готовий виділити черговий транш такої допомоги у 500 мільйонів євро,але його виділення поки що блокується урядом Угорщини.

Крім цього, ЄС виділив 1 мільярд євро для поставок наявних боєприпасів дляУкраїни з арсеналів країн ЄС, та ще 1 мільярд євро – для колективногозамовлення та прискорення виробництва артилерійських боєприпасів напідприємствах європейської оборонної промисловості, для їх подальшогопередання Україні.

**Читайте також:** [ Україна ніколи не погодиться на заморожений конфлікт -Президент ](https://www.ukrinform.ua/rubric-polytics/3728841-ukraina-nikoli-ne-pogoditsa-na-zamorozenij-konflikt-prezident.html)

З початку повномасштабної російської агресії Європейський Союз надав Українідопомогу, загальний обсяг якої наближається до 70 мільярдів євро, з якихбільше 10 мільярдів євро припадають на суто військову допомогу, включаючивнески ЄС та прямі поставки військового обладнання від країн-членів.

Source: [https://www.ukrinform.ua/rubric-polytics/3728991-evrosouz-i-nadali-robitime-aktivnij-vnesok-u-garantii-bezpeki-dla-ukraini-predstavnik-es.html](https://www.ukrinform.ua/rubric-polytics/3728991-evrosouz-i-nadali-robitime-aktivnij-vnesok-u-garantii-bezpeki-dla-ukraini-predstavnik-es.html)