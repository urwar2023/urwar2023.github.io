# Укренерго виконало близько половини робіт із відновлення власних мереж

Authors: Ukrinform (Person)

Publisher: Укринформ (Organization)

Published Time: 2023-06-28T15:54:04+03:00

Modified Time: 2023-06-28T15:54:04+03:00

Description: НЕК «Укренерго» активно продовжує відновлювати енергетичну інфраструктуру, пошкоджену внаслідок російських обстрілів. Компанія вже виконала близько 50-60% від запланованого обсягу робіт на мережах компанії. — Укрінформ.

Images: ['[630_360_16879...](https://static.ukrinform.com/photos/2023_06/thumb_files/630_360_1687949461-641.jpeg)']

Tags: ['Укренерго', 'Кудрицький', 'Відновлення України']

Type: Article

<!--METADATA-->

![](../Images/yкринформ/2023-06-28T15-54-04-03-00/630_360_1687949461-641.jpeg) НЕК«Укренерго» активно продовжує відновлювати енергетичну інфраструктуру,пошкоджену внаслідок російських обстрілів. Компанія вже виконала близько50-60% від запланованого обсягу робіт на мережах компанії.

Про це повідомив голова правління компанії Володимир Кудрицький під часбрифінгу «Стан енергосистеми: ризик відключень та підготовка до зими» вМедіацентрі Україна – Укрінформ.

«Ми забезпечуємо рекордні для нас темпи відновлення, які не були характернимидля попередніх років; виконуємо значно більші обсяги робіт цієї весни та літа,ніж зазвичай. Ми також активно займаємось доставкою/контрактуваннямнеобхідного обладнання для відновлення підстанцій та залученням фінансуваннявід партнерів на ці процеси. Оцінюю виконання того обсягу робіт, який мизапланували, у 50-60%. Це стосується безпосередньо мереж Укренерго», -зазначив він.

Кудрицький уточнив, що до повномасштабного вторгнення компанія в середньомувласними силами або завдяки підрядникам замінювала «один великий трансформаторна місяць, протягом ракетних [ обстрілів ](https://www.ukrinform.ua/tag-obstril) – цифра в окремі місяці могла бути збільшена в 6-7 разів».

«Ми говоримо про реальне збільшення темпів виконання робіт в рази. Для цього внашій компанії працюють понад 1500 людей, які виділені виключно на цезавдання: відновлення пошкоджених об’єктів, відновлення енергосистеми,відновлення наших підстанцій. По можливості ми, звісно, намагаємось допомагатиколегам з інших енергетичних компаній», - резюмував очільник НЕК.

**Читайте також:** [ Уряд планує залучити від МБРР $70 мільйонів для відбудовизруйнованої інфраструктури ](https://www.ukrinform.ua/rubric-vidbudova/3728463-urad-planue-zaluciti-vid-mbrr-70-miljoniv-dla-vidbudovi-zrujnovanoi-infrastrukturi.html)

Як повідомлялось, Європейський банк реконструкції та розвитку плануєрозглянути можливість надання суттєвої фінансової підтримки Укренерго длявиплат енергетичним компаніям, які вони змогли би спрямувати на підготовку донаступного осінньо-зимового періоду.

Source: [https://www.ukrinform.ua/rubric-vidbudova/3728894-ukrenergo-vikonalo-blizko-polovini-robit-iz-vidnovlenna-vlasnih-merez.html](https://www.ukrinform.ua/rubric-vidbudova/3728894-ukrenergo-vikonalo-blizko-polovini-robit-iz-vidnovlenna-vlasnih-merez.html)