# Світовий конгрес українців висловив вітання з нагоди Дня Конституції

Authors: Ukrinform (Person)

Publisher: Укринформ (Organization)

Published Time: 2023-06-28T15:44:00+03:00

Modified Time: 2023-06-28T15:44:00+03:00

Description: Світовий конгрес українців (СКУ) 28 червня приєднується до українців та друзів України у всьому світі у відзначенні державного свята – Дня Конституції України. — Укрінформ.

Images: ['[630_360_15361...](https://static.ukrinform.com/photos/2018_09/thumb_files/630_360_1536137988-8260.jpg)']

Tags: ['День Конституції', 'Діаспора', 'СКУ', 'Світовий конгрес українців', 'Війна з Росією']

Type: Article

<!--METADATA-->

![](../Images/yкринформ/2023-06-28T15-44-00-03-00/630_360_1536137988-8260.jpg) Світовийконгрес українців (СКУ) 28 червня приєднується до українців та друзів Україниу всьому світі у відзначенні державного свята – Дня Конституції України.

Як передає Укрінформ, про це йдеться на [ сайті СКУ](https://www.ukrainianworldcongress.org/ua/vitannya-z-dnem-konstituczi%d1%97-ukra%d1%97ni/) .

У СКУ зауважили, що ухвалення конституції 28 червня 1996 року стало знаковоюподією в історії сучасної України та правовим підсумком майже 300-літньоїборотьби українського народу за власну державність. До розробки основногоукраїнського закону долучилися й українці діаспори.

У Конгресі нагадали, що Конституція визначила Україну як суверенну інезалежну, демократичну, соціальну, правову державу, закріпила державнийстатус української мови, а також незворотність європейського таєвроатлантичного курсу України. Нарешті, Конституція слугує основою длядемократичного прозахідного курсу та цінностей нації, а також заклалапідвалини для становлення українського громадянського суспільства.

**Читайте також:** [ **СКУ** **закликав** **світове** **українство****підтримати** **Україну** **перед** **самітом** **НАТО** у **Вільнюсі**](https://www.ukrinform.ua/rubric-diaspora/3726726-sku-zaklikav-svitove-ukrainstvo-pidtrimati-ukrainu-pered-samitom-nato-u-vilnusi.html)

Сьогодні ж тисячі хоробрих чоловіків і жінок України захищають свою країну віднеспровокованої жорстокої геноцидної військової агресії Росії та ведутьборотьбу за ключові демократичні цінності, закріплені в українськійКонституції.

«Цього дня ще раз закликаємо міжнародну демократичну спільноту надати Українімаксимальну військову та економічну підтримку у той час, коли вона розпочалаконтрнаступ, щоб звільнити усі свої землі від смертельної російської окупації.Ми також закликаємо союзників офіційно запросити Україну до вступу у НАТО підчас саміту у Вільнюсі та запустити формальний процес набуття Україною членствав Альянсі», – закликали в СКУ.

У Конгресі наголосили, що Україна заслуговує на краще майбутнє в європейськійродині народів. Демократична незалежна Україна зміцнить глобальну безпеку таміжнародний порядок, заснований на правилах.

Нагадаємо, в Україні 28 червня відзначається День Конституції. Це єдинедержавне свято, закріплене в самій Конституції, і другий рік поспіль Україна [святкує ](https://www.ukrinform.ua/rubric-society/3728557-ukraina-vidznacae-den-konstitucii.html) його в умовах воєнного стану, запровадженого черезповномасштабне вторгнення РФ.

Як [ заявив ](https://www.facebook.com/watch/?v=648178984035056) ПрезидентВолодимир Зеленський, записані у Конституції слова стали для українцівжиттєвими і нагальними, а закарбовані в ній права та свободи більше ніколи несприйматимуться як щось дане зверху.

Source: [https://www.ukrinform.ua/rubric-diaspora/3728885-svitovij-kongres-ukrainciv-visloviv-vitanna-z-nagodi-dna-konstitucii.html](https://www.ukrinform.ua/rubric-diaspora/3728885-svitovij-kongres-ukrainciv-visloviv-vitanna-z-nagodi-dna-konstitucii.html)