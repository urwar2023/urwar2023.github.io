# «Вагнерівців» у Білорусі буде небагато, бо українські воїни знищили їх понад 20 тисяч - Зеленський

Authors: Ukrinform (Person)

Publisher: Укринформ (Organization)

Published Time: 2023-06-28T-20:12:00+03:00

Modified Time: 2023-06-28T16:12:00+03:00

Description: Президент Володимир Зеленський переконаний, що контингент ПВК «Вагнер» у Білорусі буде незначним, оскільки більше як 20 тисяч «вагнерівців» уже знищено українськими силами оборони. — Укрінформ.

Images: ['[630_360_16879...](https://static.ukrinform.com/photos/2023_06/thumb_files/630_360_1687957609-173.jpg)']

Tags: ['Білорусь', 'ПВК "Вагнера"', 'Зеленський', 'Війна з Росією']

Type: Article

<!--METADATA-->

![](../Images/yкринформ/2023-06-28T-20-12-00-03-00/630_360_1687957609-173.jpg) ПрезидентВолодимир Зеленський переконаний, що контингент ПВК «Вагнер» у Білорусі буденезначним, оскільки більше як 20 тисяч «вагнерівців» уже знищено українськимисилами оборони.

Ситуація на півночі України незмінна і контрольована, зазначив глава державипід час спільної з президентами Польщі Анджеєм Дудою та Литви ГітанасомНауседою пресконференції у Києві, повідомляє кореспондент Укрінформу.

«Вагнерівці» є на тимчасово окупованій території України. Вони є і були наЛуганщині, це правда. Багато з них знищили наші Збройні сили, сили оборони ібезпеки – більше 20 тисяч їх було знищено. Тому ту кількість, яка пішла,скажімо так у позитивному сенсі, пішла на Москву, порівнювати з тим, скількиїх було в нас, неможливо. Тому я не можу сказати, наскільки вони будуть комусьзагрожувати на території Білорусі, тому що вважаю, що контингент цей буде недуже великий», - сказав [ Зеленський ](https://www.ukrinform.ua/tag-zelenskij).

_Джерело: ОП_

Президент також запевнив, що українська армія вважає, що ситуація на півночінашої держави попри присутність «вагнерівців» у Білорусі незмінна іконтрольована.

**Читайте також:** [ Україна завжди допомагатиме країнам-сусідам захищатися –Президент ](https://www.ukrinform.ua/rubric-polytics/3728913-ukraina-zavzdi-dopomagatime-krainamsusidam-zahisatisa-prezident.html)

Він також підкреслив, що в Україні у «вагнерівців» точно не буде такого шляху,який вони пройшли в Росії під час бунту Євгена Пригожина, оскільки українськевійсько потужне і сучасне не на словах.

Водночас Зеленський висловив переконання, що на саміті НАТО у Вільнюсі маютьпрозвучати чіткі безпекові меседжі від Альянсу для Польщі і Литви, які такожмежують з Білоруссю.

«Якщо Альянс - це дійсно потужний безпековий союз рівних держав, то НАТОповинно одноголосно сказати суспільствам Польщі і Литви, що якщо хоч одна ногалюдини з «Вагнера» буде на незалежній території Литви або Польщі, знищено буде«вагнерівців» усіх, де б вони всі інші не знаходилися, на будь-якійтериторії», - наголосив глава Української держави, додавши, що Вільнюськийсаміт є «прекрасною платформою, щоб зробити такий прямий меседж щодо захисту».

**Читайте також:** [ Переміщення ПВК «Вагнер» до Білорусі вимагає твердоївідповіді НАТО – Дуда ](https://www.ukrinform.ua/rubric-world/3728713-peremisenna-pvk-vagner-do-bilorusi-vimagae-tverdoi-vidpovidi-nato-duda.html)

Як повідомляв [ Укрінформ ](https://www.ukrinform.ua/rubric-other_news/3727120-zakolot-prigozina-vse-so-vidomo-na-cej-moment.html) ,ватажок ПВК "Вагнер" Євген Пригожин 23 червня оголосив демарш протиросійського військового керівництва, зокрема проти міністра оборони РФ СергіяШойгу.

Олександр Лукашенко провів переговори з Пригожиним, після чого той заявив, щобійці угруповання повертаються до польових таборів. У вівторок Лукашенкопідтвердив прибуття Пригожина у Білорусь.

Ватажок ПВК "Вагнер" та його оточення зможуть перебратися до Білорусі.Лукашенко вже заявив, що хоче аби бойовики ПВК "Вагнер" передавали свійбойовий досвід білоруській армії.

Source: [https://www.ukrinform.ua/rubric-ato/3728914-vagnerivciv-u-bilorusi-bude-nebagato-bo-ukrainski-voini-znisili-ih-ponad-20-tisac-zelenskij.html](https://www.ukrinform.ua/rubric-ato/3728914-vagnerivciv-u-bilorusi-bude-nebagato-bo-ukrainski-voini-znisili-ih-ponad-20-tisac-zelenskij.html)