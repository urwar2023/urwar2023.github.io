<h1>Володимир Зеленський зустрівся з президентами Польщі та Литви в Києві</h1>
<p>Author: ['АРМІЯINFORM']</p>
<p>Time: 2023-06-28T80:00:00-04:00</p>
<p>Description: Президент України Володимир Зеленський провів зустріч із Президентом Республіки Польща... Война с Украиной 2022, Война с Украиной последние новости сегодня, Новости война с Украиной 2022 последние на сегодня, Будет ли война между Украиной и Россией и когда, Война с Украиной в 2022 году будет или нет,  Будет ли война с Украиной в ближайшее время что говорят,  Война с Украиной новости,  Новости Украины сегодня,  Украинские новости в украинских СМИ на русском</p>
<p>Images: ['<a href="https://armyinform.com.ua/wp-content/uploads/2023/06/26062f3b5525ad34b0d1372f8c784b6e_1687959586_extra_large.jpeg">26062f3b5525ad34b0d1372f8c784b6e_1687959586_extra_large.jpeg</a>']</p>
<p>Tags: ['ВОЛОДИМИР ЗЕЛЕНСЬКИЙ', 'ПРЕЗИДЕНТ ЛИТВИ ГІТАНАС НАУСЕДА', 'ПРЕЗИДЕНТ ПОЛЬЩІ АНДЖЕЙ ДУДА', 'ПРЕЗИДЕНТ УКРАЇНИ']</p>
<p>Category: News</p>
<!--METADATA-->

<p><img alt="" src="../Images/2023-06-28T80-00-00-04-00/26062f3b5525ad34b0d1372f8c784b6e_1687959586_extra_large.jpeg" /></p>
<p>Президент України Володимир Зеленський провів зустріч із ПрезидентомРеспубліки Польща Анджеєм Дудою та Президентом Литовської Республіки ГітанасомНаусєдою, які прибули до нашої країни з візитом.</p>
<p>Вітаючи друзів і партнерів України, Володимир Зеленський відзначив важливістьїхнього візиту саме сьогодні — у День Конституції нашої держави.</p>
<p>«Така зустріч є очевидним сигналом підтримки і нашої свободи, і нашої Європи,нашого прагнення жити вільно та згідно із законом. Я хочу подякувати,Гітанасе, тобі. Дуже вдячний за все. Я дякую тобі, Анджею. Дякую народам ідержавам, Литві та Польщі, за надзвичайно вагому щоденну підтримку України —збройну, політичну, економічну та гуманітарну», — сказав Глава держави,звертаючись до лідерів Литви та Польщі під час спільної зустрічі зпредставниками ЗМІ за результатами переговорів у Києві.</p>
<p>Окремо Володимир Зеленський подякував за потужне рішення Литви придбати двіустановки ППО NASAMS для передачі Україні.</p>
<p>«Це справді потрібно нам, нашим людям — українцям, українкам», — зазначив він.</p>
<p>Під час зустрічі лідери трьох країн обговорили весь комплекс актуальнихбезпекових питань. Володимир Зеленський поінформував колег про активні діїукраїнських військ на фронті, які дають змогу крок за кроком звільняти нашуземлю.</p>
<p>Сторони обговорили підготовку до Вільнюського саміту НАТО.</p>
<p>«Є реальна можливість зробити рішення саміту справді потрібними для всієїЄвропи. Це залежить тільки від того, чи будуть ці рішення в інтересах реальноїсили Альянсу, тобто спрямовані на запрошення України в НАТО», — акцентувавПрезидент України.</p>
<p>Також було приділено увагу європейській інтеграції України. ВолодимирЗеленський наголосив, що наша держава очікує початку вже в поточному роціпереговорів щодо членства в ЄС і подякував партнерам за підтримку.</p>
<p>«Звичайно, ми говорили про Формулу миру та нашу підготовку до Глобальногосаміту миру, який об’єднає різні держави заради однієї мети — реальногоподолання російської агресії. Росія програє цю війну, ніхто у Європі в цьомуне сумнівається. А ми здобудемо мир і реальну тривалу безпеку для нашихнародів. Усі разом, у єдності, посилюючи одне одного, посилюючи наші Альянси,зокрема НАТО, зміцнюючи Європейський Союз і наш спільний європейський спосібжиття», — заявив Глава Української держави.</p>
<p>З нагоди Дня Конституції Президент України ще раз подякував друзям і партнерам— Литві, Польщі, а також їхнім народам, які надали прихисток українцям ізперших днів повномасштабного російського вторгнення.</p>
<p>Зі свого боку Президент Республіки Польща Анджей Дуда привітав ВолодимираЗеленського та весь український народ із Днем Конституції й зазначив, що йогоз Президентом Литви сьогоднішній візит іще раз засвідчує, що Україна —суверенна, незалежна, горда, вільна й такою залишиться, бо переможе у війні зросійським агресором. Він висловив сподівання, що війна закінчитьсяповерненням Україною всіх своїх територій у межах міжнародно визнанихкордонів.</p>
<p>Серед найважливіших завдань Вільнюського саміту Анджей Дуда назвав наданнягарантій безпеки Україні на шляху до отримання повноправного членства вПівнічноатлантичному альянсі.</p>
<p>«Глибоко переконані, що безпека України — це безпека всіх нас. Це наші спільніінтереси — щоб НАТО в нашій частині Європи було якомога сильніше. А в зовсімнедалекому майбутньому — щоб Україна стала повноправним членом Альянсу, однієюз армій об’єднання, на яку поширюватиметься дія 5-ї статті статуту НАТО», —сказав він.</p>
<p>Президент Польщі також запевнив у підтримці прагнень нашої держави статиповноправним членом Європейського Союзу.</p>
<p>Лідер Литовської Республіки наголосив, що його країна підтримує членствоУкраїни в НАТО, і майбутній саміт у Вільнюсі має пришвидшити вступ нашоїкраїни до Альянсу.</p>
<p>Гітанас Наусєда також висловив сподівання, що Українська держава вже цьогороку розпочне переговори щодо вступу у Європейський Союз.</p>
<p>Президент Литви наголосив, що захоплюється силою духу українців, якийдемонструє рішуче прагнення нашого народу до перемоги над ворогом.</p>
<p>Гітанас Наусєда зазначив, що найближчим часом до України прибудуть дві пусковіустановки зенітно-ракетного комплексу NASAMS, які його країна придбала длязахисту українського неба.</p>
<p>«Ми маємо підтримувати Україну стільки, скільки потрібно на шляху до перемоги.Це рішення нашої держави та нашого народу. Литва надаватиме зброю Україні йбратиме участь у відновленні. Люди, які були змушені виїхати з України черезвійну, дуже добре почуватимуться в Литві», — наголосив лідер ЛитовськоїРеспубліки.</p>
<p><em>Джерело:<a href="https://www.president.gov.ua/news/volodimir-zelenskij-zustrivsya-z-prezidentami-polshi-ta-litv-83873">Офіційне Інтернет-представництво ПрезидентаУкраїни</a></em></p>
<p>Source: <a href="https://armyinform.com.ua/2023/06/28/volodymyr-zelenskyj-zustrivsya-z-prezydentamy-polshhi-ta-lytvy-v-kyyevi/">https://armyinform.com.ua/2023/06/28/volodymyr-zelenskyj-zustrivsya-z-prezydentamy-polshhi-ta-lytvy-v-kyyevi/</a></p>