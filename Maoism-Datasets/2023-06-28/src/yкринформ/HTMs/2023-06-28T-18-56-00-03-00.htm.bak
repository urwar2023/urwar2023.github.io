<h1>У центрі Києва переклали вже понад 3 тисячі квадратних метрів бруківки</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-06-28T-18:56:00+03:00</p>
<p>Modified Time: 2023-06-28T16:56:00+03:00</p>
<p>Description: У центрі Києва на вулиці Богдана Хмельницького триває ремонт дорожнього покриття, вже відремонтували 3 тис. 150 кв. м покриття із бруківки. — Укрінформ.</p>
<p>Images: ['<a href="https://static.ukrinform.com/photos/2023_06/thumb_files/630_360_1687959795-741.jpg">630_360_16879...</a>']</p>
<p>Tags: ['Дороги', 'Київ', 'Ремонт']</p>
<p>Type: Article</p>
<!--METADATA-->

<p><img alt="" src="../Images/2023-06-28T-18-56-00-03-00/630_360_1687959795-741.jpg" /> У центріКиєва на вулиці Богдана Хмельницького триває ремонт дорожнього покриття, вжевідремонтували 3 тис. 150 кв. м покриття із бруківки.</p>
<p>Як передає Укрінформ, про це повідомляє <a href="https://kyivcity.gov.ua/news/na_vulitsi_bogdana_khmelnitskogo_vzhe_vidremontuvali_3_150_kvm_dorozhnogo_pokrittya_iz_brukivki/"> Київська міська державнаадміністрація.</a></p>
<p>«Загалом заплановано оновити 10 000 кв. м у межах від вул. Хрещатик до вул.Володимирської», - ідеться у повідомленні.</p>
<p>За інформацією департаменту транспортної інфраструктури КМДА, кошти наоновлення вулиці витрачають мінімальні – лише на закупку піску та цементу.</p>
<p>Для вирівнювання дорожнього покриття перекладається стара гранітна бруківка.Завдяки такому ремонту ліквідовуються просідання, нерівності та інші проблемнімісця проїжджої частини.</p>
<p><img alt="" src="../Images/2023-06-28T-18-56-00-03-00/1687959837-593.jpg" /></p>
<p>«Щоб мінімізувати витрати, дорожня служба столиці виконує ремонт власнимисилами – залучені працівники районних ШЕУ комунальної корпорації«Київавтодор». Гранітну бруківку знімають, очищають, калібрують. Фактично 100%бруківки повертають на місце після ремонту основи дороги. Саме завдяки цьомуліквідовують просідання, колійності та інші нерівності проїжджої частини», –підкреслили в департаменті.</p>
<p><img alt="" src="../Images/2023-06-28T-18-56-00-03-00/1687959129-909.jpg" /></p>
<p>Роботи здійснюють без вихідних, дорожники працюють у дві зміни. Ремонтвиконують у рамках експлуатаційного утримання вулиці працівники шляхово-експлуатаційного управління з ремонту та утримання автомобільних шляхів таспоруд на них без залучення підрядних організацій.</p>
<p>У рамках ремонту на вулиці Богдана Хмельницького облаштовують пішохідніпереходи з червоно-білого мощення. Загалом буде сім переходів. Над двома вжезакінчують працювати.</p>
<p><img alt="" src="../Images/2023-06-28T-18-56-00-03-00/1687960593-137.jpg" /></p>
<p>Зокрема облаштували дублюючий перехід підземного переходу на перетині звулицею Чикаленка (станція метро «Театральна»).</p>
<p><strong>Читайте також:</strong> <a href="https://www.ukrinform.ua/rubric-kyiv/3725983-ruh-stolicnim-bulvarom-lesi-ukrainki-obmezili-do-kinca-lipna.html"> Рух столичним бульваром Лесі Українки обмежили до кінцялипня </a></p>
<p>Окрім того, у рамках ремонту облаштують 12 понижень на переходах. Дляпониження на перетині з вулиці Терещенківською дорожники переносять світлофорі зливоприймачі.</p>
<p>У КМДА нагадали, що на вулиці Богдана Хмельницького бруківка з’явиласьнаприкінці ХІХ століття (разом із прокладанням трамвайної лінії в 1892 році).Трамвай із цієї вулиці прибрали у 1934 році, а бруківку ХІХ століття почализамінювати в період післявоєнної відбудови. Орієнтовно у 1950-57 роках старабруківка була замінена.</p>
<p>Під час ремонту, який триває зараз, бруківку залишають. Це перший масштабнийремонт вулиці Богдана Хмельницького з 50-х років минулого століття.</p>
<p>Як повідомляв Укрінформ, 28 червня у столиці в зв’язку з дорожніми роботами наСевастопольській площі <a href="https://www.ukrinform.ua/rubric-kyiv/3728684-u-kievi-cerez-remont-na-sevastopolskij-plosi-zminili-marsruti-gromadskogo-transportu.html"> змінено рух кількох маршрутів громадськоготранспорту. </a></p>
<p>Source: <a href="https://www.ukrinform.ua/rubric-kyiv/3728926-u-centri-kieva-pereklali-vze-ponad-3-tisaci-kvadratnih-metriv-brukivki.html">https://www.ukrinform.ua/rubric-kyiv/3728926-u-centri-kieva-pereklali-vze-ponad-3-tisaci-kvadratnih-metriv-brukivki.html</a></p>