<h1>ВАКС арештував затриманого на хабарі заступника голови Тернопільської ОВА - застава ₴800 тисяч</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-06-28T17:14:00+03:00</p>
<p>Modified Time: 2023-06-28T17:14:00+03:00</p>
<p>Description: Вищий антикорупційний суд обрав запобіжний захід у вигляді тримання під вартою з можливістю внесення застави розміром 800 тис. грн одному із заступників голови Тернопільської ОВА, якому інкримінують одержання хабара. — Укрінформ.</p>
<p>Images: ['<a href="https://static.ukrinform.com/photos/2020_06/thumb_files/630_360_1592145906-212.jpg">630_360_15921...</a>']</p>
<p>Tags: ['Арешт', 'Тернопільщина', 'Чиновник', 'Вищий антикорупційний суд']</p>
<p>Type: Article</p>
<!--METADATA-->

<p><img alt="" src="../Images/2023-06-28T17-14-00-03-00/630_360_1592145906-212.jpg" /> Вищийантикорупційний суд обрав запобіжний захід у вигляді тримання під вартою зможливістю внесення застави розміром 800 тис. грн одному із заступників головиТернопільської ОВА, якому інкримінують одержання хабара.</p>
<p>Про це повідомила пресслужба Спеціалізованої антикорупційної прокуратури у <a href="https://t.me/sap_gov_ua/1479">Телеграмі </a> , передає Укрінформ.</p>
<p>“ <a href="https://www.ukrinform.ua/tag-visij-antikorupcijnij-sud"> ВАКС </a> обравзапобіжний захід у вигляді тримання під вартою з альтернативою внесення понад800 тис. грн застави одному із заступників голови Тернопільської обласноївійськової адміністрації, якого спільно з головою Тернопільської обласної радита ще одним заступником голови Тернопільської ОВА викрито на проханні надатита одержанні неправомірної вигоди від бізнесмена-волонтера”, - йдеться уповідомленні.</p>
<p><strong>Читайте також:</strong> <a href="https://www.ukrinform.ua/rubric-regions/3727754-golovu-ternopilskoi-oblradi-ta-dvoh-cinovnikiv-vijskovoi-administracii-vikrili-na-habari-nabu.html"> Голову Тернопільської облради та чиновників військовоїадміністрації викрили на хабарі - НАБУ </a></p>
<p>Як зазначається, строк дії запобіжного заходу – до 26 серпня.</p>
<p>Після ознайомлення з повним текстом рішення суду буде вирішено питання щодооскарження запобіжного заходу в частині розміру застави, заявили в САП.</p>
<p>Як повідомлялося, вранці 26 червня <a href="https://www.ukrinform.ua/rubric-regions/3727754-golovu-ternopilskoi-oblradi-ta-dvoh-cinovnikiv-vijskovoi-administracii-vikrili-na-habari-nabu.html"> у НАБУ заявили про затримання головиТернопільської облради та двох заступників голови Тернопільської ОВА</a> . Тодів Бюро інформували, що посадовці, за даними слідства, вимагали у власникапідприємства 1,8 млн грн за підписання актів виконаних робіт з будівництва таремонту інфраструктурних об’єктів комунальним підприємством Тернопільськоїоблради. Пізніше у НАБУ уточнили, що тернопільські посадовці вимагали близько2,4 млн грн у підприємця.</p>
<p>Голову Тернопільської облради та двох заступників голови ОВА затримали «нагарячому» після передачі третього траншу у розмірі понад 600 тис. грн.</p>
<p>Як відомо, Тернопільську облраду очолює Михайло Головко.</p>
<p>Source: <a href="https://www.ukrinform.ua/rubric-regions/3728945-vaks-arestuvav-zatrimanogo-na-habari-zastupnika-golovi-ternopilskoi-ova-zastava-800-tisac.html">https://www.ukrinform.ua/rubric-regions/3728945-vaks-arestuvav-zatrimanogo-na-habari-zastupnika-golovi-ternopilskoi-ova-zastava-800-tisac.html</a></p>