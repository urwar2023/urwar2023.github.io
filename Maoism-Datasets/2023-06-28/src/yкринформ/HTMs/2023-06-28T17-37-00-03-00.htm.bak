<h1>Дуда сподівається на послаблення з 15 вересня обмежень на ввезення українського збіжжя до ЄС</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-06-28T17:37:00+03:00</p>
<p>Modified Time: 2023-06-28T17:37:00+03:00</p>
<p>Description: Президент Польщі Анджей Дуда сподівається, що заборону на імпорт українського збіжжя до п’яти країн ЄС, яка діє до 15 вересня, “буде послаблено”. — Укрінформ.</p>
<p>Images: ['<a href="https://static.ukrinform.com/photos/2023_06/thumb_files/630_360_1687957643-590.jpg">630_360_16879...</a>']</p>
<p>Tags: ['Дуда', 'Експорт', 'Євросоюз', 'Польща', 'Україна', 'Зерно']</p>
<p>Type: Article</p>
<!--METADATA-->

<p><img alt="" src="../Images/2023-06-28T17-37-00-03-00/630_360_1687957643-590.jpg" /> ПрезидентПольщі Анджей Дуда сподівається, що заборону на імпорт українського збіжжя доп’яти країн ЄС, яка діє до 15 вересня, “буде послаблено”.</p>
<p>Про це польський лідер заявив під час спільної пресконференції з президентамиУкраїни і Литви Володимиром Зеленським і Гітанасом Науседою в середу у Києві,передає власний кореспондент Укрінформу.</p>
<p>“Поки що є певні рішення (Єврокомісії – ред.), і я сподіваюся, що будеможливість ці рішення якомога швидше послабити, аби дати можливістьрозвиватися вільній торгівлі”, - зазначив Дуда.</p>
<p>За його словами, важливо підготувати ефективні механізми, які дозволять “безпатологій” здійснювати товарообмін між країнами і транзит українського <a href="https://www.ukrinform.ua/tag-zerno">збіжжя </a> через територію Польщі.</p>
<p>Польський лідер зазначив, що є питання, які потрібно впорядкувати, аби“уникнути певних явищ, які мають дуже негативний економічний і соціальнийвплив”, а для цього потрібен час.</p>
<p><strong>Читайте також:</strong> <a href="https://www.ukrinform.ua/rubric-polytics/3728942-duda-aderna-zbroa-i-pvk-vagner-u-bilorusi-zminuut-arhitekturu-bezpeki-v-regioni.html"> <strong>Дуда</strong> : Ядерна зброя і ПВК «Вагнер» у Білорусізмінюють архітектуру безпеки в регіоні </a></p>
<p>Як повідомлялося, у травні 2023 року Єврокомісія заборонила імпорт пшениці,кукурудзи, ріпаку та соняшнику з України до Болгарії, Угорщини, Польщі,Словаччини та Румунії за наполяганням цих країн. Згодом, 5 червня, діюзаборони було продовжено до 15 вересня 2023 року.</p>
<p>Польща призупиняла транзит продукції українського АПК через свою територію,однак поновила його з 21 квітня.</p>
<p>У міністерстві сільського господарства Польщі сподіваються, що заборону наімпорт українського збіжжя буде продовжено і після 15 вересня, а також, що допереліку заборонених продуктів буде додано деякі інші види продуктів зУкраїни.</p>
<p>Одним із аргументів Варшави для заборони імпорту українського збіжжя до Польщібуло ввезення технічного зерна, яке продавалося згодом як споживче, а такожзасилля польського ринку українським зерном, від чого страждали польськіаграрії.</p>
<p>Source: <a href="https://www.ukrinform.ua/rubric-economy/3728961-duda-spodivaetsa-na-poslablenna-z-15-veresna-obmezen-na-vvezenna-ukrainskogo-zbizza-do-es.html">https://www.ukrinform.ua/rubric-economy/3728961-duda-spodivaetsa-na-poslablenna-z-15-veresna-obmezen-na-vvezenna-ukrainskogo-zbizza-do-es.html</a></p>