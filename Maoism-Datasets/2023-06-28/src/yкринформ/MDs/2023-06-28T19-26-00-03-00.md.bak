# На Лиманському, Бахмутському та Мар’їнському напрямках - важкі бої

Authors: Ukrinform (Person)

Publisher: Укринформ (Organization)

Published Time: 2023-06-28T19:26:00+03:00

Modified Time: 2023-06-28T19:26:00+03:00

Description: Ворог і надалі зосереджує основні зусилля на Лиманському, Бахмутському та Мар’їнському напрямках, тривають важкі бої. Сили оборони України за добу уразили 11 артилерійських підрозділів, три засоби ППО та станцію радіоелектронної боротьби російських військ. — Укрінформ.

Images: ['[630_360_16873...](https://static.ukrinform.com/photos/2023_06/thumb_files/630_360_1687346859-983.jpg)']

Tags: ['Бахмут', 'Генштаб', "Мар'їнка", 'ЗСУ', 'Війна з Росією']

Type: Article

<!--METADATA-->

![](../Images/2023-06-28T19-26-00-03-00/630_360_1687346859-983.jpg) Ворог інадалі зосереджує основні зусилля на Лиманському, Бахмутському та Мар’їнськомунапрямках, тривають важкі бої. Сили оборони України за добу уразили 11артилерійських підрозділів, три засоби ППО та станцію радіоелектронноїборотьби російських військ.

Як передає Укрінформ, про це Генеральний штаб Збройних сил України повідомляєу [ Фейсбуці](https://www.facebook.com/GeneralStaff.ua/posts/pfbid0ojmgbPJ8QV9wj3vHnxnYLcL5XYbT9cd5ZB85MPPyZxhXtzrUBKA6fXqDnfkx7Zw3l).

“Підрозділи ракетних військ і артилерії протягом доби уразили складбоєприпасів, 11 артилерійських підрозділів на вогневих позиціях, 3 засобипротиповітряної оборони та станцію РЕБ противника”, - ідеться в повідомленні.

Окрім того, Авіація сил оборони за добу завдала 11 ударів по районахзосередження особового складу російської армії, п`ять по зенітно-ракетнихкомплексах та один по пункту управління ворога.

**Читайте також:** [ Злочинні удари ворога, заподіяні українцям від початкуВеликої війни ](https://www.ukrinform.ua/rubric-ato/3728712-zlocinni-udari-voroga-zapodiani-ukraincam-vid-pocatku-velikoi-vijni.html)

В Генштабі наголошують, що Російська Федерація продовжує вбивати мирненаселення України, і надалі ігнорує закони та звичаї війни, використовуєтактику терору. Так, сьогодні вночі російські загарбники завдали черговогоудару іранськими ударними безпілотниками типу Shahed. Протиповітряною обороноюСил оборони України шість дронів-камікадзе було знищено.

Також протягом доби агресор завдав два ракетних та 44 авіаційних ударів,здійснив близько 20 обстрілів з реактивних систем залпового вогню по позиціяхукраїнських військ та населених пунктах. Окрім зруйнованої інфраструктури,постраждали мирні люди.

Ймовірність завдання ракетних та авіаційних ударів по всій території Українизалишається високою.

У Генштабі повідомляють, що росіяни і надалі зосереджують основні зусилля наЛиманському, Бахмутському та Мар’їнському напрямках, тривають важкі бої.Протягом доби відбулось близько 20 бойових зіткнень.

На Волинському та Поліському напрямках оперативна обстановка без суттєвихзмін. Ознак формування наступальних угруповань не виявлено.

На Сіверському та Слобожанському напрямках ворог завдав авіаційного удару врайоні Руська Лозова Харківської області. Здійснив мінометні та артилерійськіобстріли понад 25 населених пунктів. Зокрема, Леонівки Чернігівської області;Нововасилівки, Зноб-Новгородського, Нової Гути, Вовківки Сумської області, атакож Ветеринарного, Козачої Лопані, Малих Проходів, Гатища, Плетенівки,Бочкового, Нестерного, Круглого та Бударки на Харківської області.

**Читайте також:** [ Війська РФ **обстр** іляли громаду на Харківщині -загинули троє цивільних ](https://www.ukrinform.ua/rubric-ato/3728784-vijska-rf-obstrilali-gromadu-na-harkivsini-troe-zagiblih.html)

На Куп’янському напрямку артилерійських і мінометних [ обстрілів](https://www.ukrinform.ua/tag-obstril) росіян зазнали понад 20 населенихпунктів. Серед них - Колодязне, Фиголівка, Новомлинськ, Дворічна, Западне,Кіндрашівка, Куп'янськ, Масютівка, Кислівка, Берестове Харківської області.

На Лиманському напрямку росіяни здійснили безуспішні наступальні дії в районіРоздолівки. Окрім того, ворог завдав авіаударів в районах БілогорівкиЛуганської області та Званівки і Виїмки - Донецької. Артилерійських обстрілівзазнали понад 10 населених пунктів. Серед яких - Невське, БілогорівкаЛуганської області та Торське, Верхньокам’янське, Роздолівка Донецькоїобласті.

На Бахмутському напрямку російські війська вели безуспішні наступальні дії врайонах Оріхово-Василівки, Богданівки, Білої Гори та завдали авіаційного ударув районі Нью-Йорка Донецької області. Від ворожих артилерійських обстрілівпостраждали близько 15 населених пунктів, серед яких - Васюківка, Оріхово-Василівка, Маркове, Хромове, Часів Яр, Іванівське, Озарянівка, Південне наДонеччині.

**Читайте також:** [ На Мар’їнському напрямку прикордонники знешкодили **ДРГ**росіян ](https://www.ukrinform.ua/rubric-ato/3728973-na-marinskomu-napramku-prikordonniki-zneskodili-diversijnu-grupu-rosian.html)

На Авдіївському напрямку ворог здійснив безуспішні наступальні дії в районіАвдіївки, там же завдав авіаційного удару. Росіяни здійснили артилерійськіобстріли районів понад 10 населених пунктів. Зокрема, постраждали Бердичі,Авдіївка, Водяне, Карлівка та Первомайське Донецької області.

На Мар’їнському напрямку українські захисники відбили усі атаки агресора врайоні міста Мар’їнка. В той же час ворог завдав авіаційного удару в межахцього населеного пункту. Окрім того, здійснив артилерійські обстріли в районахблизько 10 населених пунктів, серед них - Мар’їнка та Побєда Донецькоїобласті.

На Шахтарському напрямку ворог здійснив безуспішні наступальні дії в напрямкуНовомихайлівки. Завдав авіаційних ударів в районах Пречистівки та МакарівкиДонецької області. Здійснив обстріли понад 15 населених пунктів, серед яких -Костянтинівка, Парасковіївка, Новомихайлівка, Пречистівка, Золота Нива, ВільнеПоле, Сторожеве, Благодатне, Макарівка, Рівнопіль Донецької області.

На Запорізькому та Херсонському напрямках росіяни зосереджують основні зусилляна недопущенні просування україських військ.

**Читайте також:** [ ЗСУ за добу знищили на Таврійському **напрямку** три ротиросіян і 21 одиницю техніки ](https://www.ukrinform.ua/rubric-ato/3728699-zsu-za-dobu-znisili-na-tavrijskomu-napramku-tri-roti-rosian-i-21-odinicu-tehniki.html)

Окрім того, ворог завдав авіаційних ударів в районах Левадного і МалоїТокмачки Запорізької області. Здійснив артилерійські обстріли близько 30населених пунктів. Під вогонь потрапили Левадне, Ольгівське, Гуляйполе,Залізничне, Чарівне Запорізької області; Михайлівка, Гаврилівка,Одрадокам'янка, Миколаївка, Ольгівка, Бургунка, Львове, Іванівка,Наддніпрянське, Антонівка, Херсон, Комишани, Дніпровське, Янтарне, Берегове,Томина Балка, Софіївка Херсонської області та Очаків Миколаївської області.

Як повідомляв Укрінформ, Сили оборони України з 24 лютого 2022 року по 28червня 2023 року [ ліквідували ](https://www.ukrinform.ua/rubric-ato/3728608-zsu-za-dobu-znisili-930-rosijskih-zagarbnikiv.html) близько 227тисяч 100 російських загарбників, при цьому 930 осіб - за минулу добу.

Source: [https://www.ukrinform.ua/rubric-ato/3729005-na-limanskomu-bahmutskomu-ta-marinskomu-napramkah-vazki-boi.html](https://www.ukrinform.ua/rubric-ato/3729005-na-limanskomu-bahmutskomu-ta-marinskomu-napramkah-vazki-boi.html)