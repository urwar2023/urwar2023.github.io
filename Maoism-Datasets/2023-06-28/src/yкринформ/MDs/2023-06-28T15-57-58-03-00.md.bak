# Зеленський: Керівництво Росії не має уникнути відповідальності через нібито «імунітет»

Authors: Ukrinform (Person)

Publisher: Укринформ (Organization)

Published Time: 2023-06-28T15:57:58+03:00

Modified Time: 2023-06-28T15:57:58+03:00

Description: Політичне та військове керівництво Росії не має уникнути відповідальності через нібито "імунітет". Україна зробить усе, щоб спецтрибунал щодо злочину агресії Росії проти нашої держави був створений і запрацював реально. — Укрінформ.

Images: ['[630_360_16879...](https://static.ukrinform.com/photos/2023_06/thumb_files/630_360_1687957030-694.jpg)']

Tags: ['Трибунал', 'Росія', 'Злочин', 'Зеленський']

Type: Article

<!--METADATA-->

![](../Images/2023-06-28T15-57-58-03-00/630_360_1687957030-694.jpg) Політичнета військове керівництво Росії не має уникнути відповідальності через нібито"імунітет". Україна зробить усе, щоб спецтрибунал щодо злочину агресії Росіїпроти нашої держави був створений і запрацював реально.

Про це сказав Президент Володимир Зеленський під час  [ виступу](https://www.youtube.com/watch?v=J6giViFdxt0) у Верховній Раді з нагоди ДняКонституції, передає кореспондент Укрінформу.

"Невідворотність покарання - це один із основних інструментів обмеженнязлочинності. Так само, як він здатен ефективно працювати в рамках національнихюрисдикцій, він працюватиме і в глобальних відносинах. Всі російські вбивці,терористи, кати повинні відповідати за скоєне проти українців та українок.Політичне та військове керівництво Росії не має уникнути правосуддя через те,що у них нібито є "імунітет", як у керівників держави. Вони не керівникидержави - вони бандити, які захопили контроль над державними інституціямиРосії. І вони знахабніли від цієї безкарності і почали тероризувати весьсвіт", - сказав Зеленський.

Президент зауважив, що питання правосуддя щодо війни та геноцидної політикиніколи не були простими.

**Читайте також:** [ **Кулеба** **закликав** **Німеччину** **підтримати****вступ** **України** до **НАТО** і **створення** **спецтрибуналу** **для** РФ](https://www.ukrinform.ua/rubric-polytics/3728172-kuleba-zaklikav-nimeccinu-pidtrimati-vstup-ukraini-do-nato-i-stvorenna-spectribunalu-dla-rf.html)

"Але у цьому випадку з російською агресією проти нашої свободи – чим більшебуде складнощів та вагань світу щодо справедливості для України і українців,тим більшими, на жаль, можуть стати реваншистські настрої в різних частинахсвіту", - сказав Зеленський.

Він наголосив, що кожен політичний злочинець ставить себе поза межі будь-якихзвичних міжнародних відносин. Таким чином кожен актив, який належить державі-терористу або будь-яким особам з кола президента РФ, які повʼязані із чинноюросійською владою, повинен піти на компенсацію збитків постраждалим відросійської агресії.

Президент висловив вдячність усім, хто сприймає політичне та військовекерівництво Росії саме так - як злочинців, які мають завершити свої кар'єри налаві підсудних в Гаазі.

"Україна зробить все можливе, щоб Спеціальний трибунал щодо [ злочину](https://www.ukrinform.ua/tag-zlocin) агресії Росії проти нашої держави бувстворений і запрацював реально – зі злочинцями на лаві підсудних. Я хочуподякувати Міжнародному кримінальному суду за таку рішучість, яка і необхіднадля захисту міжнародного права та людяності. Прийде час, коли міжнародніордери на арешт російських керівників та їхніх спільників будуть не сенсацією,а просто звичним робочим інструментом глобального правосуддя. Бо якщо цього небуде, інші потенційні агресори та інші держави-терористи відчуватимуть ту жбезкарність, що і Росія. І наша, українська місія полягає зокрема в тому, щобстворити цей історичний прецедент відповідальності агресора за все скоєне навійні", - сказав Президент.

**Читайте також:** [ **Спецтриб** унал для військово-політичного керівництваРФ може запрацювати 2024 року - Веніславський](https://www.ukrinform.ua/rubric-polytics/3724918-spectribunal-dla-vijskovopoliticnogo-kerivnictva-rf-moze-zapracuvati-2024-roku-venislavskij.html)

Як повідомлялося, Україна спільно з партнерами просуває створення спеціальноготрибуналу для притягнення до кримінальної відповідальності керівництваРосійської Федерації за скоєння злочину агресії проти України.

Створення такого трибуналу підтримали Парламентська асамблея Ради Європи,Європарламент, Парламентська асамблея НАТО, Парламентська асамблея ОБСЄ таокремі держави.

Source: [https://www.ukrinform.ua/rubric-ato/3728901-zelenskij-kerivnictvo-rosii-ne-mae-uniknuti-vidpovidalnosti-cerez-nibito-imunitet.html](https://www.ukrinform.ua/rubric-ato/3728901-zelenskij-kerivnictvo-rosii-ne-mae-uniknuti-vidpovidalnosti-cerez-nibito-imunitet.html)