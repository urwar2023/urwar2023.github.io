# У центрі Києва переклали вже понад 3 тисячі квадратних метрів бруківки

Authors: Ukrinform (Person)

Publisher: Укринформ (Organization)

Published Time: 2023-06-28T-18:56:00+03:00

Modified Time: 2023-06-28T16:56:00+03:00

Description: У центрі Києва на вулиці Богдана Хмельницького триває ремонт дорожнього покриття, вже відремонтували 3 тис. 150 кв. м покриття із бруківки. — Укрінформ.

Images: ['[630_360_16879...](https://static.ukrinform.com/photos/2023_06/thumb_files/630_360_1687959795-741.jpg)']

Tags: ['Дороги', 'Київ', 'Ремонт']

Type: Article

<!--METADATA-->

![](../Images/2023-06-28T-18-56-00-03-00/630_360_1687959795-741.jpg) У центріКиєва на вулиці Богдана Хмельницького триває ремонт дорожнього покриття, вжевідремонтували 3 тис. 150 кв. м покриття із бруківки.

Як передає Укрінформ, про це повідомляє [ Київська міська державнаадміністрація.](https://kyivcity.gov.ua/news/na_vulitsi_bogdana_khmelnitskogo_vzhe_vidremontuvali_3_150_kvm_dorozhnogo_pokrittya_iz_brukivki/)

«Загалом заплановано оновити 10 000 кв. м у межах від вул. Хрещатик до вул.Володимирської», - ідеться у повідомленні.

За інформацією департаменту транспортної інфраструктури КМДА, кошти наоновлення вулиці витрачають мінімальні – лише на закупку піску та цементу.

Для вирівнювання дорожнього покриття перекладається стара гранітна бруківка.Завдяки такому ремонту ліквідовуються просідання, нерівності та інші проблемнімісця проїжджої частини.

![](../Images/2023-06-28T-18-56-00-03-00/1687959837-593.jpg)

«Щоб мінімізувати витрати, дорожня служба столиці виконує ремонт власнимисилами – залучені працівники районних ШЕУ комунальної корпорації«Київавтодор». Гранітну бруківку знімають, очищають, калібрують. Фактично 100%бруківки повертають на місце після ремонту основи дороги. Саме завдяки цьомуліквідовують просідання, колійності та інші нерівності проїжджої частини», –підкреслили в департаменті.

![](../Images/2023-06-28T-18-56-00-03-00/1687959129-909.jpg)

Роботи здійснюють без вихідних, дорожники працюють у дві зміни. Ремонтвиконують у рамках експлуатаційного утримання вулиці працівники шляхово-експлуатаційного управління з ремонту та утримання автомобільних шляхів таспоруд на них без залучення підрядних організацій.

У рамках ремонту на вулиці Богдана Хмельницького облаштовують пішохідніпереходи з червоно-білого мощення. Загалом буде сім переходів. Над двома вжезакінчують працювати.

![](../Images/2023-06-28T-18-56-00-03-00/1687960593-137.jpg)

Зокрема облаштували дублюючий перехід підземного переходу на перетині звулицею Чикаленка (станція метро «Театральна»).

**Читайте також:** [ Рух столичним бульваром Лесі Українки обмежили до кінцялипня ](https://www.ukrinform.ua/rubric-kyiv/3725983-ruh-stolicnim-bulvarom-lesi-ukrainki-obmezili-do-kinca-lipna.html)

Окрім того, у рамках ремонту облаштують 12 понижень на переходах. Дляпониження на перетині з вулиці Терещенківською дорожники переносять світлофорі зливоприймачі.

У КМДА нагадали, що на вулиці Богдана Хмельницького бруківка з’явиласьнаприкінці ХІХ століття (разом із прокладанням трамвайної лінії в 1892 році).Трамвай із цієї вулиці прибрали у 1934 році, а бруківку ХІХ століття почализамінювати в період післявоєнної відбудови. Орієнтовно у 1950-57 роках старабруківка була замінена.

Під час ремонту, який триває зараз, бруківку залишають. Це перший масштабнийремонт вулиці Богдана Хмельницького з 50-х років минулого століття.

Як повідомляв Укрінформ, 28 червня у столиці в зв’язку з дорожніми роботами наСевастопольській площі [ змінено рух кількох маршрутів громадськоготранспорту. ](https://www.ukrinform.ua/rubric-kyiv/3728684-u-kievi-cerez-remont-na-sevastopolskij-plosi-zminili-marsruti-gromadskogo-transportu.html)

Source: [https://www.ukrinform.ua/rubric-kyiv/3728926-u-centri-kieva-pereklali-vze-ponad-3-tisaci-kvadratnih-metriv-brukivki.html](https://www.ukrinform.ua/rubric-kyiv/3728926-u-centri-kieva-pereklali-vze-ponad-3-tisaci-kvadratnih-metriv-brukivki.html)