# Столтенберг скликав на 6 липня зустріч щодо вступу Швеції в НАТО

Authors: Ukrinform (Person)

Publisher: Укринформ (Organization)

Published Time: 2023-06-28T18:51:00+03:00

Modified Time: 2023-06-28T18:51:00+03:00

Description: Генеральний секретар НАТО Єнс Столтенберг скликав зустріч високопосадовців Туреччини, Швеції та Фінляндії на 6 липня, аби спробувати подолати заперечення Туреччини проти приєднання Швеції до Альянсу. — Укрінформ.

Images: ['[630_360_16820...](https://static.ukrinform.com/photos/2023_04/thumb_files/630_360_1682000894-466.jpeg)']

Tags: ['Фінляндія', 'НАТО', 'Столтенберг', 'Швеція', 'Туреччина']

Type: Article

<!--METADATA-->

![](../Images/2023-06-28T18-51-00-03-00/630_360_1682000894-466.jpeg)Генеральний секретар НАТО Єнс Столтенберг скликав зустріч високопосадовцівТуреччини, Швеції та Фінляндії на 6 липня, аби спробувати подолати запереченняТуреччини проти приєднання Швеції до Альянсу.

Про це генсек НАТО повідомив сьогодні журналістам, повідомляє Укрінформ зпосиланням на  [ АР ](https://apnews.com/article/nato-turkey-sweden-membership-security-finland-185485c544bfb5c6108eceee226ccaf4?fbclid=IwAR0k-KZ3UmExZAt9O-bYL9scUTOJMp-9VVUgFJyRkixFqcSxtJUWFRM7SVA).

«Настав час вітати Швецію як повноправного члена НАТО», — сказав Столтенберг,оголошуючи дату зустрічі.

У переговорах в Брюсселі візьмуть участь міністри закордонних справ, керівникирозвідки та радники з безпеки Туреччини, Швеції та Фінляндії.

Видання нагадує, що для розширення [ НАТО ](https://www.ukrinform.ua/tag-nato)потрібна одностайна згода всіх членів. Туреччина звинувачує Швецію в тому, щовона занадто поблажлива до груп, які, на думку Анкари, становлять загрозубезпеці, включаючи курдські військові формування та людей, пов’язаних зіспробою державного перевороту в 2016 році.

**Читайте також:** [ Ердоган обговорив з Шольцом членство **Швец** ії в НАТО](https://www.ukrinform.ua/rubric-world/3728986-erdogan-obgovoriv-z-solcom-clenstvo-svecii-v-nato.html)

Як повідомлялося, Туреччина зажадала від Швеції дотримання домовленостейТристороннього меморандуму щодо вступу країн у НАТО, зокрема стосовно боротьбиз тероризмом, та закликала до розслідування.

Офіційні особи НАТО намагаються досягти заявленої мети прийняти Швецію доАльянсу до 11 липня – дати початку саміту у Вільнюсі. Для цього Швеція маєотримати згоду Анкари.

Source: [https://www.ukrinform.ua/rubric-world/3728990-stoltenberg-sklikav-na-6-lipna-zustric-sodo-vstupu-svecii-v-nato.html](https://www.ukrinform.ua/rubric-world/3728990-stoltenberg-sklikav-na-6-lipna-zustric-sodo-vstupu-svecii-v-nato.html)