# Литва розширила заборону на експорт товарів подвійного призначення

Authors: Ukrinform (Person)

Publisher: Укринформ (Organization)

Published Time: 2023-06-28T17:17:00+03:00

Modified Time: 2023-06-28T17:17:00+03:00

Description: Литва додала понад пів сотні позицій і підпозицій до Національного переліку контрольованих товарів подвійного використання, які експортуються транзитом через територію Литви, насправді ж можуть використовуватися Росією при веденні бойових дій в Україні. — Укрінформ.

Images: ['[630_360_15249...](https://static.ukrinform.com/photos/2018_04/thumb_files/630_360_1524993655-3810.jpg)']

Tags: ['Економіка', 'Литва', 'Заборона', 'Транзит']

Type: Article

<!--METADATA-->

![](../Images/2023-06-28T17-17-00-03-00/630_360_1524993655-3810.jpg) Литвадодала понад пів сотні позицій і підпозицій до Національного перелікуконтрольованих товарів подвійного використання, які експортуються транзитомчерез територію Литви, насправді ж можуть використовуватися Росією при веденнібойових дій в Україні.

Про це повідомляє Укрінформ із посиланням на [ сайт](https://eimin.lrv.lt/lt/naujienos/per-lietuva-bus-draudziama-eksportuoti-daugiau-dvejopo-naudojimo-prekiu) Мінекономіки Литви.

«Щоб обмежити можливості Росії та Білорусі продовжувати бойові дії в Україні,які становлять загрозу безпеці Литви, [ Литва ](https://www.ukrinform.ua/tag-litva) вживає рішучих дій – ми обмежимо експорт товарів подвійного призначеннядо третіх країн через Росію та Білорусь», – прокоментувала рішення міністрекономіки та інновацій Аушріне Армонайте.

За її словами, рішення було ухвалене на основі даних, наданих Європейськоюкомісією, що показали значне зростання експорту до країн Центральної Азіїсанкційних товарів, які, ймовірно, будуть використані як зброя у війні протиУкраїни.

Пропозицію щодо поповнення переліку заборонених товарів подвійноговикористання висунуло Міністерство економіки та інновацій. Литовський урядсхвалив її. Рішення набирає чинності 3 липня 2023 року і діятиме 2 січня до2024 року.

**Читайте також:** [ Митниця **Литви** посилює правила провезення товарівчерез РФ та Білорусь ](https://www.ukrinform.ua/rubric-economy/3725527-mitnica-litvi-posilue-pravila-provezenna-tovariv-cerez-rf-ta-bilorus.html)

Це один з елементів боротьби зі схемами ухилення від санкцій, які реалізуютьсячерез концерни, що працюють в третіх країнах. Згідно з постановою, литовськеМінекономіки зобов’язується повідомити Європейську комісію та країни-члени ЄСпро встановлену заборону на експорт.

Литовські медіа [ уточнюють ](https://www.tv3.lt/naujiena/lietuva/vyriausybe-uzdraude-per-lietuva-vezti-kai-kurias-dvigubos-paskirties-prekes-n1245176) ,що перелік поповнено на 57 груп товарів подвійного призначення, це переважнотовари з мікроелектронними та напівпровідниковими компонентами. «Деякі деталіможна встановлювати в пральні машини, а деякі – в зброю», – сказав Армонайте.

Міністр економіки наголосила, що новий порядок – це не санкції, а лишеобмеження. «Ми повідомили Єврокомісію. Найефективнішим було б (спільне - ред.)європейське рішення, щоб такі товари не проходили через Латвію, Фінляндію таНорвегію», - сказала Армонайте.

**Читайте також:** [ ЄС відстежуватиме імпорт через треті країни підсанкційнихтоварів до Росії - спецпредставник ](https://www.ukrinform.ua/rubric-economy/3725392-es-vidstezuvatime-import-cerez-treti-kraini-pidsankcijnih-tovariv-do-rosii-specpredstavnik.html)

Міністр закордонних справ Габріелюс Ландсбергіс додав, що після ухваленнятакого рішення на національному рівні Литвою, залишається ризик, що для обходусанкцій використовуватимуть наземні шляхи через інші сусідні країни. Вільнюсвже обговорював це питання з ними, але там оцінки ризиків відрізняються.Ландсбергіс пояснює це тим, що Литва має найбільший кордон з Білоруссю, і всізвикли, що найбільший транзит йде саме через Литву.

Як повідомляв Укрінформ, Європейський Союз 23 червня ухвалив та оприлюднивподробиці 11-го пакета санкцій проти Російської Федерації. 28 червня до ньогоприєдналася Швейцарія.

Source: [https://www.ukrinform.ua/rubric-world/3728948-litva-rozsirila-zaboronu-na-eksport-tovariv-podvijnogo-priznacenna.html](https://www.ukrinform.ua/rubric-world/3728948-litva-rozsirila-zaboronu-na-eksport-tovariv-podvijnogo-priznacenna.html)