# Футболісти шести клубів УПЛ вийшли до 1/4 фіналу молодіжного Євро-2023

Authors: Ukrinform (Person)

Publisher: Укринформ (Organization)

Published Time: 2023-06-28T16:11:06+03:00

Modified Time: 2023-06-28T16:11:06+03:00

Description: Найбільше представництво у команді Руслана Ротаня має донецький «Шахтар» - шість гравців.

 — Укрінформ.

Images: ['[630_360_16879...](https://static.ukrinform.com/photos/2023_06/thumb_files/630_360_1687957798-621.jpg)']

Tags: ['Футбол', 'Збірна України', 'Молодь']

Type: Article

<!--METADATA-->

![](../Images/2023-06-28T16-11-06-03-00/630_360_1687957798-621.jpg) Найбільшепредставництво у команді Руслана Ротаня має донецький «Шахтар» - шістьгравців.

Як повідомляє офіційний [ сайт ](https://upl.ua/ua/news/view/7562) УкраїнськоїПрем'єр-ліги (УПЛ), у складі молодіжної збірної України, яка вийшла дочвертьфіналу чемпіонату Європи (U21), на етапі групового турніру зігралифутболісти шести клубів УПЛ, передає Укрінформ.

У вчорашній зустрічі з командою Іспанії (2:2), у якій вирішувалася доляпершого місця в групі B, тренерські штаби обох суперників надали можливістьпоказати себе резервістам.

В українській команді вперше на Євро-2023 зіграли воротар Руслан Нещерет,захисники Ростислав Лях, Володимир Салюк та Олександр Сирота. Після чого ускладі збірної України залишилися тільки два футболісти, що не виходили наполе - третій воротар Кіріл Фесюн і травмований Михайло Мудрик.

Найбільше представництво у молодіжній збірній України має «Шахтар» - шістьфутболістів, четверо з яких взяли участь у всіх трьох зустрічах на стадіїгрупового турніру, а двоє ще й відзначилися забитими м’ячами.

Від київського «Динамо» зіграли четверо футболістів, луганську «Зорю» таодеський «Чорноморець» представляли по два футболісти, «Дніпро-1» тальвівський «Рух» - по одному.

**Читайте також:** [ Ратань: Грою з іспанцями підтвердили, що перебуваємо направильному шляху ](https://www.ukrinform.ua/rubric-sports/3728653-ratan-grou-z-ispancami-pidtverdili-so-perebuvaemo-na-pravilnomu-slahu.html)

Чвертьфінальний матч команда Руслана Ротаня проведе 2 липня у румунськомуКлужі з переможцем групи D, який визначиться сьогодні після матчів Італія (3очки) - Норвегія (0) та Швейцарія (3) - Франція (6).

Фото: uaf.ua.

Source: [https://www.ukrinform.ua/rubric-sports/3728910-futbolisti-sesti-klubiv-upl-vijsli-do-14-finalu-molodiznogo-evro2023.html](https://www.ukrinform.ua/rubric-sports/3728910-futbolisti-sesti-klubiv-upl-vijsli-do-14-finalu-molodiznogo-evro2023.html)