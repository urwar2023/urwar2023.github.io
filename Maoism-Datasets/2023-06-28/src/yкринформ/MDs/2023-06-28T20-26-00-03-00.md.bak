# Дмитро Кулеба попередив ОБСЄ про ризики вчинення Росією теракту на ЗАЕС

Authors: Ukrinform (Person)

Publisher: Укринформ (Organization)

Published Time: 2023-06-28T20:26:00+03:00

Modified Time: 2023-06-28T20:26:00+03:00

Description: Окупація та ризик вчинення Росією теракту на Запорізькій атомній електростанції ставить під загрозу весь простір ОБСЄ. — Укрінформ.

Images: ['[630_360_16833...](https://static.ukrinform.com/photos/2023_05/thumb_files/630_360_1683309991-286.png)']

Tags: ['Дмитро Кулеба', 'ОБСЄ', 'Теракт', 'Запорізька АЕС', 'Війна з Росією']

Type: Article

<!--METADATA-->

![](../Images/2023-06-28T20-26-00-03-00/630_360_1683309991-286.png) Окупаціята ризик вчинення Росією теракту на Запорізькій атомній електростанції ставитьпід загрозу весь простір ОБСЄ.

Про це заявив міністр закордонних справ України Дмитро Кулеба, виступаючионлайн на Конференції Головування ОБСЄ з огляду питань безпеки, передаєУкрінформ з посиланням на  [ пресслужбу МЗС ](https://mfa.gov.ua/news/dmitro-kuleba-poperediv-obsye-pro-riziki-vchinennya-rosiyeyu-teraktu-na-zaes) .

“Сьогодні Росія погрожує Україні та всьому простору ОБСЄ радіаційнимінцидентом на Запорізькій атомній електростанції. Що би не говорила російськапропаганда, саме Росія, і лише Росія має сьогодні мотивацію та засоби длятого, щоб вчинити інцидент на ЗАЕС”, - сказав міністр.

Він наголосив, що, окупувавши станцію та перетворивши її на військову базу,Росія використовує ЗАЕС як інструмент ядерного шантажу.

“Не знаю, що ще має відбутися, щоб держави-учасниці ОБСЄ визнали очевидне:Росії не місце за цим столом”, — підкреслив глава української дипломатії.

**Читайте також:** [ Україна в **ОБСЄ** : РФ активізувала брехню про «бруднубомбу», планує провокації ](https://www.ukrinform.ua/rubric-ato/3726558-ukraina-v-obse-rf-aktivizuvala-brehnu-pro-brudnu-bombu-planue-provokacii.html)

Міністр нагадав, що три тижні тому Росія підірвала дамбу Каховської ГЕС,спричинивши найбільшу техногенну катастрофу в Європі за десятиліття та злочинекоциду. Цей терористичний акт вивів воєнні злочини РФ на новий щабель, асправжній масштаб його наслідків для людей та навколишнього середовища можнабуде оцінити лише згодом.

Міністр висловив вдячність Головуванню Північної Македонії за тверду позиціющодо захисту принципів ОБСЄ в умовах повномасштабної агресії Росії протиУкраїни.

“Не можна толерувати безкарність Росії, незаконне утримання співробітників [ОБСЄ ](https://www.ukrinform.ua/tag-obse) , крадіжку понад 70 автомобілівОрганізації. Не може бути дискусій з країною, чий президент знаходиться врозшуку МКС за воєнний злочин викрадення українських дітей. Не може бутисподівання на цивілізований діалог із країною, яка завдає інтенсивних ударівракетами та дронами по густонаселених житлових масивах, вдається до масовихзвірств, тортур, зґвалтувань та залякування цивільного населення. Не може бутипошуку порозуміння з агресором, який намагається знищити українськудержавність та національну ідентичність», — наголосив Кулеба.

Глава МЗС наголосив, що Україна не має вибору, крім як боротися за своюсвободу та відновлення територіальної цілісності. Він нагадав, що Україна маєцілісне бачення відновлення справедливого та тривкого миру, яке детальневикладене в Формулі Миру Президента Володимира Зеленського.

**Читайте також:** [ В Україні пройдуть навчання з подолання наслідківможливої аварії на **ЗАЕС** ](https://www.ukrinform.ua/rubric-society/3728893-v-ukraini-projdut-navcanna-z-podolanna-naslidkiv-mozlivoi-avarii-na-zaes.html)

Глава МЗС України закликав ОБСЄ до активної участі у втіленні Формули Миру.

«Ми живемо у час викликів, коли дискусії без прагматичних рішень більше непрацюють. Якщо ми хочемо зберегти ОБСЄ і нашу колективну відданість цінностямі принципам Гельсінського заключного акту, потрібно знайти спосіб призупинитиучасть Росії в ОБСЄ», — підсумував міністр.

Як повідомлялося, 4 березня 2022 року росіяни окупували ЗАЕС. 22 червня 2023року Президент України Володимир Зеленський  [ заявив](https://www.ukrinform.ua/rubric-ato/3726213-rosia-vse-pidgotuvala-dla-teraktu-na-zaes-iz-vikidom-radiacii-zelenskij.html) про плани Росії влаштуватитеракт на Запорізькій АЕС.

Source: [https://www.ukrinform.ua/rubric-polytics/3729029-dmitro-kuleba-poperediv-obse-pro-riziki-vcinenna-rosieu-teraktu-na-zaes.html](https://www.ukrinform.ua/rubric-polytics/3729029-dmitro-kuleba-poperediv-obse-pro-riziki-vcinenna-rosieu-teraktu-na-zaes.html)