# Комісія обрала нову очільницю АРМА: Transparency International попереджає про ризики

Authors: Ukrinform (Person)

Publisher: Укринформ (Organization)

Published Time: 2023-06-28T21:41:00+03:00

Modified Time: 2023-06-28T21:41:00+03:00

Description: Конкурс на посаду голови Національного агентства з питань виявлення, розшуку та управління активами, одержаними від корупційних та інших злочинів (АРМА) виграла держслужбовиця Олена Дума. — Укрінформ.

Images: ['[630_360_16605...](https://static.ukrinform.com/photos/2022_08/thumb_files/630_360_1660553796-610.jpg)']

Tags: ['Transparency International ', 'АРМА']

Type: Article

<!--METADATA-->

![](../Images/2023-06-28T21-41-00-03-00/630_360_1660553796-610.jpg) Конкурс напосаду голови Національного агентства з питань виявлення, розшуку тауправління активами, одержаними від корупційних та інших злочинів (АРМА)виграла держслужбовиця Олена Дума.

Про це передає Укрінформ із [ посиланням](https://twitter.com/TransparencyUA/status/1674061438220922883?ref_src=twsrc%5Etfw%7Ctwcamp%5Etweetembed%7Ctwterm%5E1674061438220922883%7Ctwgr%5E01b6394208ef2d95846618dc21fb01c32377e6f2%7Ctwcon%5Es1_&ref_url=https%3A%2F%2Fua.korrespondent.net%2Fukraine%2F4602497-obrano-novu-ochilnytsui-arma) на Transparency International Ukraine.

Зазначається, що за це рішення проголосували шестеро з восьми членівконкурсної комісії.

> Олена Дума виграла конкурс з відбору Голови АРМА.  >  >  За це рішення проголосували 6 із 8-ми членів конкурсної комісії. [> pic.twitter.com/0AWMMRbK3J ](https://t.co/0AWMMRbK3J)>> — Transparency International Ukraine (@TransparencyUA) [ June 28, 2023> ](https://twitter.com/TransparencyUA/status/1674061438220922883?ref_src=twsrc%5Etfw)

Перемога Думи вже викликала негативну реакцію в експертному середовищі.

"Призначення Олени Думи може поставити хрест на АРМА", - заявили уTransparency International Ukraine.

На думку антикорупційників, призначення Думи несе великі репутаційні ризикидля України й для роботи незалежної та ефективної діяльності антикорупційноїекосистеми та органів правопорядку.

"Олена Дума має понад 22 роки стажу в державних органах, а також протягомцього часу була дуже активною в антикорупційних та профспілкових організаціях,організовувала та брала участь у різних мітингах. Досвід Олени Думи неповʼязаний з роботою у сфері, дотичній до кримінальної юстиції, а також неповʼязаний з управлінням чи розшуком активів. А це викликає сумніви", -йдеться в повідомленні.

**Читайте також:** **[ Посли країн G7 очікують на призначення керівника АРМА](https://www.ukrinform.ua/rubric-polytics/3728809-posli-krain-g7-ocikuut-na-priznacenna-kerivnika-arma.html) **

Також вказується на наявність тісних політичних зв’язків переможниці.

"У 2019 році Дума брала безпосередню участь в агітації за одного із кандидатівв президенти України та дискредитації іншого претендента на цю посаду. Цевказує на політичну заангажованість переможниці конкурсу на голову АРМА, щопотенційно може впливати на її роботу на цій посаді", - зазначили вTransparency International.

Крім того, громадські активісти виявили зв’язки Думи з ексголовою СБУВалентином Наливайченком. Свого часу очільницею Чернігівськоїоблдержадміністрації була Анна Коваленко, яка, до того ж є співзасновницеюгромадської організації Антикорупційний рух Наливайченка. Саме її заступницеюпрацювала Дума.

"Ймовірні ділові контакти з держзрадниками та підозрюваними у співпраці зРосією", - додали у Transparency International.

Так, серед громадської спільноти існують припущення про контакти Думи зекскерівником кримського управління СБУ, підозрюваним у держзраді ОлегомКулінічем.

"Але найбільший маркер, який вказує на заангажованість майбутньої очільниціАгентства, - це участь у 2019 році у спільній пресконференції з Семом Кісліним- фінансовим донором Рудольфа Джуліані. Тобто чотири роки тому майбутняочільниця **[ АРМА ](https://www.ukrinform.ua/tag-arma) ** брала безпосереднюучасть у спробах дискредитації своєї країни та нинішнього президента США, якийзі свого боку всіляко підтримує нашу країну і в протистоянні російськійагресії, і в антикорупційному поступі", - наголошують в TransparencyInternational.

Transparency International Ukraine закликає членів Кабінету міністрів неголосувати за призначення переможниці конкурсу на посаду голови АРМА.

Нагадаємо: посаду тимчасового керівника АРМА із серпня 2021 року обіймаєДмитро Жоравович.

Попереднього очільника АРМА, його заступника і начальника управління **_[викрили на привласненні понад 400 тисяч доларів](https://www.ukrinform.ua/rubric-economy/3288959-kerivnictvo-arma-vidstoronili-vid-posad-ta-vidpravili-pid-domasnij-arest.html) _ ** , які булипередані в управління агентства.

Source: [https://www.ukrinform.ua/rubric-society/3729048-komisia-obrala-novu-ocilnicu-arma-transparency-international-poperedzae-pro-riziki.html](https://www.ukrinform.ua/rubric-society/3729048-komisia-obrala-novu-ocilnicu-arma-transparency-international-poperedzae-pro-riziki.html)