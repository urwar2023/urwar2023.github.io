<html>
<head><style>img{height: auto; width: auto\9; width:100%;}</style></head>
<body>
<h1>У Львові біля Оперного театру встановили скульптуру велетня «Містер Арбітріум»</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-06-28T16:14:00+03:00</p>
<p>Modified Time: 2023-06-28T16:14:00+03:00</p>
<p>Description: Сьогодні, 28 червня, у Львові біля Оперного театру встановили скульптуру гіганта «Містер Арбітріум». Статуя заввишки 5,5 метрів авторства італійського скульптора Емануеле Джіаннеллі ілюструє підтримку України у час розв’язаної Росією війни. — Укрінформ.</p>
<p>Images: ['<a href="https://static.ukrinform.com/photos/2023_06/thumb_files/630_360_1687957227-164.jpg">630_360_16879...</a>']</p>
<p>Tags: ['Італія', 'Культура', 'Львів', 'Опера', 'Скульптура']</p>
<p>Type: Article</p>
<!--METADATA-->

<p><img alt="" src="../Images/yкринформ/2023-06-28T16-14-00-03-00/630_360_1687957227-164.jpg" /> Сьогодні,28 червня, у Львові біля Оперного театру встановили скульптуру гіганта «МістерАрбітріум». Статуя заввишки 5,5 метрів авторства італійського скульптораЕмануеле Джіаннеллі ілюструє підтримку України у час розв’язаної Росією війни.</p>
<p>Як передає Укрінформ, про це повідомляє <a href="https://city-adm.lviv.ua/news/culture/architecture-and-historic-heritage/297240-symvol-pidtrymky-ukrainy-maizhe-shestymetrova-skulptura-trymatyme-lvivsku-operu-vse-lito-video?fbclid=IwAR3qkVwJs9NxzUIbJdfe4CFyUy-mWV_F5BsyOmHlW9Ng17J9Wcjsy_suogE"> сайт Львівської міськради.</a></p>
<p>Цей проєкт є задумом мисткині Розі Фонтани, втілений скульптором ЕмануелеДжіаннеллі. За ідеєю італійського митця, Містер Арбітріум є фігурою чоловіка,який «водночас і штовхає, і тримає». Саме за цю особливість він був обранийнести Україні послання надії, підтримати народ і державу в цей час скорботи тастраждання, та відштовхнути війну, даючи простір миру та відбудові.</p>
<p>«Я дуже радий, що Містера Арбітріума встановили поруч із Львівською оперою.Мені приємно усвідомлювати, що ця <a href="https://www.ukrinform.ua/tag-skulptura"> скульптура </a> підтримуватиме українське мистецтво, історію та культуру. Окрімцього, я прагну, щоб мій проєкт став реальною підтримкою всіх художників,музикантів, акторів і діячів культури та мистецтва України – я думаю про тихукраїнських митців, які загинули, страждають, або не можуть працювати надсвоїми культурними проєктами, даруючи красу думки своїй державі та всьомусвіту. Я висловлюю свою надію на якнайшвидше приєднання України доЄвропейської спільноти і хочу, щоб це почули не як від митця з Італії, а митцяз Європи», – зазначив автор скульптури Емануеле Джіаннеллі.</p>
<p><img alt="" src="../Images/yкринформ/2023-06-28T16-14-00-03-00/630_360_1687957078-1561.jpeg" /></p>
<p><a href="https://static.ukrinform.com/photos/2023_06/1687957078-1561.jpeg"> <img alt="" src="../Images/yкринформ/2023-06-28T16-14-00-03-00/630_360_1687957078-1561.jpeg" /></a> <a href="https://static.ukrinform.com/photos/2023_06/1687957078-7973.jpeg"><img alt="" src="../Images/yкринформ/2023-06-28T16-14-00-03-00/630_360_1687957078-7973.jpeg" /></a> <a href="https://static.ukrinform.com/photos/2023_06/1687957079-4644.jpeg"><img alt="" src="../Images/yкринформ/2023-06-28T16-14-00-03-00/630_360_1687957079-4644.jpeg" /></a> <a href="https://static.ukrinform.com/photos/2023_06/1687957170-4799.jpeg"><img alt="" src="../Images/yкринформ/2023-06-28T16-14-00-03-00/630_360_1687957170-4799.jpeg" /></a> <a href="https://static.ukrinform.com/photos/2023_06/1687957080-7223.jpeg"><img alt="" src="../Images/yкринформ/2023-06-28T16-14-00-03-00/630_360_1687957080-7223.jpeg" /></a> <a href="https://static.ukrinform.com/photos/2023_06/1687957080-5635.jpeg"><img alt="" src="../Images/yкринформ/2023-06-28T16-14-00-03-00/630_360_1687957080-5635.jpeg" /></a></p>
<p>Кураторка проєкту, мисткиня Розі Фонтана працює з українськими установамиблизько 20 років. Каже, їй важливо сьогодні підтримати українців за допомогоюмистецтва.</p>
<p>«Майже вісім місяців тому я подумала про культурний проєкт, який міг бипринести важливе послання моїй дорогій Україні, тож мені одразу прийшов надумку Містер Арбітріум – символ сили та стійкості. Ми хочемо, щоб МістерАрбітріум став великим посланцем миру, і сподіваємось, що його присутністьстане розрадою для всіх», – сказала Розі Фонтана.</p>
<p>Міський голова Львова підкреслив, що скульптура з’явилась у Львові саме наДень Конституції, як символ підтримки українського народу.</p>
<p><strong>Читайте також:</strong> <a href="https://www.ukrinform.ua/rubric-culture/3726762-u-lvovi-prezentuvali-rekonstrukciu-visitoi-sorocki-donki-grusevskogo.html"> У <strong>Львові</strong> презентували реконструкцію вишиваної сорочкидоньки Грушевського </a></p>
<p>«Це подарунок, який ми отримали від наших італійських друзів. Жодної бюджетноїгривні ми не витратили для того, щоб львів’яни сьогодні споглядали цюскульптуру. Скульптура тимчасово буде стояти біля Оперного театру, а потімбуде подорожувати світом”, - додав Андрій Садовий.</p>
<p>Він наголосив, що довкола цієї скульптури будуть дискусії, але мистецтво йіснує для цього діалогу, для того, щоб спонукати нас думати.</p>
<p>Скульптуру гіганта біля Львівської опери встановили в рамках Lviv Urban Forum.Впродовж трьох днів до міста з’їдуться сотні архітекторів та урбаністів.Головним фокусом форуму стане відбудова українських міст та визначенняцінностей для розвитку громад.</p>
<p>Як повідомлялося, у Національному заповіднику «Києво-Печерська лавра» до ДняКонституції відкрилася <a href="https://www.ukrinform.ua/rubric-culture/3728538-u-lavri-do-dna-konstitucii-vidkrili-vistavku-pro-stanovlenna-ukrainskoi-derzavnosti.html"> виставка-галерея «Україна. Становлення державності».</a></p>
<p>Source: <a href="https://www.ukrinform.ua/rubric-culture/3728903-u-lvovi-bila-opernogo-teatru-vstanovili-skulpturu-veletna-mister-arbitrium.html">https://www.ukrinform.ua/rubric-culture/3728903-u-lvovi-bila-opernogo-teatru-vstanovili-skulpturu-veletna-mister-arbitrium.html</a></p>
</body>
</html>