<html>
<head><style>img{height: auto; width: auto\9; width:100%;}</style></head>
<body>
<h1>Укренерго залучило від міжнародних партнерів майже €900 мільйонів</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-06-28T16:08:00+03:00</p>
<p>Modified Time: 2023-06-28T16:08:00+03:00</p>
<p>Description: НЕК «Укренерго» вже змогла залучити від міжнародних партнерів фінансову підтримку у вигляді кредитів і грантів на суму близько 900 млн євро. — Укрінформ.</p>
<p>Images: ['<a href="https://static.ukrinform.com/photos/2019_09/thumb_files/630_360_1567691280-964.jpg">630_360_15676...</a>']</p>
<p>Tags: ['Кредит', 'Укренерго', 'фінансування']</p>
<p>Type: Article</p>
<!--METADATA-->

<p><img alt="" src="../Images/yкринформ/2023-06-28T16-08-00-03-00/630_360_1567691280-964.jpg" /> НЕК«Укренерго» вже змогла залучити від міжнародних партнерів фінансову підтримкуу вигляді кредитів і грантів на суму близько 900 млн євро.</p>
<p>Про це <a href="https://www.youtube.com/watch?v=ZAgd_HB-8co"> повідомив </a> головаправління компанії Володимир Кудрицький під час брифінгу «Стан енергосистеми:ризик відключень та підготовка до зими», проведеного в Медіацентрі Україна –Укрінформ.</p>
<p>«Зараз є важливим фінансування, яке надають західні партнери для українськихенергетичних компаній. <a href="https://www.ukrinform.ua/tag-ukrenergo"> Укренерго </a>вже змогло залучити близько 900 мільйонів євро фінансування в різних формах –це або гранти, або кредити. Очікуємо, що до кінця року зможемо на декількасотень мільйонів збільшити цю цифру, і використати цей ресурс для того, щобінвестувати в підготовку до опалювального сезону», - зазначив очільник НЕК.</p>
<p>Кудрицький наголосив, що наразі українські енергетики активно працюють надвідновлення пошкоджених енергетичних об’єктів, пошкоджених внаслідокросійських атак, але для цього процесу потрібно продовжувати залучати зовнішнєфінансування.</p>
<p><strong>Читайте також:</strong> <a href="https://www.ukrinform.ua/rubric-economy/3728348-ukrenergo-rozpocinae-proekt-iz-posilenna-zahistu-magistralnih-merez.html"> <strong>Укренерго</strong> <strong>розпочинає</strong> <strong>проєкт</strong> із <strong>посилення</strong><strong>захисту</strong> <strong>магістральних</strong> <strong>мереж</strong> </a></p>
<p>«Як Укренерго, так і генеруючим компаніям необхідно залучати додатковий тазначний фінансовий ресурс для відновлення. Адже фінансувати ці роботи «живими»коштами потрібно вже зараз. Багато обладнання нам постачають партнери тадонори у формі гуманітарної допомоги, але, безумовно, багато обладнанняпотрібно замовляти та оплачувати. В процесі підготовки до зими переденергосистемою стоїть серйозний фінансовий виклик», - резюмував керівникУкренерго.</p>
<p>Як повідомлялось, <a href="https://www.ukrinform.ua/rubric-economy/3726776-ukrenergo-priednalosa-do-globalnoi-galuzevoi-koalicii-za-pidtrimki-oon.html"> НЕК “Укренерго” приєдналася до Ukraine Energy Initiativeза підтримки ООН в Україні </a> . Ініціатива спрямована на створення глобальної галузевоїкоаліції для відновлення та декарбонізації української енергетики.</p>
<p>Source: <a href="https://www.ukrinform.ua/rubric-economy/3728905-ukrenergo-zalucilo-vid-miznarodnih-partneriv-majze-900-miljoniv.html">https://www.ukrinform.ua/rubric-economy/3728905-ukrenergo-zalucilo-vid-miznarodnih-partneriv-majze-900-miljoniv.html</a></p>
</body>
</html>