<html>
<head><style>img{height: auto; width: auto\9; width:100%;}</style></head>
<body>
<h1>Громадяни Південної Кореї відсьогодні «помолодшали» щонайменше на рік</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-06-28T23:56:00+03:00</p>
<p>Modified Time: 2023-06-28T23:56:00+03:00</p>
<p>Description: У Південній Кореї набув чинності закон, який узгоджує методи обчислення віку з міжнародними стандартами. Після цього всі громадяни РК "помолодшали" на рік або й два. — Укрінформ.</p>
<p>Images: ['<a href="https://static.ukrinform.com/photos/2016_11/thumb_files/630_360_1478067875-5167.jpg">630_360_14780...</a>']</p>
<p>Tags: ['Корея', 'Закон']</p>
<p>Type: Article</p>
<!--METADATA-->

<p><img alt="" src="../Images/yкринформ/2023-06-28T23-56-00-03-00/630_360_1478067875-5167.jpg" /> УПівденній Кореї набув чинності закон, який узгоджує методи обчислення віку зміжнародними стандартами. Після цього всі громадяни РК "помолодшали" на рікабо й два.</p>
<p>Про це повідомляє  <a href="https://www.bbc.co.uk/news/world-asia-66028606"> BBC </a> ,передає Укрінформ.</p>
<p>Закон, ухвалений торік у грудні, скасовує південнокорейську традицію, за якоюлюдині виповнюється рік при народженні (з урахуванням внутрішньоутробногорозвитку), а з 1 січня вона стає старше на рік. Тобто дитині, яканароджувалася 31 грудня, наступного дня виповнювалося два роки.</p>
<p>Скасовано також систему, за якої вік обчислюється шляхом віднімання рокународження від поточного без урахування місяців.</p>
<p>Таким чином, станом на 28 червня 2023 року особа, яка народилася 29 червня2003 року, мала 19 років за міжнародною системою, 20 років за системою«обчислення віку» та 21 рік за системою « <strong><a href="https://www.ukrinform.ua/tag-korea"> корейського</a> </strong> віку».</p>
<p>Тепер же систему обчислення віку в Кореї уніфіковано.</p>
<p><strong>Читайте також:</strong> <strong><a href="https://www.ukrinform.ua/rubric-world/3716984-pivdenna-korea-cogoric-provede-persij-za-10-rokiv-vijskovij-parad.html"> Південна Корея цьогоріч проведе перший за 10 роківвійськовий парад </a> </strong></p>
<p>Чинний президент Кореї Юн Сок Йоль рішуче наполягав на необхідностівідповідних змін під час передвиборчої кампанії. За його словами, традиційніметоди обчислення віку призвели до "непотрібних соціальних та економічнихвитрат". Наприклад, виникли суперечки щодо страхових виплат та визначенняправа на участь у державних програмах допомоги.</p>
<p>Японія прийняла міжнародний стандарт обчислення віку у 1950 році, а ПівнічнаКорея наслідувала цей приклад у 1980-их роках.</p>
<p>Source: <a href="https://www.ukrinform.ua/rubric-world/3728977-gromadani-pivdennoi-korei-vidsogodni-pomolodsali-sonajmense-na-rik.html">https://www.ukrinform.ua/rubric-world/3728977-gromadani-pivdennoi-korei-vidsogodni-pomolodsali-sonajmense-na-rik.html</a></p>
</body>
</html>