# У Чернівцях на форумі дискутували, як привабити туристів в умовах війни

Authors: Ukrinform (Person)

Publisher: Укринформ (Organization)

Published Time: 2023-05-26T17:47:58+03:00

Modified Time: 2023-05-26T17:47:58+03:00

Description: У Чернівцях провели Перший туристичний форум “Chernivtsi Tourism Forum 2023”. Представники галузі дискутували, як привабити туристів у відносно безпечні міста, коли країна перебуває у стані війни. — Укрінформ.

Images: ['[630_360_16851...](https://static.ukrinform.com/photos/2023_05/thumb_files/630_360_1685112154-545.jpg)', '[1685112133-21...](https://static.ukrinform.com/photos/2023_05/1685112133-213.jpg)', '[1685112133-74...](https://static.ukrinform.com/photos/2023_05/1685112133-742.jpg)', '[1685112131-20...](https://static.ukrinform.com/photos/2023_05/1685112131-201.jpg)', '[1685112132-46...](https://static.ukrinform.com/photos/2023_05/1685112132-469.jpg)', '[1685112132-79...](https://static.ukrinform.com/photos/2023_05/1685112132-791.jpg)']

Tags: ['Форум', 'Туризм', 'Чернівці']

Type: Article

<!--METADATA-->

![](../Images/yкринформ/2023-05-26T17-47-58-03-00/630_360_1685112154-545.jpg) УЧернівцях провели Перший туристичний форум “Chernivtsi Tourism Forum 2023”.Представники галузі дискутували, як привабити туристів у відносно безпечніміста, коли країна перебуває у стані війни.

Про це повідомляє кореспондент Укрінформу.

"Навіть у такий складний час в нашому місті все ж таки продовжуютьвідкриватися і готелі, і ресторани, й інші заклади зі сфери гостинності. Томуми вирішили обмінятися досвідом, послухати, як туризм працює в умовах воєнногостану, який стан проблематики, які виклики, які можливості з'явилися. Бонасправді в західноукраїнських містах збільшилась кількість населення зарахунок ВПО, і це теж для цієї сфери додатковий сегмент, на який вонирозраховують", - розповів директор департаменту соціально-економічногорозвитку та стратегічного планування Чернівецької міськради Сергій Бостан.

![](../Images/yкринформ/2023-05-26T17-47-58-03-00/1685112133-213.jpg)

На першій дискусійній панелі на тему "Туризм в умовах війни та "драйвериперезапуску індустрії гостинності після Перемоги" спікери зосередились навпливі війни на індустрію та що слід зробити, аби відновити сферу гостинності.

![](../Images/yкринформ/2023-05-26T17-47-58-03-00/1685112133-742.jpg)

"Головне питання, яке зараз хвилює абсолютно усіх у цій галузі, - чи можливийтуризм під час війни? Так, однозначно. А якщо ми говоримо про міжнароднийтуризм, про в'їзний туризм? Чи можливий узагалі приїзд іноземців у воюючукраїну? І першою відповіддю на це питання буде "Ні". Бо хто ж у здоровомуглузді з іноземців захоче їхати у країну, де щохвилини можуть оголоситиповітряну тривогу, де кожного дня можуть бути "прильоти". Це відбуваєтьсярандомно, ми не знаємо, де і коли щось вибухне", - говорить віце-президенткаАсоціації в’їзних туроператорів України, співзасновниця туристичної компанії"Орнамент України" Олена Казьміна.

![](../Images/yкринформ/2023-05-26T17-47-58-03-00/1685112131-201.jpg)

Водночас вона вважає, що перспективи у залученні міжнародного туриста вукраїнські міста в умовах війни є. Для цього слід розвивати нові для наснапрямки туризму - волонтерський, солідарний, діловий тощо.

![](../Images/yкринформ/2023-05-26T17-47-58-03-00/1685112132-469.jpg)

"Навіть у перші дні повномасштабного вторгнення до України їхали іноземці - цебули представники іноземних делегацій, представники урядових чи неурядовихорганізацій, це були волонтери, які везли допомогу. Тобто іноземці в Українуприїздили. Звичайно ж, вони потребували поселення, вони потребувалихарчування, для них організовувався транспорт, мовний супровід. Це те, що миназиваємо послугами ділового туризму", - пояснює експертка в галузі туризму.

![](../Images/yкринформ/2023-05-26T17-47-58-03-00/1685112132-791.jpg)

З часу повномасштабного російського вторгнення ситуація в цій галузі поступовозмінюється. І якщо на початку великої війни міжнародний туризм обмежувавсявищезгаданою формою ділового туризму, то пізніше залучення іноземних туристівв Україну трансформувалося. Зокрема з'явилися такі форми туризму, якволонтерський і солідарний туризм.

**Читайте також:** [ ](https://www.ukrinform.ua/rubric-economy/3701533-ukrainci-prodovzuut-podorozuvati-popri-zrostanna-cin-turoperator.html)

"Наприклад, ми у квітні організовували поїздку до Добропарку під Києвом. Цеодин із найкращих приватних сучасних дендропарків, де висаджені сотні тисячрізноманітних квітів. Але ця локація була під окупацією, всі будівлі натериторії були знищені, але квіти лишилися… Під час тієї туристичної поїздкивідбувався благодійний концерт, була лекція і майстер-клас для дітей, і всіучасники поїздки спільно садили велику клумбу з пряними й ароматичнимирослинами. Перед цим, у березні, ми їздили до Ірпеня і під час цієї поїздки мисадили кущі калини на місцевій набережній", - додала Казьміна.

Вона вважає, що такі форми [ ](https://www.ukrinform.ua/tag-turizm) потрібнорозвивати і під час війни, і вже після перемоги, адже бажання допомогти нашійкраїні у міжнародного туриста буде ще довгий час.

У другій дискусійній панелі на тему "Мандрівка зі смаком: розвитокгастротуризму як інструменту просування туристичної дестинації" учасникифоруму обговорювали зростання гастрономічного туризму та його потенціал, щобзробити регіон привабливим.

_Фото: Віталій Олійник_

Source: [https://www.ukrinform.ua/rubric-regions/3714651-u-cernivcah-na-forumi-diskutuvali-ak-privabiti-turistiv-v-umovah-vijni.html](https://www.ukrinform.ua/rubric-regions/3714651-u-cernivcah-na-forumi-diskutuvali-ak-privabiti-turistiv-v-umovah-vijni.html)