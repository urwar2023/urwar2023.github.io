# Ексдиректор ЦРУ США очікує серйозних успіхів від України в протистоянні російському війську

Authors: Ukrinform (Person)

Publisher: Укринформ (Organization)

Published Time: 2023-05-26T17:32:51+03:00

Modified Time: 2023-05-26T17:32:51+03:00

Description: Екскомандувач Центрального командування США у 2008-2010 роках і колишній директор ЦРУ (2011-2012) генерал Девід Петреус очікує серйозних успіхів від контнаступу Збройних сил України. — Укрінформ.

Images: ['[630_360_16591...](https://static.ukrinform.com/photos/2022_07/thumb_files/630_360_1659179263-946.jpg)']

Tags: ['США', 'Україна', 'Війна з Росією']

Type: Article

<!--METADATA-->

![](../Images/2023-05-26T17-32-51-03-00/630_360_1659179263-946.jpg)Екскомандувач Центрального командування США у 2008-2010 роках і колишнійдиректор ЦРУ (2011-2012) генерал Девід Петреус очікує серйозних успіхів відконтнаступу Збройних сил України.

Про це генерал Петреус заявив під час Київського безпекового форуму,повідомляє кореспондент Укрінформу.

«Я думаю, що українське військо досягне свого успіху. Багато в чому цепояснюється станом російського війська. Вони вже 14-15 місяців у війні, вонизазнали величезних втрат і не мали нормальної можливості переоснаститися,відновитися. Таким чином не можна забезпечити цілісну, дисциплінованувійськову силу, до того ж командування у них декілька місяців ротується», -сказав він.

Петреус зауважив, що росіянам доведеться мати справу з українським військом –«переоснащеним, добре дисциплінованим, яке має ефективне командування йуправління». Водночас генерал США лишає відкритим питання, чи лишилися сили вУкраїні, що забезпечили успіх українському війську біля Харкова.

Водночас екскомандувач заявив, що очікує, що українська армія зможезабезпечити ефективність загальновійськової операції, тоді як росіянам буденадзвичайно важко оборонятися і відходити після контакту з противником.

«Це потребує певної підготовки – а в них цього немає. Якщо це порівняти ізсилами, які зібрала Україна, то думаю, що можна очікувати серйозних успіхів їївійська після того, як земля повністю просохне, і танки зможуть піти потвердій поверхні», - підсумував Петреус.

**Читайте також:** [ ](https://www.ukrinform.ua/rubric-ato/3714107-pomicnica-genseka-nato-dopomogti-ukraini-vigrati-vijnu-ce-nasa-kolektivna-misia.html)

Як повідомляв Укрінформ, начальник Головного управління розвідки Міністерстваоборони Кирило Буданов заявив, що Сили оборони України накопичили достатньосил та зброї для того, щоб розпочати дії зі звільнення українських територій,які опинились під контролем Росії.

Фото: imago images

Source: [https://www.ukrinform.ua/rubric-ato/3714642-eksdirektor-cru-ssa-ocikue-serjoznih-uspihiv-vid-ukraini-v-protistoanni-rosijskomu-vijsku.html](https://www.ukrinform.ua/rubric-ato/3714642-eksdirektor-cru-ssa-ocikue-serjoznih-uspihiv-vid-ukraini-v-protistoanni-rosijskomu-vijsku.html)