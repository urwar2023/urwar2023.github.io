<h1>У Нідерландах наклали арешт на земельну ділянку колишнього зятя Путіна</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-05-26T15:55:59+03:00</p>
<p>Modified Time: 2023-05-26T15:55:59+03:00</p>
<p>Description: Прокуратура Нідерландів наклала арешт на земельну ділянку нідерландця Йорріта Фаассена, раніше одруженого на старшій дочці Путіна Марії Воронцової. — Укрінформ.</p>
<p>Images: ['<a href="https://static.ukrinform.com/photos/2023_05/thumb_files/630_360_1685105649-557.png">630_360_16851...</a>']</p>
<p>Tags: ['Нідерланди', 'Путін', 'Земля']</p>
<p>Type: Article</p>
<!--METADATA-->

<p><img alt="" src="../Images/2023-05-26T15-55-59-03-00/630_360_1685105649-557.png" />Прокуратура Нідерландів наклала арешт на земельну ділянку нідерландця ЙоррітаФаассена, раніше одруженого на старшій дочці Путіна Марії Воронцової.</p>
<p>Про це повідомляє Укрінформ з посиланням на <a href="http://www.theguardian.com/world/2023/may/25/dutch-prosecutors-seize-land-owned-by-vladimir-putins-former-son-in-law"></a> .</p>
<p>“Прокуратура Нідерландів наклала арешт на земельну ділянку поблизу Амстердама,яка належить колишньому зятю Володимира Путіна”, - йдеться у повідомленні.</p>
<p>Зазначається, що розслідуванням займалися Follow the Money, The Guardian і“Проект”.</p>
<p>Нідерландський бізнесмен Йорріт Фаассен володіє земельною ділянкою вДуйвендрехті.</p>
<p>Запис у земельному кадастрі Нідерландів показує, що на земельну ділянку булонакладено арешт 12 травня за фінансові, економічні та екологічніправопорушення. Земельна ділянка була арештована в рамках кримінальногорозслідування.</p>
<p>Прокуратура Нідерландів не коментувала причину арешту та чи перебував Фаассенпід слідством.</p>
<p>За інформацією джерел розслідувачів, Фаассен, який живе в Москві, бувдопитаний під час прильоту в Нідерланди в аеропорту Схіпхол за підозрою вухиленні від санкцій, у нього конфіскували його ноутбук і мобільний телефон.За словами співрозмовника після цього він начебто швидко повернувся в Москву.</p>
<p>Зазначається, що сам Фаассен не відповідав на телефонні дзвінки чи запитанняелектронною поштою від Guardian щодо накладення арешту на земельну ділянку таінцидент у Схіпхолі.</p>
<p><strong>Читайте також:</strong> <a href="https://www.ukrinform.ua/rubric-world/3527955-u-rosii-donka-putina-stala-spivgolovou-radi-z-importozamisenna.html"> </a></p>
<p>Фаассен одружився з дочкою <a href="https://www.ukrinform.ua/tag-putin"> </a> МаріїВоронцовій у 2008 році, але, як повідомляється, пара розлучилася. За данимиросійських ЗМІ, у пари є 10-річний син.</p>
<p>Дочки Путіна - Марія Воронцова і Єкатеріна Тіхонова були внесені до санкційнихсписків ЄС і США у квітні 2022 року після повномасштабного вторгнення Росії вУкраїну.</p>
<p>Як повідомляв Укрінформ, у квітні 2022 року Велика Британія оголосила, щозапроваджує санкції проти двох дочок президента РФ Володимира Путіна та дочкиглави МЗС Росії Сергія Лаврова через вторгнення в Україну.</p>
<p><strong>Читайте також:</strong> <a href="https://www.ukrinform.ua/rubric-world/3676438-rozsliduvaci-znajsli-obsak-putina-i-jogo-derevanij-terem-na-valdai.html"> </a></p>
<p>На дочок Путіна Катерину Тихонову і Марію Воронцову, а також дочку ЛавроваКатерину Винокурову накладена заборона на в'їзд до Сполученого Королівства.Крім цього, усі їхні активи, що знаходяться в Британії, будуть заморожені.</p>
<p><em>Фото: Dmitry Kostyukov/New York Times</em></p>
<p>Source: <a href="https://www.ukrinform.ua/rubric-world/3714571-u-niderlandah-naklali-arest-na-zemelnu-dilanku-kolisnogo-zata-putina.html">https://www.ukrinform.ua/rubric-world/3714571-u-niderlandah-naklali-arest-na-zemelnu-dilanku-kolisnogo-zata-putina.html</a></p>