{'title': 'Капітан 1 рангу Степан Яким’як: Ступінь ураження російського корабля «Іван Хурс» — «виведений з ладу»', 'description': 'Увечері 24\xa0травня міноборони рф\xa0повідомило про\xa0те, що\xa0близько 5:30 Збройні Сили України... Война с Украиной 2022, Война с Украиной последние новости сегодня, Новости война с Украиной 2022 последние на сегодня, Будет ли война между Украиной и Россией и когда, Война с Украиной в 2022 году будет или нет,  Будет ли война с Украиной в ближайшее время что говорят,  Война с Украиной новости,  Новости Украины сегодня,  Украинские новости в украинских СМИ на русском', 'time': '2023-05-26T81:00:00-04:00', 'author': ['Олександр Козубенко'], 'images': ['https://armyinform.com.ua/wp-content/uploads/2023/05/foto-01.jpg', 'https://armyinform.com.ua/wp-content/uploads/2023/05/foto-02-150x150.jpg', 'https://armyinform.com.ua/wp-content/uploads/2023/05/foto-03-150x150.jpg'], 'text': '![](https://armyinform.com.ua/wp-content/uploads/2023/05/foto-01.jpg)\n\n_Увечері 24 травня міноборони рф повідомило про те, що близько 5:30 ЗбройніСили України «здійснили марну спробу атакувати трьома безпілотнимишвидкохідними катерами» корабель «Іван Хурс». За словами військовогокерівництва росії, розвідувальне судно виконувало завдання із забезпеченнябезпеки функціонування газових трубопроводів «у виключній економічній зоніТурецької Республіки» у 140 км на північний схід протоки Босфор. Наостанокбезапеляційно заявлялося, що всі катери «знищені вогнем зі штатного озброєнняросійського корабля», що нібито підтверджувало відео із ураженням одного збезпілотників._\n\nАле за добу, ймовірно, насолодившись безпричинним тріумфуванням ворога,Міністерство оборони України[продемонструвало](https://twitter.com/DefenceU/status/1661789365582921744)відео «романтичної зустрічі» нашого надводного дрона із кораблем-розвідником.\n\n«Коли російський розвідувальний корабель „Іван Хурс“ зустрів українськийбезпілотник. Дійсно, ідеальна пара!», — супроводило МОУ таким підписомвідеоролик.\n\n> When the russian reconnaissance ship "Ivan Khurs" met a Ukrainian drone.  >  Indeed, a perfect match!> [pic.twitter.com/mW3clD0vHh](https://t.co/mW3clD0vHh)>> — Defense of Ukraine (@DefenceU) [May 25,> 2023](https://twitter.com/DefenceU/status/1661789365582921744?ref_src=twsrc%5Etfw)\n\nУкраїнське відео спростовує офіційну версію противника, що «Іван Хурс» непостраждав, адже кадри обриваються лише після наближення дрона до лівої кормикорабля. Судячи з потужного вибуху підбитого катера, інший, не знищений, мавби спричинити розвідувальному судну чимало шкоди.\n\nНа наше прохання про бойові можливості «Івана Хурса» та його значення длячорноморського флоту рф читачам АрміяInform розповів начальник кафедриВійськово-Морських Сил Національного університету оборони України імені ІванаЧерняховського капітан 1 рангу Степан Яким’як.\n\n— Цей корабель передбачався не для чорноморського флоту, а длятихоокеанського, — розповів Степан Яким’як. — Але у 2017 році в Чорному морізатонув російський розвідувальний корабель «Лиман», коли стояв на якорі біляБосфора, і в нього заїхало судно з вівцями. Тому було ухвалене рішення пропереведення «Івана Хурса» до складу чорноморського флоту.\n\nЗа словами Степана Володимировича, корабель «Іван Хурс», який росіяниназивають «судном зв’язку», насправді важливий об’єкт: найновітнішийрозвідувальний корабель російської федерації із найкращим розвідувальнимозброєнням — всі види радіоелектронної розвідки і радіорозвідки на усіхможливих каналах. Він може чути переговори і в Чорному, і в Середземному морі.\n\n— Від початку широкомасштабного вторгнення «Іван Хурс» брав активну участь увійні, — розповідає Степан Яким’як. — Залучався до ведення розвідки в різнихрайонах Чорного моря, виконував широкий спектр розвідувальних завдань.Зокрема, ми спостерігали, що він періодично виходив у район між островомЗміїний і Одеським газовим родовищем.\n\nРозвідувальний корабель «Іван Хурс» може понад місяць перебувати в автономномуплаванні, тож він тривалий час забезпечував виявлення наших сил на морі та наузбережжі, прослуховував радіолокаційні станції ВМС, а також нашоїпротиповітряної оборони тощо.\n\n— Це традиційне завдання для розвідувальних кораблів, — розповідає СтепанЯким’як. — Прослуховування радіоканалів, виявлення активних станцій, і такарозвідка завжди діє у комплексі: є певні берегові системи та центри, отакікорабельні елементи, а також космічні, повітряні. Кораблі класу «Івана Хурса»важливі для того, щоби розвідувальна інформація ставала достовірною. Їхня рольважлива, тому що вони розгортаються безпосередньо в потрібних районах, чого неможуть зробити берегові чи повітряні засоби.\n\nЗа словами начальника кафедри ВМС Національного університету оборони України,розвідник «Іван Хурс» діяв у північно-західній частині Чорного моря, від лініїгирла Дуная до мису Сарич у Криму — районі, який російська федерація оголосилазакритим після вторгнення. І від цього корабля залежало 40-60 відсотків успіхувиявлення цілей у складі наших сил у районі бойових дій.\n\n— Там є й інші російські розвідувальні кораблі, але вони старіші, маютьнизький моторесурс та менші спроможності щодо засобів розвідки, — говоритьСтепан Яким’як. — Тому у випадку виведення з ладу цього ключового корабляпротивник втрачає ці суттєві 40-60 відсотків достовірності інформації, яку даєкомплексна система розвідки.\n\nОкрім стеження за нашими силами, судячи з місця атаки на корабель біляБосфору, він міг стежити за активністю Румунії, Туреччини та інших країн НАТОв Чорному морі, а також за цивільним судноплавством.\n\nЩодо атаки на «Івана Хурса», то, за словами Степана Яким’яка, вона не моглазустріти серйозного спротиву, тому що розвідувальні кораблі мають легкеозброєння і зазвичай виконують свої завдання в безпечних районах. Але уникаючирайонів досяжності нашого «Нептуна», росіяни прорахувалися із атакоюбезпілотників.\n\n[![](https://armyinform.com.ua/wp-content/uploads/2023/05/foto-02-150x150.jpg)](https://armyinform.com.ua/wp-content/uploads/2023/05/foto-02.jpg)\n\n[![](https://armyinform.com.ua/wp-content/uploads/2023/05/foto-03-150x150.jpg)](https://armyinform.com.ua/wp-content/uploads/2023/05/foto-03.jpg)\n\n_На зображення зверху: 1) кадр вибуху нашого надводного дрона; 2) кадрнаближення іншого дрона до російського корабля._\n\n— До речі, підкреслюю, що «Іван Хурс» є законною ціллю для наших сил, де б вінне був, тому що це корабель чорноморського флоту, — говорить військово-морський експерт. — За міжнародним правом, ми повинні лише гарантувати безпекуінших суден, які можуть перебувати поряд із ним під час атаки.\n\nСтепан Володимирович пояснює, що росіяни намагаються прикритися терміном«виключної економічної зони» Туреччини, але перебування в ній не захищаєкорабель від атаки, адже це води, які називаються «відкрите море», тобтоакваторія за межами територіальних морів держав — 200 морських миль відузбережжя, де бойові дії дійсно були б незаконними.\n\nЩодо пошкоджень, яких теоретично міг зазнати російський корабель, судячи зопублікованих відео, то Степан Яким’як вважає, що вони можуть бути значними:потужність вибуху знищеного катера плюс місце удару іншого безпілотникапередбачають виведення судна з ладу.\n\n— Влучили в кормову частину лівого борту, — аналізує Степан Володимирович. —Там на глибині 1,5-2 метри розташований один із валоприводів гвинта. Це навітьгірше для росіян, ніж сам гвинт. Валоприводи обох гвинтів — це такі спеціальністрижні, які йдуть до машинного відділення, і вони складні у виготовленні йточно налаштовані, щоб не було вібрації тощо. Якщо його хоча б трохи зігнути,то це приводить до того, що ця валолінія стає взагалі непридатною длявикористання.\n\nКрім того, про те, що могли бути серйозно пошкоджені обидві валоприводи (тагвинти), говорять і дані міжнародної інформаційної системи трафіку суден, якапоказує рух у режимі реального часу. За словами Степана Яким’яка, ця глобальнасистема після атаки показувала швидкість «Івана Хурса» близько 0,8 вузла.\n\n— Грубо кажучи, вій йшов зі швидкістю менше ніж два кілометри на годину, прийого штатній швидкості щонайменше 12 вузлів — на бойовому чи навіть наекономічному ході, — зауважує Степан Володимирович. — Значить, пошкодженнядуже серйозні.\n\nЕксперт зазначає, що при розрахунковій масі вибухівки у 50-70 кілограмів ударбезпосередньо в борт корабля може створити пробоїну діаметром близько метра чибільше. Якщо в них там відпрацьована боротьба за живучість судна, то, упринципі, екіпаж міг якось загерметизувати кормовий відсік та такиммінімальним ходом добратися до району базування на ремонт.\n\n— Судячи з усього, що відомо на цей момент, ступінь ураження можна оцінити як«виведений з ладу», — говорить Степан Яким’як. — Тобто корабель може бути незнищеним, але він на тижні чи місяці виходить із бойового складу, невикористовується для бойових завдань, а це напруга для інших сил.', 'category': 'News', 'tags': ['ВОРОЖИЙ КОРАБЕЛЬ', 'ІВАН ХУРС'], 'source': 'https://armyinform.com.ua/2023/05/26/kapitan-1-rangu-stepan-yakymyak-stupin-urazhennya-rosijskogo-korablya-ivan-hurs-vyvedenyj-z-ladu/'}