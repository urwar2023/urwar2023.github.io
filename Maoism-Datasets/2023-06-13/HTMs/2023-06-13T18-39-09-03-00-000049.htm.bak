<html>
<head><style>img{height: auto; width: auto\9; width:100%;}</style></head>
<body>
<h1>На фронті ситуація динамічна і з погляду оборони, і з погляду наступу – Маляр</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-06-13T18:39:09+03:00</p>
<p>Modified Time: 2023-06-13T18:39:09+03:00</p>
<p>Description: На різних ділянках фронту ситуація неоднорідна, тож Сили оборони проводять як наступальні, так і оборонні дії. — Укрінформ.</p>
<p>Images: ['<a href="https://static.ukrinform.com/photos/2023_06/thumb_files/630_360_1686221008-699.jpg">630_360_16862...</a>']</p>
<p>Tags: ['Оборона', 'Схід України', 'Війна з Росією', 'Ганна Маляр', 'Контрнаступ', 'Єдині новини']</p>
<p>Type: Article</p>
<!--METADATA-->

<p><img alt="" src="../Images/yкринформ/2023-06-13T18-39-09-03-00/630_360_1686221008-699.jpg" /> На різнихділянках фронту ситуація неоднорідна, тож Сили оборони проводять якнаступальні, так і оборонні дії.</p>
<p>Про це повідомила заступниця міністра оборони Ганна Маляр в ефірізагальнонаціонального телемарафону «Єдині новини», передає кореспондентУкрінформу.</p>
<p>«Станом на зараз, дійсно, на декількох напрямках тривають наступальні дії.Разом з тим, у нас є і оборонні дії, оскільки й ворог наступає на декількохнапрямках. Тому ситуація неоднорідна. Там, де ми наступаємо, – це Бахмутськийнапрямок, і всі знають, що схід є епіцентром бойових дій - на Бахмутськомунапрямку відбувається просування. Водночас, там запеклі бої, треба розуміти,що ворог так просто не здає ті позиції, які свого часу вони зайняли, тому цедуже важкі бої», - сказала Маляр.</p>
<p>Крім того, за її словами, є й інші чинники, які впливають на ситуацію, зокремаметеорологічний. "Якщо говорити про погоду зараз, то дійсно, вона деякі речіускладнює. Крім того, вороги збільшили артилерійські і мінометні обстріли.Тобто вони намагаються обстрілами загальмувати рух наших сил і вживають іншізаходи", - зазначила заступниця міністра.</p>
<p>За її словами, на південному напрямку Сили оборони стикаються зі щільнимзамінуванням полів, з протитанковими ровами та постійними контратаками ворога,який масово застосовує ПТУРи і дрони-камікадзе.</p>
<p>«На одних ділянках ми наступаємо і просуваємося, на інших ділянках, якщо миговоримо про Лиманський напрямок або про Авдіївку, Мар’їнку, там ворогнамагається протидіяти і намагається наступати, але йому це не вдається. Томузараз ситуація динамічна і активна і з точки зору оборони, і з точки зорунаступу», - зауважила Маляр.</p>
<p><strong>Читайте також:</strong> <a href="https://www.ukrinform.ua/rubric-ato/3722381-bahmutskij-napramok-sili-oboroni-za-dobu-znisili-53-zagarbnikiv-dvoh-vzali-u-polon.html"> Бахмутський напрямок: <strong>Сили</strong> <strong>оборони</strong> за добузнищили 53 загарбників, двох взяли у полон </a></p>
<p>Відповідаючи на питання щодо перекидання російських військ з одного напрямкуна інший, вона зауважила, що рух російських військ відбувається постійно,однак ідеться про заміну одних підрозділів на інші, а не про зміну кількості.Водночас у цей час ворог збільшує кількість обстрілів.</p>
<p>«Коли вони здійснюють переміщення, то відбувається гальмування їхніхнаступальних дій, і вони це компенсують збільшенням інтенсивності обстрілів таавіаційних ударів. Це вони роблять на всіх напрямках, де вони і обороняються,і наступають», - сказала заступниця міністра.</p>
<p><strong>Читайте також:</strong> <a href="https://www.ukrinform.ua/rubric-ato/3721263-rosiani-peremisuut-najbils-boezdatni-castini-z-hersonskogo-napramku-minoboroni.html"> Росіяни переміщують найбільш боєздатні частини зХерсонського напрямку - Міноборони </a></p>
<p>Як повідомляв Укрінформ, Сили оборони України за минулий тиждень в результатінаступальних дій визволили сім населених пунктів: Лобкове, Левадне,Новодарівка, Нескучне, Сторожеве, Макарівка, Благодатне. Крім того, наБердянському напрямку Сили <a href="https://www.ukrinform.ua/tag-oborona"> оборони </a>просунулися вперед та взяли під контроль до 3 кв. км.</p>
<p>Source: <a href="https://www.ukrinform.ua/rubric-ato/3722426-na-fronti-situacia-dinamicna-i-z-pogladu-oboroni-i-z-pogladu-nastupu-malar.html">https://www.ukrinform.ua/rubric-ato/3722426-na-fronti-situacia-dinamicna-i-z-pogladu-oboroni-i-z-pogladu-nastupu-malar.html</a></p>
</body>
</html>