<html>
<head><style>img{height: auto; width: auto\9; width:100%;}</style></head>
<body>
<h1>Україна більше не відзначатиме День медпрацівника одночасно з ворожими державами - Князевич</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-06-13T21:20:00+03:00</p>
<p>Modified Time: 2023-06-13T21:20:00+03:00</p>
<p>Description: Святкування Дня медичного працівника у третю неділю червня є застарілою радянською традицією, яка відходить у минуле. — Укрінформ.</p>
<p>Images: ['<a href="https://static.ukrinform.com/photos/2023_06/thumb_files/630_360_1686680494-957.jpg">630_360_16866...</a>']</p>
<p>Tags: ['Медики', 'Свято', 'Війна з Росією']</p>
<p>Type: Article</p>
<!--METADATA-->

<p><img alt="" src="../Images/yкринформ/2023-06-13T21-20-00-03-00/630_360_1686680494-957.jpg" />Святкування Дня медичного працівника у третю неділю червня є застарілоюрадянською традицією, яка відходить у минуле.</p>
<p>Про це у коментарі Укрінформу заявив заслужений лікар України, міністр охорониздоров’я України у 2007-2010 роках, голова Поважної ради громадськоїініціативи “Орден святого Пантелеймона” Василь Князевич.</p>
<p>“Сьогодні Президент України підписав указ про щорічне відзначення Днямедичного працівника 27 липня. Це дуже важливе та своєчасне рішення”, - вважаєвін.</p>
<p>Князевич зауважив, що понад 30 років Україна є незалежною державою, однакукраїнські <a href="https://www.ukrinform.ua/tag-medicina"> медики </a> продовжувалисвяткувати своє професійне свято в один день з Росією та Білоруссю. Віннаголосив, що Росія "за активної підтримки Білорусі чинить геноцид, прагнезнищити українську націю", водночас за 15 місяців повномасштабної війнимедичні спільноти Росії та Білорусі жодного разу не вийшли із заявами щодозасудження війни.</p>
<p>"Указ глави держави означає не лише розрив з радянськими традиціями, натомістьце - започаткування нових, національних підходів та традицій. Зокрема,професійне свято українських медиків тепер припадає на 27 липня: за юліанськимкалендарем це день святого Пантелеймона - покровителя лікарів. Саме на цю датупропонували перенести свято і наша ініціатива “Орден Святого Пантелеймона”. Мизвертались з відповідною пропозицією до Президента, нас підтримала медичнаспільнота, Міністерство охорони здоров`я. Раді, що до нас дослухалися”, -сказав Князевич.</p>
<p>За його словами, ми сьогодні пишемо свою новітню історію. "Серед нашихзахисників, які на полі бою відстоюють незалежність нашої держави, багатомедиків. Сумуємо за кожним, хто віддав своє життя, рятуючи поранених.Пам’ятаємо кожного з наших колег, хто сьогодні з у російському полоні, і ні нахвилину не полишимо боротьбу за їхнє визволення”, - наголосив він.</p>
<p><strong>Читайте також:</strong> <a href="https://www.ukrinform.ua/rubric-society/3719999-ponad-60-ukrainciv-pidtrimuut-perehid-na-novij-cerkovnij-kalendar.html"> Понад 60% українців підтримують перехід на новийцерковний <strong>календар</strong> </a></p>
<p>Як повідомляв <a href="https://www.ukrinform.ua/rubric-society/3722255-v-ukraini-vidznacatimut-den-medicnogo-pracivnika-27-lipna-zelenskij-pidpisav-ukaz.html"> Укрінформ </a> , 13 червня 2023 року Президент ВолодимирЗеленський підписав Указ про відзначення в Україні Дня медичного працівника 27липня. Відповідний документ № 327/2023 оприлюднено на сайті глави держави.</p>
<p>“Орден святого Пантелеймона” – громадська ініціатива, що проводить суспільно-важливі акції на підтримку медиків, щороку визначає кращих медичнихпрацівників, діє з 2009 року. До Поважної ради громадської ініціативи входятьвідомі медики, підприємці, громадські, релігійні та культурні діячі.</p>
<p>Відзнака ініціативи «Орден Святого Пантелеймона» присуджується “запрофесіоналізм та милосердя, значні результати в галузі охорони здоров’я”.</p>
<p>Source: <a href="https://www.ukrinform.ua/rubric-society/3722489-ukraina-bilse-ne-vidznacatime-den-medpracivnika-odnocasno-z-vorozimi-derzavami-knazevic.html">https://www.ukrinform.ua/rubric-society/3722489-ukraina-bilse-ne-vidznacatime-den-medpracivnika-odnocasno-z-vorozimi-derzavami-knazevic.html</a></p>
</body>
</html>