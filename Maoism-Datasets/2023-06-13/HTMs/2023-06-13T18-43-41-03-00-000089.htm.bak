<html>
<head><style>img{height: auto; width: auto\9; width:100%;}</style></head>
<body>
<h1>У Херсоні рятувальники збирають масляну пляму, яка витекла з Каховської ГЕС – Клименко</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-06-13T18:43:41+03:00</p>
<p>Modified Time: 2023-06-13T18:43:41+03:00</p>
<p>Description: У Херсоні в мікрорайоні Корабел рятувальники локалізували масляну пляму, яка витекла у водойми через підрив загарбниками Каховської ГЕС. — Укрінформ.</p>
<p>Images: ['<a href="https://static.ukrinform.com/photos/2023_06/thumb_files/630_360_1686670998-289.jpg">630_360_16866...</a>']</p>
<p>Tags: ['Херсон', 'Клименко', 'Вода', 'Каховська ГЕС', 'Єдині новини']</p>
<p>Type: Article</p>
<!--METADATA-->

<p><img alt="" src="../Images/yкринформ/2023-06-13T18-43-41-03-00/630_360_1686670998-289.jpg" /> У Херсонів мікрорайоні Корабел рятувальники локалізували масляну пляму, яка витекла уводойми через підрив загарбниками Каховської ГЕС.</p>
<p>Про це в ефірі телемарафону «Єдині новини» повідомив міністр внутрішніх справІгор Клименко, який очолює штаб з ліквідації наслідків катастрофи наКаховській ГЕС, передає Укрінформ.</p>
<p>«Сьогодні зранку ми встановили велику масляну пляму, яка витекла з машинногозалу Каховської ГЕС під час цього терористичного акту. Наразі нашірятувальники збирають це масло, аби воно не потрапило далі до водойм. Миберемо забори з усіх свердловин, які є по території Херсонської області. Такожми беремо забори з Дніпровського лиману та узбережжя Чорного моря», – заявивІгор Клименко.</p>
<p>Міністр розповів, що велика вода почала поступово відходити, і вже третій деньпоспіль оперативні служби фіксують спад.</p>
<p>«Наразі вода почала відходити, і вже третій день ми фіксуємо відхід води десь50-53 см на добу, починають працювати комунальні служби. Від сьогоднішньогоранку починають працювати слідчі групи, криміналісти, сапери. Ми підготували33 саперні розрахунки, які будуть оглядати всі 55 висотних будинків, усівиробництва, які є на цій території і які, звичайно, здебільшого знищені», -сказав Клименко.</p>
<p><strong>Читайте також:</strong> <a href="https://www.ukrinform.ua/rubric-regions/3722417-u-pidtoplenomu-selisi-na-hersonsini-viavili-plamu-naftoproduktiv.html"> У підтопленому селищі на Херсонщині виявили плямунафтопродуктів </a></p>
<p>За його словами, втрачено також багато трансформаторних підстанцій.</p>
<p>«Нам конче необхідно ці станції запустити, хоча б у якійсь частині найближчимчасом, щоб запрацював колектор, аби не допустити сходу нечистот у річкуДніпро», - пояснив очільник МВС.</p>
<p>За його словами, з понеділка працівники ЖКГ вже почали розчищати вулиці,звільнені від <a href="https://www.ukrinform.ua/tag-voda"> води </a> .</p>
<p>«Завтра – післязавтра очікуємо допомогу з сусідніх областей. Також залізничнимтранспортом їде відповідна техніка і фахівці житлово-комунального сектору здопомогою», - додав Клименко.</p>
<p>Він також зазначив, що на цей час отримано близько 2800 заяв від потерпілихунаслідок катастрофи.</p>
<p>«Ми ці заяви продовжуємо приймати,.. щоб кожен, хто втратив житло, міготримати нову домівку у найкоротший термін», - наголосив міністр.</p>
<p><strong>Читайте також:</strong> <a href="https://www.ukrinform.ua/rubric-regions/3722238-rezultati-prob-vodi-na-hersonsini-so-viavili-fahivci.html"> Результати проб води на Херсонщині: що виявили фахівці</a></p>
<p>За його словами, енергетики щодня по черзі підключатимуть свердловини,електроживлення у населених пунктах. «В одній громаді сьогодні ми вжезапускаємо свердловину, яка буде на добу забезпечувати 2 тисячі кубічнихметрів води. І так ми робимо все по плану, по черзі», - заявив глава МВС.</p>
<p>Як повідомлялося, у ніч проти 6 червня <a href="https://www.ukrinform.ua/rubric-other_news/3720776-pidriv-rosianami-kahovskoi-ges-usi-novini.html"> російська армія підірвала греблюКаховської ГЕС </a> . На Херсонщині тривають рятувальніроботи та заходи з евакуації населення з місць затоплення.</p>
<p><em>Фото: Ігор Клименко, Фейсбук</em></p>
<p>Source: <a href="https://www.ukrinform.ua/rubric-regions/3722429-u-hersoni-ratuvalniki-zbiraut-maslanu-plamu-aka-vitekla-z-kahovskoi-ges-klimenko.html">https://www.ukrinform.ua/rubric-regions/3722429-u-hersoni-ratuvalniki-zbiraut-maslanu-plamu-aka-vitekla-z-kahovskoi-ges-klimenko.html</a></p>
</body>
</html>