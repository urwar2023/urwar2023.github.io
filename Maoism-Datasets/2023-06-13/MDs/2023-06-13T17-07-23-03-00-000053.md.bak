# Бахмутський напрямок: Сили оборони за добу знищили 53 загарбників, двох взяли у полон

Authors: Ukrinform (Person)

Publisher: Укринформ (Organization)

Published Time: 2023-06-13T17:07:23+03:00

Modified Time: 2023-06-13T17:07:23+03:00

Description: Упродовж доби Сили оборони на Бахмутському напрямку знищили 53 окупантів, 118 зазнали поранень, двох взяли в полон. — Укрінформ.

Images: ['[630_360_16824...](https://static.ukrinform.com/photos/2023_04/thumb_files/630_360_1682438812-465.jpg)']

Tags: ['Бахмут', 'Війна з Росією', 'Єдині новини']

Type: Article

<!--METADATA-->

![](../Images/yкринформ/2023-06-13T17-07-23-03-00/630_360_1682438812-465.jpg) Упродовждоби Сили оборони на Бахмутському напрямку знищили 53 окупантів, 118 зазналипоранень, двох взяли в полон.

Про це в ефірі телемарафону «Єдині новини» повідомив речник Східногоугруповання військ ЗСУ Сергій Череватий, передає кореспондент Укрінформу.

«За цю добу на Бахмутському напрямку інтенсивність боїв була менша – однебоєзіткнення відбулося. Проте ворог вражав так само активно нас ствольноюартилерією та РСЗВ. 418 разів наніс удари, здійснив один авіаналіт. У ходінанесення ударів Силами оборони було знищено 53 окупантів, 118 зазналипоранень, двох взято в полон. Також знищено 4 склади з боєприпасами і 3автомобілі, які підвозили боєприпаси», - повідомив речник.

За його словами, на Бахмутському напрямку активність ворога суттєвозменшилась. Якщо раніше нормою було від 15 до 30 боєзіткнень щодоби, то заразїх кількість в рази скоротилась.

**Читайте також:** [ На Бердянському напрямку Сили оборони взяли під контрольдо трьох квадратних кілометрів ](https://www.ukrinform.ua/rubric-ato/3722164-na-berdanskomu-napramku-sili-oboroni-vzali-pid-kontrol-do-troh-kvadratnih-kilometriv.html)

Коментуючи ситуацію на Лимано-Куп’янському напрямку, Череватий відзначив, щовсі атаки ворога упродовж доби були відбиті.

«Ворог тут намагався атакувати 7 разів наші позиції, 505 разів наносивартилерійські удари, 7 авіанальотів здійснив. Всі атаки ворога булибезрезультатними. В ході їх відбиття 27 окупантів знищено, 75 поранено.Знищено бронетехніку ворога. Зокрема, БТР-80, БМП, міномет, одну протитанковугармату «Рапіра» і 2 БПЛА», - поінформував речник, додавши, що на цьомунапрямку ворог намагається бути активним, однак внаслідок грамотної оборони тапроведення розвідувальних заходів Сили оборони знають про наміри ворога тапопереджують їх.

Водночас речник зауважив, що ворог розуміє значення Бахмуту, тому надсилаєсюди першочергово десантні підрозділи, коли є ризик втрати позицій.

**Читайте також:** [ Ворог безуспішно намагається повернути деокуповане селоМакарівка – Сили оборони ](https://www.ukrinform.ua/rubric-ato/3722222-vorog-bezuspisno-namagaetsa-povernuti-deokupovane-selo-makarivka-sili-oboroni.html)

Відповідаючи на питання, куди окупанти перекидають свої сили з Херсонщинипісля підриву Каховської ГЕС, Череватий зазначив: «Ми спостерігаємо заротаційними процесами, вони ще тривають. Ми подивимось певний час, щобверифікувати і зрозуміти динаміку пересувань, проте чітко бачимо, що наБахмутському напрямку вони в першу чергу роблять ставку на повітряно-десантніпідрозділи».

Як повідомляв Укрінформ, Сили оборони України з 24 лютого 2022 року по 13червня 2023 року [ ліквідували близько 216 тисяч 650 російських загарбників](https://www.ukrinform.ua/rubric-ato/3722075-sili-oboroni-znisili-vze-216-650-rosian.html) , і ще 470 осіб - за минулу добу.

Крім того, знищено 3935 ворожих танків (+4), бойових броньованих машин - 7642(+6), артилерійських систем - 3766 (+20), РСЗВ - 601 (+0), засобів ППО - 363(+1), [ літаків ](https://www.ukrinform.ua/tag-litak) \- 314 (+0),гелікоптерів - 300 (+1), БПЛА оперативно-тактичного рівня - 3309 (+2),крилатих ракет - 1183 (+0), кораблів /катерів -18 (+0), автомобільної технікита автоцистерн - 6473 (+2), спеціальної техніки - 511 (+1).

_Фото: Генштаб ЗСУ_

Source: [https://www.ukrinform.ua/rubric-ato/3722381-bahmutskij-napramok-sili-oboroni-za-dobu-znisili-53-zagarbnikiv-dvoh-vzali-u-polon.html](https://www.ukrinform.ua/rubric-ato/3722381-bahmutskij-napramok-sili-oboroni-za-dobu-znisili-53-zagarbnikiv-dvoh-vzali-u-polon.html)