# В Україні судитимуть двох співробітників ФСБ, які знущались над цивільними на Херсонщині

Authors: Ukrinform (Person)

Publisher: Укринформ (Organization)

Published Time: 2023-06-13T19:02:00+03:00

Modified Time: 2023-06-13T19:02:00+03:00

Description: Двох співробітників російської ФСБ, причетних до жорстокого поводження з цивільними під час тимчасового захоплення Херсонської області, притягнуть до суду. — Укрінформ.

Images: ['[630_360_15676...](https://static.ukrinform.com/photos/2019_09/thumb_files/630_360_1567610041-573.jpg)']

Tags: ['ФСБ РФ', 'Херсонщина', 'Суд', 'Катування', 'Війна з Росією']

Type: Article

<!--METADATA-->

![](../Images/yкринформ/2023-06-13T19-02-00-03-00/630_360_1567610041-573.jpg) Двохспівробітників російської ФСБ, причетних до жорстокого поводження з цивільнимипід час тимчасового захоплення Херсонської області, притягнуть до суду.

Як передає Укрінформ, про це повідомляє [ Офіс генерального прокурора](https://www.gp.gov.ua/ua/posts/suditimut-dvox-spivrobitnikiv-fsb-rf-pricetnix-do-zorstokogo-povodzennya-z-civilnimi-na-xersonshhini) .

Прокурори Херсонської обласної прокуратури скерували до суду обвинувальні актистосовно двох кадрових співробітників федеральної служби безпеки РФ.

Їх судитимуть за фактами віддання наказів про жорстоке поводження з цивільнимнаселенням та вчинення інших порушень законів та звичаїв війни (ч. 2 ст. 28,ч. 1 ст. 438 Кримінального кодексу України).

![](../Images/yкринформ/2023-06-13T19-02-00-03-00/1686668669-952.jpg)

Одному з обвинувачених також інкриміновано посягання на територіальнуцілісність і недоторканність України (ч. 3 ст. 110 КК України).

Розслідуванням встановлено, що співробітники спецслужби держави-агресора підчас тимчасового захоплення [ Херсонщини ](https://www.ukrinform.ua/tag-hersonsina) у взаємодії з іншими військовими підрозділами РФ забезпечувалипридушення будь-якого спротиву жителів, переслідування, катування та жорстокеповодження з цивільним населенням.

![](../Images/yкринформ/2023-06-13T19-02-00-03-00/1686668669-972.jpg)

У березні 2022 року один з обвинувачених разом зі своїми спільниками –військовими РФ – проникли до квартири місцевого жителя, де провели незаконнийобшук та забрали матеріальні цінності.

Погрожуючи розправою сім’ї та застосовуючи фізичне насильство, потерпілоговивезли до захопленої будівлі в середмісті. Там чоловіка продовжили бити,імітували вбивство, стріляючи поблизу голови, психологічно тиснули, абисхилити до співпраці.

У червні 2022 року за вказівкою іншого обвинуваченого працівники ФСБ та іншівійськові підрозділи РФ проникли на дачну ділянку місцевого жителя.

**Читайте також:** [ **Українські** **військові** **взяли** у **полон****російського** « **ФСБшника** » ](https://www.ukrinform.ua/rubric-ato/3721910-ukrainski-vijskovi-vzali-u-polon-rosijskogo-fsbsnika.html)

Провівши обшук будинку і прилеглої території, представники РФ, погрожуючивбивством, затримали чоловіка.

Після цього потерпілого помістили до захопленої будівлі. Там утримували внелюдських умовах, допитували, систематично били та катували електрострумомаби схилити до співпраці.

В таких умовах потерпілого утримували близько десяти діб.

Як повідомляв Укрінформ, у червні СБУ повідомила про підозру командируРосгвардії, який стріляв по українських полонених за відмову спілкуватися зним російською мовою.

_Фото: Офіс генпрокурора_

Source: [https://www.ukrinform.ua/rubric-regions/3722413-v-ukraini-suditimut-dvoh-spivrobitnikiv-fsb-aki-znusalis-nad-civilnimi-na-hersonsini.html](https://www.ukrinform.ua/rubric-regions/3722413-v-ukraini-suditimut-dvoh-spivrobitnikiv-fsb-aki-znusalis-nad-civilnimi-na-hersonsini.html)