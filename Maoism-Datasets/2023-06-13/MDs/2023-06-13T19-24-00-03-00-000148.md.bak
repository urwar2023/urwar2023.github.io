# США оголосили про новий пакет допомоги Україні на $325 мільйонів

Authors: Ukrinform (Person)

Publisher: Укринформ (Organization)

Published Time: 2023-06-13T19:24:00+03:00

Modified Time: 2023-06-13T19:24:00+03:00

Description: Сполучені Штати виділяють додатковий пакет військової підтримки України, який передбачає негайні поставки засобів ППО, ракет для HIMARS, снаряди, бронетехніку й інше озброєння. — Укрінформ.

Images: ['[630_360_16628...](https://static.ukrinform.com/photos/2022_09/thumb_files/630_360_1662821775-754.jpg)']

Tags: ['США', 'Україна', 'допомога', 'Війна з Росією']

Type: Article

<!--METADATA-->

![](../Images/yкринформ/2023-06-13T19-24-00-03-00/630_360_1662821775-754.jpg) СполученіШтати виділяють додатковий пакет військової підтримки України, який передбачаєнегайні поставки засобів ППО, ракет для HIMARS, снаряди, бронетехніку й іншеозброєння.

Про це йдеться в офіційній заяві державного секретаря США Ентоні Блінкена,поширеній у вівторок, передає кореспондент Укрінформу.

«За повноваженнями, делегованими мені президентом Байденом, я авторизую наше40-ве виділення коштів (presidential drawdown – ред.) для України, якезабезпечить передачу американської [ зброї ](https://www.ukrinform.ua/tag-zbroa) та обладнання на суму $325 мільйонів», - йдеться в заяві Блінкена.

![](../Images/yкринформ/2023-06-13T19-24-00-03-00/1686678233-364.jpg)

Як уточнюється, що передбачено надання Україні «критично важливих засобівпротиповітряної оборони, додаткових боєприпасів для систем HIMARS,артилерійських снарядів, протитанкової зброї, бронетехніки та іншогообладнання, необхідного для посилення українських сил на полі бою».

Державний секретар США наголосив, що Америка продовжує підтримувати народУкраїни, мужність і солідарність якого надихають світ.

«Сполучені Штати взаємодіють із понад 50 країнами, щоб очолити зусилля напідтримку оборони України від російської агресії»,- зауважив Блінкен.

**Читайте також:** [ Найефективнішою реакцією світу на злочини РФ є наданняУкраїні **військової** **допомоги** \- правозахисники](https://www.ukrinform.ua/rubric-polytics/3719118-najefektivnisou-reakcieu-svitu-na-zlocini-rf-e-nadanna-ukraini-vijskovoi-dopomogi-pravozahisniki.html)

Він також наголосив, що Росія є агресором, який розв’язав неспровокованувійну, і саме РФ може зупинити це будь-якої миті, вивівши свої війська зУкраїни та припинивши жорстокі атаки на міста і населення України.

«Поки Росія цього не зробить, Сполучені Штати, наші союзники та партнеристоятимуть разом з Україною стільки, скільки буде потрібно», - підкресливглава Держдепартаменту США.

Як повідомляв Укрінформ, минулої п’ятниці [ адміністрація Сполучених Штатівоголосила про виділення оборонної підтримки України](https://www.ukrinform.ua/rubric-ato/3720680-ssa-ogolosili-novij-paket-vijskovoi-dopomogi-ukraini-na-21-milarda.html) на загальну суму 2,1 млрд дол.,яка фінансуватиметься в межах Ініціативи сприяння безпеці України (USAI).

Source: [https://www.ukrinform.ua/rubric-ato/3722448-ssa-ogolosili-pro-novij-paket-dopomogi-ukraini-na-325-miljoniv.html](https://www.ukrinform.ua/rubric-ato/3722448-ssa-ogolosili-pro-novij-paket-dopomogi-ukraini-na-325-miljoniv.html)