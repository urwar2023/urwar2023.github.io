# Росіяни обстрілюють евакуаційні пункти у затопленій Голій Пристані — Генштаб

Authors: Ukrinform (Person)

Publisher: Укринформ (Organization)

Published Time: 2023-06-13T20:10:00+03:00

Modified Time: 2023-06-13T20:10:00+03:00

Description: На тимчасово захопленій території Херсонської області російська армія обстрілює евакуаційні пункти в постраждалому через підрив Каховської ГЕС місті Гола Пристань, перекладаючи відповідальність за це на Збройні сили України. — Укрінформ.

Images: ['[630_360_16403...](https://static.ukrinform.com/photos/2021_12/thumb_files/630_360_1640330796-210.jpeg)']

Tags: ['Евакуація', 'Обстріл', 'Війна з Росією', 'Затоплення']

Type: Article

<!--METADATA-->

![](../Images/yкринформ/2023-06-13T20-10-00-03-00/630_360_1640330796-210.jpeg) Натимчасово захопленій території Херсонської області російська армія обстрілюєевакуаційні пункти в постраждалому через підрив Каховської ГЕС місті ГолаПристань, перекладаючи відповідальність за це на Збройні сили України.

Як передає Укрінформ, про це Генеральний штаб ЗСУ повідомив у [ Фейсбуці](https://www.facebook.com/GeneralStaff.ua/posts/pfbid08DfHb68EzUPK2SZXjknLrJKwNAfydbs67dF5KTEBBUvVDsCUVmoEZQLiK8VMe84Tl).

"У затопленій Голій Пристані окупанти зберігають свою присутність, здійснюють[ обстріли ](https://www.ukrinform.ua/tag-obstril) евакуаційних пунктів тазвинувачують у цьому підрозділи ЗС України", — зазначили в Генштабі.

За даними штабу, загарбницька псевдовлада зі свого боку примушує місцевенаселення говорити на відеокамеру слова вдячності підрозділам російського"Министерства по чрезвычайным ситуациям" за начебто порятунок й евакуацію,тоді як насправді люди вимушені були самотужки рятувати один одного.

Встановлено, що, повертаючись у місто після стабілізації ситуації та відходуводи, громадяни стають свідками мародерства і пограбувань власних осель.

**Читайте також:** [ Обстріли Херсонщини: росіяни « **полюють** » на місцязбору людей та гуманітарної допомоги у соцмережах](https://www.ukrinform.ua/rubric-regions/3721227-obstrili-hersonsini-rosiani-poluut-na-misca-zboru-ludej-ta-gumanitarnoi-dopomogi-u-socmerezah.html)

Як повідомляв [ Укрінформ ](https://www.ukrinform.ua/rubric-other_news/3720776-pidriv-rosianami-kahovskoi-ges-usi-novini.html) , уночі 6червня російські війська підірвали греблю Каховської ГЕС. Станція відновленнюне підлягає. Є жертви серед цивільного населення.

Станом на ранок 13 червня середній рівень підтоплення в Херсонській областістановить 2 м 70 см. На правобережжі регіону підтопленими залишаються 3600будинків у 31 населеному пункті. На лівобережжі під водою 17 населенихпунктів.

Source: [https://www.ukrinform.ua/rubric-ato/3722471-rosiani-obstriluut-evakuacijni-punkti-u-zatoplenij-golij-pristani-genstab.html](https://www.ukrinform.ua/rubric-ato/3722471-rosiani-obstriluut-evakuacijni-punkti-u-zatoplenij-golij-pristani-genstab.html)