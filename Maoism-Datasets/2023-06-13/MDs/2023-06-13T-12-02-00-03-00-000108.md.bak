# ЄСПЛ прийняв до розгляду звернення щодо затримання в Криму громадянської журналістки Данилович

Authors: Ukrinform (Person)

Publisher: Укринформ (Organization)

Published Time: 2023-06-13T-12:02:00+03:00

Modified Time: 2023-06-13T19:02:00+03:00

Description: Європейський суд із прав людини прийняв до розгляду звернення щодо незаконного затримання громадянської журналістки Ірини Данилович в тимчасово окупованому Криму. — Укрінформ.

Images: ['[630_360_16866...](https://static.ukrinform.com/photos/2023_06/thumb_files/630_360_1686670209-380.jpg)']

Tags: ['Крим', 'Окупація Криму', 'Журналіст', 'Ірина Данилович']

Type: Article

<!--METADATA-->

![](../Images/yкринформ/2023-06-13T-12-02-00-03-00/630_360_1686670209-380.jpg)Європейський суд із прав людини прийняв до розгляду звернення щодо незаконногозатримання громадянської журналістки Ірини Данилович в тимчасово окупованомуКриму.

Про це повідомила правозахисна організація [ «Крим.SOS»](https://krymsos.com/krymsos-yespl-pryjnyav-do-rozglyadu-zvernennya-shhodo-nezakonnogo-zatrymannya-iryny-danylovych/) , передає Укрінформ.

Зазначається, що у січні 2023 року юристи КримSOS підготували й подали скаргудо ЄСПЛ щодо незаконного затримання [ Данилович](https://www.ukrinform.ua/tag-irina-danilovic) , що порушує низку прав,закріплених у Конвенції про захист прав людини й основоположних свобод тапротоколах до неї.

Адвокат Сергій Заєць зауважив, що затримання Данилович без складання протоколуабо будь-якої реєстрації цього факту, утримання без зв’язку із зовнішнімсвітом, без доступу до адвоката, у підвалі місцевого управління ФСБ,застосування тортур є порушеннями основоположних прав людини.

**Читайте також:** [ Кримського татарина Ібраїмова росіяни позбавили ліківперед етапуванням – Лубінець ](https://www.ukrinform.ua/rubric-crimea/3722344-krimskogo-tatarina-ibraimova-rosiani-pozbavili-likiv-pered-etapuvannam-lubinec.html)

«Те, що Росію виключили з Ради Європи, не означає, що треба складати руки.Боротьба важлива для тих, хто страждає від російських репресій. Хоча наразі цезвернення не вплине на становище Ірини, боротьба важлива для підсиленняміжнародного тиску й рано чи пізно Росія буде змушена реагувати на нього», -додав адвокат.

Як повідомлялося, 28 грудня 2022 року громадянську журналістку Ірину Даниловичу Криму засудили до 7 років колонії загального режиму та штрафу у сумі 50 тис.рублів за нібито носіння вибухового пристрою.

Жінка неодноразово заявляла про тиск з боку співробітників ФСБ РФ, тортури тазалякування.

«Верховний суд» Криму [ призначив розгляд апеляції](https://www.ukrinform.ua/rubric-crimea/3717068-rozglad-apelacii-danilovic-na-risenna-krimskogo-sudu-priznacili-na-15-cervna.html) Данилович на рішенняФеодосійського міського «суду» на 15 червня.

_Фото: КримSOS_

Source: [https://www.ukrinform.ua/rubric-crimea/3722428-espl-prijnav-do-rozgladu-zvernenna-sodo-zatrimanna-v-krimu-gromadanskoi-zurnalistki-danilovic.html](https://www.ukrinform.ua/rubric-crimea/3722428-espl-prijnav-do-rozgladu-zvernenna-sodo-zatrimanna-v-krimu-gromadanskoi-zurnalistki-danilovic.html)