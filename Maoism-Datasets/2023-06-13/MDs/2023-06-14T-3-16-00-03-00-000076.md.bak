# В ООН попереджають про зростання цін на продовольство після підриву Каховської ГЕС

Authors: Ukrinform (Person)

Publisher: Укринформ (Organization)

Published Time: 2023-06-14T-3:16:00+03:00

Modified Time: 2023-06-14T00:16:00+03:00

Description: Організація Об’єднаних Націй заявила, що підрив греблі на річці Дніпро в Україні матиме величезний вплив на глобальну продовольчу безпеку, призведе до зростання цін на продукти харчування та може спричинити проблеми з питною водою для сотень тисяч людей. — Укрінформ.

Images: ['[630_360_16283...](https://static.ukrinform.com/photos/2021_08/thumb_files/630_360_1628392089-913.jpg)']

Tags: ['Ціни', 'ООН', 'Продукти', 'Каховська ГЕС']

Type: Article

<!--METADATA-->

![](../Images/yкринформ/2023-06-14T-3-16-00-03-00/630_360_1628392089-913.jpg)Організація Об’єднаних Націй заявила, що підрив греблі на річці Дніпро вУкраїні матиме величезний вплив на глобальну продовольчу безпеку, призведе дозростання цін на продукти харчування та може спричинити проблеми з питноюводою для сотень тисяч людей.

Як передає Укрінформ, про це повідомляє агенція [ Reuters](https://www.reuters.com/world/ukraine-dam-breach-will-sow-huge-problems-food-security-uns-griffiths-2023-06-13/) .

"Вся ця територія, що спускається до Чорного моря та Криму, є житницею не лишедля України, а й для усього світу", – сказав заступник генерального секретаряООН з гуманітарних питань та координатор надзвичайної допомоги МартінГріффітс.

"Майже неминуче, що ми побачимо величезні проблеми зі збиранням та посівомнаступного врожаю. І тому те, що ми побачимо, – це величезний вплив наглобальну продовольчу безпеку – ось що станеться", – додав Гріффітс.

Він сказав, що до 700 тис. людей залежали від водосховища в питаннінадходження питної [ води ](https://www.ukrinform.ua/tag-voda) . За йогословами, без чистої води люди будуть схильні до захворювань, і що в такійситуації найбільш вразливими є діти.

Гріффітс також заявив, що збитки такого масштабу цивільній інфраструктуріповністю суперечать міжнародному гуманітарному праву, зокрема Женевськійконвенції. "Це очевидно. Той, хто це зробив, порушив Женевську конвенцію", –зазначив Гріффітс.

**Читайте також:** [ Росія не надає гарантій безпеки для переправи команди**ООН** на лівобережжя Херсонщини ](https://www.ukrinform.ua/rubric-ato/3722332-rosia-ne-nadae-garantij-bezpeki-dla-perepravi-komandi-oon-na-livoberezza-hersonsini.html)

Як [ повідомлялося ](https://www.ukrinform.ua/rubric-other_news/3720776-pidriv-rosianami-kahovskoi-ges-usi-novini.html) , вночі 6червня російська армія підірвала дамбу греблю ГЕС. На Херсонщині триваютьрятувальні роботи та заходи з подолання наслідків цього злочину. Ситуація натимчасово окупованих територіях області залишається драматичною, оскількиросійські окупаційні війська не допускають українських рятувальників упідтоплені райони.

За фактом підриву окупантами Каховської ГЕС правоохоронці розпочалирозслідування за статтею "екоцид". В Укргідроенерго заявили, що Каховська ГЕСповністю зруйнована та відновленню не підлягає.

Source: [https://www.ukrinform.ua/rubric-economy/3722383-v-oon-poperedzaut-pro-zrostanna-cin-na-prodovolstvo-pisla-pidrivu-kahovskoi-ges.html](https://www.ukrinform.ua/rubric-economy/3722383-v-oon-poperedzaut-pro-zrostanna-cin-na-prodovolstvo-pisla-pidrivu-kahovskoi-ges.html)