# Путін підписав закон про вилучення закордонних паспортів у призовників 

Authors: Ukrinform (Person)

Publisher: Укринформ (Organization)

Published Time: 2023-06-13T20:53:00+03:00

Modified Time: 2023-06-13T20:53:00+03:00

Description: Президент РФ Володимир Путін підписав закон, який передбачає вилучення закордонних паспортів у призовників. — Укрінформ.

Images: ['[630_360_16640...](https://static.ukrinform.com/photos/2022_09/thumb_files/630_360_1664030285-428.jpg)']

Tags: ['Паспорт', 'Призов', 'Путін', 'Закон']

Type: Article

<!--METADATA-->

![](../Images/2023-06-13T20-53-00-03-00/630_360_1664030285-428.jpg) ПрезидентРФ Володимир Путін підписав закон, який передбачає вилучення закордоннихпаспортів у призовників.

Про це повідомляє Укрінформ з посиланням [ офіційний портал правовоїінформації РФ ](http://publication.pravo.gov.ru/document/0001202306130016)

Згідно з документом, призвані до армії або на альтернативну цивільну службуособи муситимуть здавати закордонні [ паспорти ](https://www.ukrinform.ua/tag-pasport) на зберігання до міграційного відділу МВС чи Центру надання державнихта муніципальних послуг. Здати паспорт потрібно протягом п'яти днів відмоменту призову. Його повернуть після завершення служби.

Якщо росіянин, право якого на виїзд із країни обмежене, не здасть без поважноїпричини паспорта на зберігання, документ визнають недійсним.

Закон про здачу закордонних паспортів набуде чинності через 180 днів.

Відповідні поправки було внесено до Держдуми РФ у серпні 2021 року. Протедепутати ухвалили документ у другому та третьому читанні лише у травні2023-го. 7 червня його схвалила Рада Федерації.

**Читайте також:** [ **Путін** визнав неготовність РФ до рейдів добровольців уБєлгородську область ](https://www.ukrinform.ua/rubric-world/3722458-putin-viznav-negotovnist-rf-do-rejdiv-dobrovolciv-u-belgorodsku-oblast.html)

Як повідомлялося, у квітні 2023 року в Росії ухвалили пакет поправок до закону«Про військовий обов'язок та військову службу». Серед іншого вони передбачаютьстворення реєстру військовозобов'язаних та запроваджують електронні повістки,які вважаються отриманими з моменту розміщення в особистому кабінеті на«Держпослугах». З дня вручення такої повістки забороняється виїзд за кордон.

Source: [https://www.ukrinform.ua/rubric-world/3722483-putin-pidpisav-zakon-pro-vilucenna-u-prizovnikiv-zakordonnih-pasportiv.html](https://www.ukrinform.ua/rubric-world/3722483-putin-pidpisav-zakon-pro-vilucenna-u-prizovnikiv-zakordonnih-pasportiv.html)