# Осушення Каховського водосховища спричинить міграцію важких металів з пилом – еколог

Authors: Ukrinform (Person)

Publisher: Укринформ (Organization)

Published Time: 2023-06-13T17:40:00+03:00

Modified Time: 2023-06-13T17:40:00+03:00

Description: Після обміління Каховського водосховища внаслідок підриву росіянами греблі Каховської ГЕС на його території можуть з’явитися вітрові ерозії, які можуть спричинити міграцію важких металів з пилом. — Укрінформ.

Images: ['[630_360_16863...](https://static.ukrinform.com/photos/2023_06/thumb_files/630_360_1686382723-593.jpg)']

Tags: ['Екологія', 'Каховська ГЕС', 'Каховське водосховище']

Type: Article

<!--METADATA-->

![](../Images/2023-06-13T17-40-00-03-00/630_360_1686382723-593.jpg) Післяобміління Каховського водосховища внаслідок підриву росіянами гребліКаховської ГЕС на його території можуть з’явитися вітрові ерозії, які можутьспричинити міграцію важких металів з пилом.

Як передає Укрінформ, таку думку висловив заступник генерального директораІнституту охорони ґрунтів Роман Паламарчук під час круглого столу " [ Земля,скалічена війною: як відновлювати ґрунти після бойових дій та катастрофи наКаховській ГЕС ](https://armyinform.com.ua/2023/06/13/osushennya-kahovskoyi-ges-sprychynyt-migracziyu-vazhkyh-metaliv-z-pylom-roman-palamarchuk/) ?" уMilitary Media Center.

"Після того, як затоплені ґрунти перестануть зрошуватись, почнеться міграціясолей до верхніх горизонтів, і в майбутньому це буде складати небезпеку для [екології ](https://www.ukrinform.ua/tag-ekologia) . Щодо території Каховськоговодосховища, яке незабаром буде, фактично, осушене, то внаслідок цього тамбуде вітрова ерозія, що спричинить міграцію важких металів з пилом. Але целише попередні прогнози, адже наразі неможливо оцінити весь масштаб заподіяноїшкоди", – зазначив він.

Водночас загрози опріснення Чорного моря через підрив Каховської ГЕС насьогодні немає, заявив офіцер Управління екологічної безпеки та протимінноїдіяльності Міністерства оборони майор Владислав Дудар.

"Ми прогнозували вихід 80% води з Каховського водосховища. Станом на вчора вжевитекло більше ніж 70%. Проблема в тому, що води дуже багато – 18 кілометрівкубічних, що складає 7% від загального поверхневого стоку прісної води уЧорному морі за рік. Як воно буде впливати на екосистему Чорного моря – цеокреме питання. Звісно, як буде далі – ми не можемо спрогнозувати, але ми доцього готуємося", – додав Дудар.

**Читайте також:** [ Каховське водосховище не зникне, але перетвориться на**болото** ](https://www.ukrinform.ua/rubric-economy/3720654-kahovske-vodoshovise-ne-znikne-ale-peretvoritsa-na-boloto.html)

Як повідомляв [ Укрінформ ](https://www.ukrinform.ua/rubric-other_news/3720776-pidriv-rosianami-kahovskoi-ges-usi-novini.html) , вночі 6червня російські війська підірвали греблю Каховської ГЕС, спричинившизатоплення частини Херсонської та Миколаївської областей і водночас – критичнеобміління Каховського водосховища.

Source: [https://www.ukrinform.ua/rubric-regions/3722398-osusenna-kahovskogo-vodoshovisa-spricinit-migraciu-vazkih-metaliv-z-pilom-ekolog.html](https://www.ukrinform.ua/rubric-regions/3722398-osusenna-kahovskogo-vodoshovisa-spricinit-migraciu-vazkih-metaliv-z-pilom-ekolog.html)