# За пропозиціями про «викуп з полону» можуть стояти спецслужби РФ — Офіс омбудсмена

Authors: Ukrinform (Person)

Publisher: Укринформ (Organization)

Published Time: 2023-06-13T17:05:48+03:00

Modified Time: 2023-06-13T17:05:48+03:00

Description: Погоджуючись на пропозиції невідомих осіб "викупити з полону" родичів, громадяни можуть потрапити на гачок російських спецслужб. — Укрінформ.

Images: ['[630_360_16762...](https://static.ukrinform.com/photos/2023_02/thumb_files/630_360_1676289053-714.jpg)']

Tags: ['Омбудсмен', 'Шахрайство', 'Полонені', 'Спецслужби рф']

Type: Article

<!--METADATA-->

![](../Images/2023-06-13T17-05-48-03-00/630_360_1676289053-714.jpg)Погоджуючись на пропозиції невідомих осіб "викупити з полону" родичів,громадяни можуть потрапити на гачок російських спецслужб.

Про це попередив представник Офісу омбудсмена під час зустрічі з родинамизахисників острова Зміїний, що пройшла в Координаційному штабі з питаньповодження з військовополоненими, передає Укрінформ із посиланням на Коордштабу [ Телеграмі ](http://t.me/Koord_shtab/1219) .

Захід пройшов за ініціативи громадської організації "Про тих, про когомовчать". Участь у ньому взяли, зокрема, представники Координаційного штабу,Офісу омбудсмена, Державної прикордонної служби та Міжнародного комітетуЧервоного Хреста (МКЧХ).

Так, у ході зустрічі представник Офісу омбудсмена застеріг родичів відпропозицій невідомих осіб про "викуп з полону".

"У більшості випадків це шахрайство. Просто заберуть гроші. Також такіпропозиції мають посіяти недовіру до органів нашої державної влади. Крім того,ті, хто ризикне погодитися, можуть потрапити на гачок російських спецслужб", –наголосив він.

Громадян закликають [ повідомляти](http://koordshtab.gov.ua/%D0%BA%D0%B8%D1%97%D0%B2) про подібні випадки вКоординаційний штаб та звертатися до правоохоронних органів.

Представник Коордштабу в ході зустрічі запевнив, що робота зі звільненняприкордонників і захисників Зміїного ведеться щоденно.

"Це показав обмін 11 червня. Ми завжди працюємо, щоби визволити всіх. У наснема улюблених підрозділів чи неулюблених", – зазначив він.

За інформацією представника штабу, усі полонені оборонці в колоніях ужеперемішані, і здебільшого ворог теж не ділить їх за підрозділами.

Що ж до планової роботи зі звільнення, то вдається вона не завжди.

"Так, краще би був план – кожна мати знала б, коли повернуть її сина і скількитреба чекати. Була б визначеність. Але росіянам байдуже. Хочуть завдати ріднимякомога більше болю. Це їхня політика. Тому кожен обмін – не схожий напопередній", – зауважив представник Коордштабу.

За його словами, під час контрнаступальних операцій обміни проводятьсячастіше.

Представниці Міжнародного комітету Червоного Хреста зі свого боку підкреслили,що не припиняють роботу для відвідин українських полонених.

"Колеги з МКЧХ, які працюють у [ рф ](https://www.ukrinform.ua/tag-rosia) ,постійно намагаються переконати російську сторону надати доступ до полонених іпідтвердити полон тих, кого утримують росіяни і про кого немає інформації. Нажаль, це забирає час. Але результати маємо", — заявили в комітеті.

**Читайте також:** [ Обмінного фонду достатньо для роботи над визволеннямукраїнців з полону - **Коордштаб** ](https://www.ukrinform.ua/rubric-ato/3717682-obminnogo-fondu-dostatno-dla-roboti-nad-vizvolennam-ukrainciv-z-polonu-koordstab.html)

Як повідомляв Укрінформ, під час перемовин про обмін військовополоненимиукраїнська сторона щоразу [ акцентує на поверненні](https://www.ukrinform.ua/rubric-ato/3719799-na-peremovinah-pro-obmin-ukraina-akcentue-na-povernenni-z-polonu-vazkoporanenih-koordstab.html)важкопоранених і важкохворих захисників.

Source: [https://www.ukrinform.ua/rubric-society/3722380-za-propoziciami-pro-vikup-z-polonu-mozut-stoati-specsluzbi-rf-ofis-ombudsmena.html](https://www.ukrinform.ua/rubric-society/3722380-za-propoziciami-pro-vikup-z-polonu-mozut-stoati-specsluzbi-rf-ofis-ombudsmena.html)