# У Львові звільнили керівника та ветеринара притулку для тварин через евтаназію двох здорових собак

Authors: Ukrinform (Person)

Publisher: Укринформ (Organization)

Published Time: 2023-06-13T17:20:19+03:00

Modified Time: 2023-06-13T17:20:19+03:00

Description: Львівська міськрада звільнила керівницю ЛКП (Львівське комунальне підприємство) «Лев» та головного лікаря притулку. Їх визнали причетними до евтаназії двох здорових собак на території підприємства. — Укрінформ.

Images: ['[630_360_16866...](https://static.ukrinform.com/photos/2023_06/thumb_files/630_360_1686665802-451.jpg)']

Tags: ['Львів', 'Тварини', 'Евтаназія', 'Собаки']

Type: Article

<!--METADATA-->

![](../Images/2023-06-13T17-20-19-03-00/630_360_1686665802-451.jpg) Львівськаміськрада звільнила керівницю ЛКП (Львівське комунальне підприємство) «Лев» таголовного лікаря притулку. Їх визнали причетними до евтаназії двох здоровихсобак на території підприємства.

Про це у [ Фейсбуці](http://www.facebook.com/andriy.moskalenko/posts/pfbid0YwUpRv3KZMbS9MPzfHWnPyYvAPnDGf5CfUDMMcgRugj4gVsNPEBQm3MnCARngsZYl)повідомив перший заступник міського голови Львова Андрій Москаленко, передаєУкрінформ.

«Перевірка підтвердила вину в.о керівника та головного лікаря ЛКП "Лев" усмерті двох тварин. Їх звільнили. Оголосили сьогодні конкурс на керівника.Весь процес вибору буде максимально публічний. Запрошую потенційних учасниківдо участі», - написав Москаленко.

Кореспондентові Укрінформу заступниця міського голови з житлово-комунальнихпитань Ірини Маруняк заявила, що відбулося грубе порушення з боку керівниці –неналежний контроль, а з боку головного лікаря – неналежне виконання своїхобов’язків та ігнорування вимог чинного законодавства щодо евтаназії тварин.

"Для цієї процедури потрібно було зібрати консиліум ветеринарів, який бивстановив підставу для цього, проте його не відбулося", - додала Маруняк.

**Читайте також:** [ Під Одесою у морі знайшли **собак** у, який на дошцідоплив з Херсона ](https://www.ukrinform.ua/rubric-regions/3720641-pid-odesou-u-mori-znajsli-sobaku-akij-na-dosci-dopliv-z-hersonu.html)

Як [ повідомляли](http://www.facebook.com/permalink.php?story_fbid=pfbid0Dh2S23PJqS9Qe2qegVBPQJ1pShCZKY893yapFF3f86PQZMKhc1jereF2zWfZqDepl&id=100001679022425)зоозахисники, 4 червня в комунальному притулку для тварин ЛКП «Лев» евтанувалидвох здорових собак – Мавана і Хʼю. Їхні тіла, загорнуті в чорні пакети,знайшли у морозильній камері на території ЛКП. Керівник підприємства іголовний лікар відмовилися в цей день приїхати і надати якісь пояснення,навіть на прохання поліції. Ветеринари і працівники не знали, як це сталося.Згодом керівництво відсторонили від роботи, міськрада створила спеціальнукомісію для службової перевірки.

Через жорстоке поводження з тваринами львівська поліція відкрила кримінальнепровадження за ч. 3 ст. 299 ККУ. За вбивство тварин українським законодавствомпередбачено від 5 до 8 років позбавлення волі.

За даними сайту [ ЛКП "Лев"](http://lkplev.com/ua/page/komanda?fbclid=IwAR3op-f2Zwfo_pGKo_ClEq6FBYq_ICtHUsiSoDIYscaohplz8VkmJOGCq4k), керівниця закладу - Олена Іващенко, головний лікар притулку - Ярослав Муха.

**Читайте також:** [ У Херсоні з мікрорайону Корабел продовжують рятуватитварин попри подовжену комендантську годину ](https://www.ukrinform.ua/rubric-regions/3722365-u-hersoni-z-mikrorajonu-korabel-prodovzuut-ratuvati-tvarin-popri-podovzenu-komendantsku-godinu.html)

Як повідомляв Укрінформ, [ волонтери привезли до Львова 72 собаки та 96 котівз регіонів Херсонщини ](https://www.ukrinform.ua/rubric-regions/3721976-z-hersonsini-do-lvova-evakuuvali-majze-170-tvarin.html) , якізатопило через знищену росіянами греблю Каховської ГЕС. Людей, які готовівзяти додому тваринку, закликають приходити в Домівку врятованих тварин заадресою вул. О.Довбуша, 24 щодня з 9:00 до 19:00 без вихідних.

Source: [https://www.ukrinform.ua/rubric-regions/3722386-u-lvovi-zvilnili-kerivnika-ta-veterinara-pritulku-dla-tvarin-cerez-evtanaziu-dvoh-zdorovih-sobak.html](https://www.ukrinform.ua/rubric-regions/3722386-u-lvovi-zvilnili-kerivnika-ta-veterinara-pritulku-dla-tvarin-cerez-evtanaziu-dvoh-zdorovih-sobak.html)