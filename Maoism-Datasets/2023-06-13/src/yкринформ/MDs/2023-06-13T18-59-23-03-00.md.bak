# Євродепутати закликали НАТО відкрити Україні шлях до членства на саміті у Вільнюсі

Authors: Ukrinform (Person)

Publisher: Укринформ (Organization)

Published Time: 2023-06-13T18:59:23+03:00

Modified Time: 2023-06-13T18:59:23+03:00

Description: Депутати Європейського парламенту закликали союзників по НАТО надати Україні чітку перспективу членства під час саміту у Вільнюсі у липні. — Укрінформ.

Images: ['[630_360_15995...](https://static.ukrinform.com/photos/2020_09/thumb_files/630_360_1599583101-141.jpg)']

Tags: ['Європарламент', 'НАТО', 'Україна']

Type: Article

<!--METADATA-->

![](../Images/2023-06-13T18-59-23-03-00/630_360_1599583101-141.jpg) ДепутатиЄвропейського парламенту закликали союзників по НАТО надати Україні чіткуперспективу членства під час саміту у Вільнюсі у липні.

Таку позицію європейські політики висловили на пленарному засіданні ЄП під часслухань щодо гуманітарних наслідків та наслідків для довкілля руйнуваннягреблі у Новій Каховці, повідомляє кореспондент Укрінформу.

«Ми маємо здійснити рішучі кроки до стійкого миру в Європі для наступнихпоколінь. Це вимагає навіть більшої мужності, ніж ми вже продемонстрували.Путіну подобається, коли його боїться світ. Страх завадив деяким країнам-союзницям під час саміту у Бухаресті надати План дій щодо членства дляУкраїни. Зараз у нас є шанс виправити наші помилки», - заявила представницяполітичної групи Європейської народної партії Раса Юкнявічене.

Вона нагадала, що їхня політична група нещодавно ухвалила звернення напідтримку членства України в [ НАТО ](https://www.ukrinform.ua/tag-nato)відразу після завершення війни. За її словами, це потрібно зробити з чотирьохпричин. По-перше, збереження «сірих зон» безпеки між Заходом і Росією будеджерелом постійної напруги. По-друге, натреновані та оснащені Збройні силиУкраїни становитимуть значну додану вартість для безпеки Європи. Водночасінтеграція України в євроатлантичні структури гарантує сталий мир наконтиненті, а також дасть змогу запобігти будь-яким спробам реваншу Росії умайбутньому та зупинить її імперський експансіонізм.

«"Не бійтеся", – так сказав Папа Іван Павло ІІ ще за радянських часів.Українці не бояться. Ми також не маємо боятися рішучих кроків сьогодні.Путінська диктатура не має сили, адже силою є свобода», - заявила литовськийдепутат.

Своєю чергою польська представниця Анна Фотига наголосила, що підрив гребліКаховської ГЕС іще раз продемонстрував демонічне обличчя Російської Федераціїта необхідність значного посилення допомоги Україні.

«Ми маємо позитивно відповісти на волю українського народу, який хочеприєднатися до НАТО і до ЄС, та зробити це так швидко, як це можливо. Ценеобхідно не лише для їхньої безпеки - це важливо для безпеки всіх нас», -підкреслила європарламентарій.

Її співвітчизник Радослав Сікорський зауважив, що злочин росіян у НовійКаховці має увійти до довгого переліку звинувачень на адресу російської владипід час міжнародного трибуналу. Цей злочин заперечує будь-яку можливістьпереговорів із Путіним та є найкращою відповіддю тим, хто пропонує їхрозпочати.

«Реальні переговори ведуть хоробрі солдати української армії, хай благословитьїх Господь. Я сподіваюся, вони будуть вести такі переговори на всьому шляху доміжнародно визнаних кордонів Української держави. Слава Україні!» - сказавСікорський.

**Читайте також:** [ Дуда: Саміт **НАТО** має принести чіткі рішення прочленство України в Альянсі ](https://www.ukrinform.ua/rubric-polytics/3722007-duda-samit-nato-mae-prinesti-citki-risenna-pro-clenstvo-ukraini-v-alansi.html)

Водночас естонський депутат Свен Міксер висловив думку, що відновлення Українибуде тривалим, і це питання не може чекати до завершення війни.

«Цей процес має розпочатися зараз. Росія має заплатити за всю шкоду, яку воназаподіяла. До цього ми маємо знайти правовий шлях, як використати замороженіфінансові активи агресора, щоб хоч частково покрити вартість цих зусиль. Це немає відволікати нас від надання Україні військової допомоги, оскільки під часконтрнаступу та визволення окупованих територій потреби зростатимуть… Зрештою,ми маємо швидко та рішуче просуватися із європейською та євроатлантичноюінтеграцією України. Це єдиний шлях, щоб гарантувати як українську, так ієвропейську безпеку», - зауважив естонський політик.

Депутат Андрюс Кубілюс наголосив, що одним із чинників, чому війнарозпочалася, є те, що європейці припустилися великої геополітичної помилки йдесятиліттями тримали Україну у «сірій зоні» Європейської безпеки, без чіткоїперспективи на вступ до ЄС або НАТО. Через це Путін повірив у слабість цихорганізацій та у свою здатність захопити Україну.

«Настав час виправити наші помилки, які вже коштували українцям тисяч життів.Україна має отримати запрошення приєднатися до НАТО під час саміту у Вільнюсіі має стати членом Альянсу після війни. Україна потребує початку переговорівпро членство в ЄС до кінця року, аби завершити їх до кінця цієї декади. Цеєдиний шлях до сталого миру, який потрібен всім нам на Європейськомуконтиненті», - заявив Кубілюс.

**Читайте також:** [ Єльченко очікує від саміту **НАТО** часових рамок щодовступу України або гарантій безпеки ](https://www.ukrinform.ua/rubric-polytics/3722411-elcenko-ocikue-vid-samitu-nato-casovih-ramok-sodo-vstupu-ukraini-abo-garantij-bezpeki.html)

Як повідомлялося, державний секретар США Ентоні Блінкен [ заявив](https://www.ukrinform.ua/rubric-polytics/3722011-blinken-anonsuvav-potuznij-paket-politicnoi-i-prakticnoi-pidtrimki-ukraini-na-samiti-nato.html) 12червня, що країни-члени Північноатлантичного альянсу під час саміту у Вільнюсізабезпечать Україні «потужний пакет» підтримки, який стане сигналом дляПутіна, що міжнародна єдність залишається міцною і йому не вдасться домогтисясвоїх цілей.

Source: [https://www.ukrinform.ua/rubric-polytics/3722437-evrodeputati-zaklikali-nato-vidkriti-ukraini-slah-do-clenstva-na-samiti-u-vilnusi.html](https://www.ukrinform.ua/rubric-polytics/3722437-evrodeputati-zaklikali-nato-vidkriti-ukraini-slah-do-clenstva-na-samiti-u-vilnusi.html)