# Холери у південних регіонах не виявили, на Одещині зафіксували ротавірус - МОЗ

Authors: Ukrinform (Person)

Publisher: Укринформ (Organization)

Published Time: 2023-06-13T16:58:00+03:00

Modified Time: 2023-06-13T16:58:00+03:00

Description: У південних регіонах України холери не виявлено, в Одеській області зафіксовано ротавірус. — Укрінформ.

Images: ['[630_360_16866...](https://static.ukrinform.com/photos/2023_06/thumb_files/630_360_1686664575-434.jpg)']

Tags: ['Одещина', 'Вода', 'Південь України', 'Єдині новини', 'Експертиза']

Type: Article

<!--METADATA-->

![](../Images/2023-06-13T16-58-00-03-00/630_360_1686664575-434.jpg) Упівденних регіонах України холери не виявлено, в Одеській області зафіксованоротавірус.

Про це в ефірі загальнонаціонального телемарафону "Єдині новини" сказавзаступник міністра охорони здоров'я - головний державний санітарний лікар ІгорКузін, передає кореспондент Укрінформу.

"Хотів би звернути увагу на Одеську область. Ми забезпечили розширеннямоніторингових точок по питній воді. ...Холери ми не знаходимо в морській тарічковій воді. Але в [ Одеській області ](https://www.ukrinform.ua/tag-odesina) ми вже кілька днів поспіль знаходимо ротавірус - це звичайна кишковаінфекція, вірусна інфекція, і при купанні, користуванні водоймами у разіковтання води людина може отримати гостру кишкову інфекцію", - сказав Кузін.

За його словами, на цей час розгорнуто близько 40 точок моніторингу води повсьому річищу Дніпра, і забори води на виявлення збудника холери проводятьсящоденно.

**Читайте також:** [ Вірусний гепатит, кишкові інфекції та ботулізму: у МОЗрозповіли, які ризики несе підтоплення ](https://www.ukrinform.ua/rubric-society/3719701-virusnij-gepatit-kiskovi-infekcii-ta-botulizmu-u-moz-rozpovili-aki-riziki-nese-pidtoplenna.html)

"Станом на сьогодні всі результати негативні, і починаючи з 1 червня кожналюдина з важким перебігом гострої кишкової інфекції або розладами кишково-шлункового тракту додатково обстежується на холеру. До прикладу, по Одеськійобласті за минулий тиждень у нас була (з гострою кишковою інфекцією - ред.)181 особа. Обстежено було 172 людини, пропустили лише тих, у кого був легкийперебіг", - сказав Кузін.

Він наголосив, що ситуація щодо холери наразі спокійна, прогнозована ікерована, на підтоплених територіях працюють епідеміологи. Херсонській,Одеській, Миколаївській областях підготовлено резерв ліжок в інфекційнихвідділеннях.

**Читайте також:** [ Медики готові реагувати на можливі спалахи хвороб у зоніпідтоплень – Ляшко ](https://www.ukrinform.ua/rubric-regions/3721532-mediki-gotovi-reaguvati-na-mozlivi-spalahi-hvorob-u-zoni-pidtoplen-lasko.html)

Як повідомляв Укрінформ, в ніч проти 6 червня [ російські війська підірвалигреблю Каховської ГЕС ](https://www.ukrinform.ua/rubric-other_news/3718791-pidriv-rosianami-kahovskoi-ges-vsi-novini.html) ,спричинивши затоплення частини Херсонської та Миколаївської областей іводночас - критичне обміління Каховського водосховища.

Source: [https://www.ukrinform.ua/rubric-regions/3722378-holeri-u-pivdennih-regionah-ne-viavili-na-odesini-zafiksuvali-rotavirus-moz.html](https://www.ukrinform.ua/rubric-regions/3722378-holeri-u-pivdennih-regionah-ne-viavili-na-odesini-zafiksuvali-rotavirus-moz.html)