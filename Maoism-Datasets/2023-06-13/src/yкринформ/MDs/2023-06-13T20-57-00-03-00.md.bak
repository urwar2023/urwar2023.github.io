# Зеленський зустрівся з генеральним директором МАГАТЕ

Authors: Ukrinform (Person)

Publisher: Укринформ (Organization)

Published Time: 2023-06-13T20:57:00+03:00

Modified Time: 2023-06-13T20:57:00+03:00

Description: 

Президент Володимир Зеленський обговорив із генеральним директором Міжнародного агентства з атомної енергії Рафаелем Гроссі кроки, необхідні для мінімізації ризиків на Запорізькій АЕС, та підтримав пропозицію відправити групу експертів МАГАТЕ для оцінки наслідків підриву Каховської ГЕС. — Укрінформ.

Images: ['[630_360_16866...](https://static.ukrinform.com/photos/2023_06/thumb_files/630_360_1686679052-743.jpeg)']

Tags: ['МАГАТЕ', 'Зеленський', 'Гроссі']

Type: Article

<!--METADATA-->

![](../Images/2023-06-13T20-57-00-03-00/630_360_1686679052-743.jpeg) ПрезидентВолодимир Зеленський обговорив із генеральним директором Міжнародногоагентства з атомної енергії Рафаелем Гроссі кроки, необхідні для мінімізаціїризиків на Запорізькій АЕС, та підтримав пропозицію відправити групу експертівМАГАТЕ для оцінки наслідків підриву Каховської ГЕС.

Про це повідомляє [ пресслужба глави держави](https://www.president.gov.ua/news/glava-derzhavi-zustrivsya-z-generalnim-direktorom-magate-83581) , передає Укрінформ.

«Радий вітати вас. Дякую за вашу присутність в Україні. За те, що швидкореагуєте на виклики», - сказав Президент під час зустрічі.

![](../Images/2023-06-13T20-57-00-03-00/1686679942-986.jpeg)

Він наголосив, що внаслідок цілеспрямованого підриву Росією дамби КаховськоїГЕС, що є найбільшим злочином екоциду сучасності, значно зросли ризики длябезпеки Запорізької атомної електростанції. Тому, за його словами, вкрайнеобхідною є швидка й рішуча реакція міжнародної спільноти на цей зухвалийтерористичний акт.

![](../Images/2023-06-13T20-57-00-03-00/1686679941-722.jpeg)

Зеленський позитивно відзначив присутність інспекторів агентства на ЗАЕС,незаконно окупованій Росією, та привітав намір Гроссі особисто відвідатистанцію для того, щоб оцінити ситуацію на місці.

Президент укотре наголосив, що єдиним способом запобігти ядерному інциденту наЗапорізькій АЕС є її повна демілітаризація, деокупація та відновлення Україноюконтролю над станцією.

Під час зустрічі було обговорено конкретні кроки, які необхідно здійснити длямінімізації ризиків і недопущення інцидентів на ЗАЕС, а також шляхи взаємодіїз [ МАГАТЕ ](https://www.ukrinform.ua/tag-magate) для цього.

**Читайте також:** [ Глава **МАГАТЕ** розповів про плани під час візиту вУкраїну ](https://www.ukrinform.ua/rubric-polytics/3721859-glava-magate-rozpoviv-pro-plani-pid-cas-vizitu-v-ukrainu.html)

Зеленський також підтримав пропозицію Гроссі відправити в Україну групуекспертів МАГАТЕ для оцінки наслідків підриву Каховської ГЕС та підготовкипропозицій щодо конкретних напрямів допомоги для їх подолання. Він наголосив,що цій місії буде надане повне сприяння з боку українських установ.

Як повідомляв [ Укрінформ ](https://www.ukrinform.ua/rubric-other_news/3720776-pidriv-rosianami-kahovskoi-ges-usi-novini.html) , у нічпроти 6 червня російська армія підірвала греблю Каховської ГЕС. На Херсонщинітривають рятувальні роботи та заходи з евакуації населення з місць затоплення.Особливо складна ситуація на тимчасово окупованих територіях.

За фактом підриву окупантами Каховської ГЕС правоохоронці розпочалирозслідування за статтею про екоцид.

_Фото: ОП_

Source: [https://www.ukrinform.ua/rubric-polytics/3722484-zelenskij-zustrivsa-z-generalnim-direktorom-magate.html](https://www.ukrinform.ua/rubric-polytics/3722484-zelenskij-zustrivsa-z-generalnim-direktorom-magate.html)