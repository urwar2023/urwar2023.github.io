# Галущенко обговорив із Гроссі майбутній візит місії МАГАТЕ на Запорізьку АЕС

Authors: Ukrinform (Person)

Publisher: Укринформ (Organization)

Published Time: 2023-06-13T7:55:00+03:00

Modified Time: 2023-06-13T22:55:00+03:00

Description: Міністр енергетики України Герман Галущенко зустрівся з генеральним директором Міжнародного агентства з атомної енергії Рафаелем Гроссі й обговорив з ним майбутній візит представників МАГАТЕ на захоплену росіянами Запорізьку атомну електростанцію. — Укрінформ.

Images: ['[630_360_16866...](https://static.ukrinform.com/photos/2023_06/thumb_files/630_360_1686686059-345.jpg)']

Tags: ['МАГАТЕ', 'Запорізька АЕС', 'Галущенко', 'Гроссі']

Type: Article

<!--METADATA-->

![](../Images/2023-06-13T7-55-00-03-00/630_360_1686686059-345.jpg) Міністренергетики України Герман Галущенко зустрівся з генеральним директоромМіжнародного агентства з атомної енергії Рафаелем Гроссі й обговорив з ниммайбутній візит представників МАГАТЕ на захоплену росіянами Запорізьку атомнуелектростанцію.

Як передає Укрінформ, про це Міненерго повідомило у [ Фейсбуці](https://www.facebook.com/minenergoUkraine/posts/pfbid02YfyL39cG8nDTLdj8igX4YsT5TrtxH1LkAShFZVFrqtidMjDfmogbNVd6GECuxWNAl).

Під час зустрічі Галущенко заявив, що очікує від експертів агентства оцінкиреальної ситуації на Запорізькій [ АЕС ](https://www.ukrinform.ua/tag-aes) ,зокрема стану обладнання та систем управління станції.

"Ситуація на ЗАЕС – це питання ядерної і радіаційної безпеки не тількиУкраїни, але і всього континенту. Дуже важливо забезпечити безпеку на ЗАЕС іїї роботу після деокупації. Тому ми вітаємо вашу місію, яка може нам допомогтиотримати об’єктивну оцінку того, що відбувається на ЗАЕС, і термінів, коли миможемо знову ввести її в роботу", – підкреслив він.

Міністр наголосив, що станом на сьогодні ситуація в енергосистемі непроста,зокрема через влаштовану росіянами катастрофу на Каховськійгідроелектростанції.

За його словами, підрив російськими військами греблі та, як наслідок, суттєвезниження рівня води в Каховському водосховищі становить не тільки додатковузагрозу для Запорізької АЕС, але й позначилося на роботі гідрогенерації вцілому, адже гідроелектростанції працюють зі зниженою потужністю.

Повернення ж Запорізької АЕС під контроль України та робота хоча б одного зблоків станції на українську енергосистему дозволить стабілізувати ситуацію,що набуде особливого значення в осінньо-зимовий період.

Міністр висловив сподівання, що місія МАГАТЕ складе реальну оцінку наслідківпідриву росіянами Каховської ГЕС та допоможе Україні в розробленні заходів зподолання цієї катастрофи.

**Читайте також:** [ Зеленський зустрівся з генеральним директором МАГАТЕ](https://www.ukrinform.ua/rubric-polytics/3722484-zelenskij-zustrivsa-z-generalnim-direktorom-magate.html)

Гроссі зі свого боку запевнив, що представники агентства докладуть максимумзусиль для забезпечення безпеки Запорізької АЕС та надання Україні допомоги зподоланням наслідків катастрофи на Каховській ГЕС.

Як повідомляв [ Укрінформ ](https://www.ukrinform.ua/rubric-economy/3719363-gendirektor-magate-ocolit-misiu-na-zaporizku-aes.html) , 7червня Гроссі заявив, що очолить місію, яка поїде на Запорізьку АЕС післяпідриву росіянами Каховської гідроелектростанції.

_Фото: Міністерство енергетики України_

Source: [https://www.ukrinform.ua/rubric-economy/3722522-galusenko-obgovoriv-iz-grossi-majbutnij-vizit-misii-magate-na-zaporizku-aes.html](https://www.ukrinform.ua/rubric-economy/3722522-galusenko-obgovoriv-iz-grossi-majbutnij-vizit-misii-magate-na-zaporizku-aes.html)