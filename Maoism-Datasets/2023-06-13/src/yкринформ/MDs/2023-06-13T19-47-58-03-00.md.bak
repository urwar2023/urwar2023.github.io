# У Штатах закликали перенести торговельний саміт із ПАР через Росію

Authors: Ukrinform (Person)

Publisher: Укринформ (Organization)

Published Time: 2023-06-13T19:47:58+03:00

Modified Time: 2023-06-13T19:47:58+03:00

Description: Група американських законодавців закликає перенести цьогорічний американо-африканський торговельний саміт із ПАР за "поглиблення військових відносин" з Росією. — Укрінформ.

Images: ['[630_360_15220...](https://static.ukrinform.com/photos/2018_03/thumb_files/630_360_1522070878-4204.jpg)']

Tags: ['ПАР', 'Саміт', 'США', 'Росія']

Type: Article

<!--METADATA-->

![](../Images/2023-06-13T19-47-58-03-00/630_360_1522070878-4204.jpg) Групаамериканських законодавців закликає перенести цьогорічний американо-африканський торговельний саміт із ПАР за "поглиблення військових відносин" зРосією.

Як передає Укрінформ, про це повідомляє [ Reuters](http://www.reuters.com/world/us-lawmakers-call-safrica-lose-summit-over-russia-ties-2023-06-13/) .

"Ми серйозно стурбовані тим, що проведення Форуму Agoa 2023 року в ПівденнійАфриці стане непрямим схваленням згубної підтримки Південною Африкоюросійського вторгнення в Україну", - йдеться в листі від 9 червня.

Зазначається, що ПАР має провести Форум Agoa в Йоганнесбурзі. Під час зустрічіафриканські лідери та офіційні особи США планують обговорити майбутнєпрограми, термін дії якої закінчується в 2025 році.

За перші три місяці цього року експорт ПАР до [ США](https://www.ukrinform.ua/tag-ssa) в рамках програми Agoa сягнув майже 1мільярда доларів, що робить її другим найбільшим бенефіціаром програми післяНігерії.

Як повідомляє видання, високопоставлені чиновники ПАР не прийняли рішення проперенесення форуму, а також відмовились публічно відповідати на цей лист.

Хоча уряд ПАР оголосив про свій нейтралітет у війні в Україні, втімзаконодавці США висловили розчарування тим, що Південно-Африканська Республікав лютому провела спільні військово-морські операції з Китаєм і Росією.

Вони також виказали невдоволення планами провести саміт лідерів країн БРІКС,на який запрошено президента Росії Володимира Путіна, попри те, що Міжнароднийкримінальний суд звинуватив його у воєнних злочинах.

**Читайте також:** [ Постачання зброї Росії: у ПАР проведуть розслідуваннячерез звинувачення посла США ](https://www.ukrinform.ua/rubric-world/3715238-postacanna-zbroi-rosii-u-par-provedut-rozsliduvanna-cerez-zvinuvacenna-posla-ssa.html)

Як повідомляв Укрінформ, Південно-Африканська Республіка [ надастьдипломатичний імунітет ](https://www.ukrinform.ua/rubric-world/3715969-par-nadast-imunitet-putinu-dla-mozlivoi-ucasti-u-samiti-briks.html) для двохзустрічей офіційних осіб з групи країн БРІКС. Не виключено, що у серпні тудиможе приїхати російський лідер Володимир Путін.

Source: [https://www.ukrinform.ua/rubric-world/3722462-u-statah-zaklikali-perenesti-torgovelnij-samit-iz-par-cerez-rosiu.html](https://www.ukrinform.ua/rubric-world/3722462-u-statah-zaklikali-perenesti-torgovelnij-samit-iz-par-cerez-rosiu.html)