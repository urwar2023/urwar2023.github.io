# Повернення на довоєнну систему оподаткування очікується з 1 серпня – Гетманцев

Authors: Ukrinform (Person)

Publisher: Укринформ (Organization)

Published Time: 2023-06-13T20:01:36+03:00

Modified Time: 2023-06-13T20:01:36+03:00

Description: У Верховній Раді триває робота над законопроєктом №8401, який вносить зміни до Податкового кодексу та інших законів України, повертаючи систему оподаткування у довоєнний стан. Набуття ним чинності очікується із 1 серпня. — Укрінформ.

Images: ['[630_360_16255...](https://static.ukrinform.com/photos/2021_07/thumb_files/630_360_1625501052-174.jpg)']

Tags: ['Податки', 'Законопроєкт', 'Гетманцев']

Type: Article

<!--METADATA-->

![](../Images/2023-06-13T20-01-36-03-00/630_360_1625501052-174.jpg) УВерховній Раді триває робота над законопроєктом №8401, який вносить зміни доПодаткового кодексу та інших законів України, повертаючи систему оподаткуванняу довоєнний стан. Набуття ним чинності очікується із 1 серпня.

Про це повідомив голова парламентського комітету з питань фінансів, податковоїта митної політики Данило Гетманцев у [ Телеграмі](http://t.me/getmantsevdanil/4871) , передає Укрінформ.

«Разом із колегами внесли поправки та пропозиції до законопроєкту №8401 від31.01.2023 року», - йдеться в повідомленні.

Зокрема, пропонується перенести набуття чинності [ закону](https://www.ukrinform.ua/tag-zakon) на 1 серпня 2023 року.

Також, за словами Гетманцева, депутати розробили чіткі правила на перехіднийперіод, встановили мораторій на певні види перевірок підприємців (зокрема, набільшість перевірок 1-2 групи платників єдиного податку) та обмежили підставидля включення платників податків до графіка планових перевірок.

Крім того, внесеними змінами пропонується не враховувати "технічного боргу" заквітень 2022 року - липень 2023 року під час визначення можливості платникаєдиного податку залишатись на спрощеній системі. Також надається можливістьдобровільної сплати єдиного податку та ЄСВ для платників 1-2 групи,зареєстрованих на територіях бойових дій (у тому числі можливих бойових дій)та на окупованих територіях.

Депутати передбачили і незастосування штрафів та пені за несвоєчасне погашенняподаткового боргу у випадку, коли борг був самостійно відкоригований платникомдо нульових показників.

Також пропонується звільнити від фінансової відповідальності за порушення усфері РРО (крім торгівлі підакцизними товарами), якщо вони були вчинені натериторіях, включених до переліку територій, на яких ведуться (велися) бойовідії або тимчасово окупованих рф.

Окремо голова податкового комітету [ підкреслив](http://t.me/getmantsevdanil/4872) , що вніс поправку щодо звільнення ФОП відвідповідальності за порушення (в тому числі за невикористання РРО), вчиненіпід час війни до 1 серпня 2023 року.

**Читайте також:** [ Уряд підтримав зміни до **Податково** го кодексу,пов'язані із завершенням карантину ](https://www.ukrinform.ua/rubric-economy/3722357-urad-pidtrimav-zmini-do-podatkovogo-kodeksu-povazani-iz-zaversennam-karantinu.html)

Як повідомлялося, заплановане з 1 липня 2023 року скасування можливості дляФОП та юридичних осіб бути платниками єдиного податку 3 групи із застосуваннямставки єдиного податку в розмірі 2% від суми доходу переноситься.

Source: [https://www.ukrinform.ua/rubric-economy/3722467-povernenna-na-dovoennu-sistemu-opodatkuvanna-ocikuetsa-z-1-serpna-getmancev.html](https://www.ukrinform.ua/rubric-economy/3722467-povernenna-na-dovoennu-sistemu-opodatkuvanna-ocikuetsa-z-1-serpna-getmancev.html)