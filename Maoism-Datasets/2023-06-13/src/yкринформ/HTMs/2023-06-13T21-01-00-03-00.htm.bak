<h1>Столтенберг бачить ознаки успіху в наступі України</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-06-13T21:01:00+03:00</p>
<p>Modified Time: 2023-06-13T21:01:00+03:00</p>
<p>Description: Генеральний секретар НАТО Єнс Столтенберг побачив перші ознаки успіху у наступальній операції, яку розпочали ЗСУ з метою звільнення тимчасово окупованих територій України. — Укрінформ.</p>
<p>Images: ['<a href="https://static.ukrinform.com/photos/2022_11/thumb_files/630_360_1668589929-696.jpg">630_360_16685...</a>']</p>
<p>Tags: ['НАТО', 'Столтенберг', 'Війна з Росією']</p>
<p>Type: Article</p>
<!--METADATA-->

<p><img alt="" src="../Images/2023-06-13T21-01-00-03-00/630_360_1668589929-696.jpg" />Генеральний секретар НАТО Єнс Столтенберг побачив перші ознаки успіху унаступальній операції, яку розпочали ЗСУ з метою звільнення тимчасовоокупованих територій України.</p>
<p>Як повідомляє Укрінформ, такий коментар Єнс Столтенберг зробив дляамериканського видання <a href="https://www.usatoday.com/story/news/politics/2023/06/12/nato-stoltenberg-ukraine-russia-counteroffensive/70314530007/"> «USA Today»</a> .</p>
<p>«Ми маємо бути готовими до того, що цей наступ буде кривавим і дуже важким.Росіяни мали час для того, щоб звести доволі важкі лінії оборони, і їх проривє важким завданням… Але ми бачили, що українці мають мужність та рішучість,щоб звільняти землі… та виштовхувати росіян», - цитує видання вислів керівникаНАТО.</p>
<p>Як зазначається у виданні, <a href="https://www.ukrinform.ua/tag-stoltenberg"> Столтенберг </a> став одним з перших офіційних осіб Заходу, який помітив ознакиуспіху у наступальних операціях українських сил на сході та на півдні країни,де від російських загарбників були звільнені кілька невеликих міст та селищ.</p>
<p><strong>Читайте також:</strong> <a href="https://www.ukrinform.ua/rubric-ato/3722480-sili-oboroni-ukraini-pisli-u-nastup-ta-pocali-povertati-svoi-teritorii-stoltenberg.html"> Сили оборони України пішли у наступ та почали повертатисвої території – <strong>Столтенберг</strong> </a></p>
<p>«Хоча наразі надто рано передбачати підсумок заглиблювання у російськуоборону, ранні стадії цієї битви дозволяють припускати, що мільярди (доларів –ред.), які США та коаліція за їх лідерства інвестували в обладнання та утренування українських сил, надали їм західне озброєння та навчили йоговикористовувати, вже дають результат», - йдеться у публікації.</p>
<p>Як вже повідомлялося, генеральний секретар НАТО Єнс Столтенберг перебуває звізитом у США, де обговорює підготовку до наступного саміту Альянсу, що маєвідбутися 11-12 липня у Вільнюсі. Сьогодні керівник Альянсу провів переговориз Держсекретарем Ентоні Блінкеном, запланована також його зустріч з <a href="https://www.ukrinform.ua/rubric-world/3721929-bajden-sogodni-zustrinetsa-zi-stoltenbergom-govoritimut-j-pro-pidtrimku-ukraini.html">президентом США Джо Байденом. </a></p>
<p>Source: <a href="https://www.ukrinform.ua/rubric-ato/3722487-stoltenberg-bacit-oznaki-uspihu-v-nastupi-ukraini.html">https://www.ukrinform.ua/rubric-ato/3722487-stoltenberg-bacit-oznaki-uspihu-v-nastupi-ukraini.html</a></p>