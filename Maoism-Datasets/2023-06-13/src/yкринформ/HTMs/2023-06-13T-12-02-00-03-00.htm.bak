<h1>ЄСПЛ прийняв до розгляду звернення щодо затримання в Криму громадянської журналістки Данилович</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-06-13T-12:02:00+03:00</p>
<p>Modified Time: 2023-06-13T19:02:00+03:00</p>
<p>Description: Європейський суд із прав людини прийняв до розгляду звернення щодо незаконного затримання громадянської журналістки Ірини Данилович в тимчасово окупованому Криму. — Укрінформ.</p>
<p>Images: ['<a href="https://static.ukrinform.com/photos/2023_06/thumb_files/630_360_1686670209-380.jpg">630_360_16866...</a>']</p>
<p>Tags: ['Крим', 'Окупація Криму', 'Журналіст', 'Ірина Данилович']</p>
<p>Type: Article</p>
<!--METADATA-->

<p><img alt="" src="../Images/2023-06-13T-12-02-00-03-00/630_360_1686670209-380.jpg" />Європейський суд із прав людини прийняв до розгляду звернення щодо незаконногозатримання громадянської журналістки Ірини Данилович в тимчасово окупованомуКриму.</p>
<p>Про це повідомила правозахисна організація <a href="https://krymsos.com/krymsos-yespl-pryjnyav-do-rozglyadu-zvernennya-shhodo-nezakonnogo-zatrymannya-iryny-danylovych/"> «Крим.SOS»</a> , передає Укрінформ.</p>
<p>Зазначається, що у січні 2023 року юристи КримSOS підготували й подали скаргудо ЄСПЛ щодо незаконного затримання <a href="https://www.ukrinform.ua/tag-irina-danilovic"> Данилович</a> , що порушує низку прав,закріплених у Конвенції про захист прав людини й основоположних свобод тапротоколах до неї.</p>
<p>Адвокат Сергій Заєць зауважив, що затримання Данилович без складання протоколуабо будь-якої реєстрації цього факту, утримання без зв’язку із зовнішнімсвітом, без доступу до адвоката, у підвалі місцевого управління ФСБ,застосування тортур є порушеннями основоположних прав людини.</p>
<p><strong>Читайте також:</strong> <a href="https://www.ukrinform.ua/rubric-crimea/3722344-krimskogo-tatarina-ibraimova-rosiani-pozbavili-likiv-pered-etapuvannam-lubinec.html"> Кримського татарина Ібраїмова росіяни позбавили ліківперед етапуванням – Лубінець </a></p>
<p>«Те, що Росію виключили з Ради Європи, не означає, що треба складати руки.Боротьба важлива для тих, хто страждає від російських репресій. Хоча наразі цезвернення не вплине на становище Ірини, боротьба важлива для підсиленняміжнародного тиску й рано чи пізно Росія буде змушена реагувати на нього», -додав адвокат.</p>
<p>Як повідомлялося, 28 грудня 2022 року громадянську журналістку Ірину Даниловичу Криму засудили до 7 років колонії загального режиму та штрафу у сумі 50 тис.рублів за нібито носіння вибухового пристрою.</p>
<p>Жінка неодноразово заявляла про тиск з боку співробітників ФСБ РФ, тортури тазалякування.</p>
<p>«Верховний суд» Криму <a href="https://www.ukrinform.ua/rubric-crimea/3717068-rozglad-apelacii-danilovic-na-risenna-krimskogo-sudu-priznacili-na-15-cervna.html"> призначив розгляд апеляції</a> Данилович на рішенняФеодосійського міського «суду» на 15 червня.</p>
<p><em>Фото: КримSOS</em></p>
<p>Source: <a href="https://www.ukrinform.ua/rubric-crimea/3722428-espl-prijnav-do-rozgladu-zvernenna-sodo-zatrimanna-v-krimu-gromadanskoi-zurnalistki-danilovic.html">https://www.ukrinform.ua/rubric-crimea/3722428-espl-prijnav-do-rozgladu-zvernenna-sodo-zatrimanna-v-krimu-gromadanskoi-zurnalistki-danilovic.html</a></p>