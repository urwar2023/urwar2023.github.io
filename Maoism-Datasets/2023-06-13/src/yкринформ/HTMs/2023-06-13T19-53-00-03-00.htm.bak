<h1>Зеленський доручив розробити проєкт резолюції Генасамблеї ООН щодо створення спецтрибуналу</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-06-13T19:53:00+03:00</p>
<p>Modified Time: 2023-06-13T19:53:00+03:00</p>
<p>Description: Президент Володимир Зеленський доручив напрацювати проєкт резолюції Генеральної Асамблеї ООН щодо створення спеціального міжнародного трибуналу для притягнення до відповідальності російського військово-політичного керівництва за злочин агресії проти України. — Укрінформ.</p>
<p>Images: ['<a href="https://static.ukrinform.com/photos/2023_06/thumb_files/630_360_1686675101-597.jpeg">630_360_16866...</a>']</p>
<p>Tags: ['ООН', 'Резолюція', 'Трибунал', 'Росія', 'Зеленський']</p>
<p>Type: Article</p>
<!--METADATA-->

<p><img alt="" src="../Images/2023-06-13T19-53-00-03-00/630_360_1686675101-597.jpeg" /> ПрезидентВолодимир Зеленський доручив напрацювати проєкт резолюції Генеральної АсамблеїООН щодо створення спеціального міжнародного трибуналу для притягнення довідповідальності російського військово-політичного керівництва за злочинагресії проти України.</p>
<p>Про це йшлося на нараді під головуванням глави держави, передає Укрінформ ізпосиланням на <a href="http://www.president.gov.ua/news/prezident-obgovoriv-mozhlivi-scenariyi-stvorennya-specialnog-83577"> пресслужбу ОП </a> .</p>
<p><a href="https://www.ukrinform.ua/tag-zelenskij"> Зеленський </a> наголосив, що російськізагарбницькі війська в Україні вдаються до найтяжчих форм агресії: незаконноїанексії територій, убивств, катування, зґвалтувань мирного населення,геноциду, знищення об'єктів цивільної інфраструктури тощо.</p>
<p>«Трибунал необхідний для того, щоб покарати агресора, який розпочавнеспровоковану війну проти нашої країни, і таким чином відновитисправедливість», - підкреслив Президент.</p>
<p>За його словами, без покарання РФ за злочин агресії світова архітектурабезпеки буде зруйнована й більше жодна країна не почуватиметься захищеною.</p>
<p>Президент доручив напрацювати проєкт резолюції Генасамблеї ООН щодонеобхідності створення спеціального міжнародного трибуналу, який був бискоординований із позицією партнерів України.</p>
<p>Також на зустрічі ухвалено рішення проаналізувати механізм формуваннятрибуналу шляхом підписання низкою країн-партнерів відповідної міжнародноїугоди. При цьому для решти держав залишиться можливість, не бувши засновникамитрибуналу, підтримувати його діяльність та визнавати рішення.</p>
<p>Зі свого боку заступник керівника ОП Андрій Смирнов заявив, що жорстокістьведення цієї війни з боку російського керівництва та військових переходить усідопустимі межі.</p>
<p>«Це наймасштабніша війна у Європі з часів Другої світової, і реакціяміжнародної спільноти на неї має бути відповідною», – наголосив він.</p>
<p><strong>Читайте також:</strong> <a href="https://www.ukrinform.ua/rubric-world/3710214-komitet-palati-predstavnikiv-ssa-pidtrimav-rezoluciu-sodo-spectribunalu-dla-rosii.html"> Комітет Палати представників США підтримав резолюцію щодо<strong>Спецтрибунал</strong> у для росії </a></p>
<p>Як повідомлялося, Україна спільно з партнерами просуває створення спеціальноготрибуналу для притягнення до кримінальної відповідальності керівництваРосійської Федерації за скоєння злочину агресії проти України.</p>
<p>Створення такого трибуналу підтримали Парламентська асамблея Ради Європи,Європарламент, Парламентська асамблея НАТО, Парламентська асамблея ОБСЄ таокремі держави.</p>
<p><em>Фото: ОП</em></p>
<p>Source: <a href="https://www.ukrinform.ua/rubric-polytics/3722465-zelenskij-doruciv-rozrobiti-proekt-rezolucii-genasamblei-oon-sodo-stvorenna-spectribunalu.html">https://www.ukrinform.ua/rubric-polytics/3722465-zelenskij-doruciv-rozrobiti-proekt-rezolucii-genasamblei-oon-sodo-stvorenna-spectribunalu.html</a></p>