<h1>За пропозиціями про «викуп з полону» можуть стояти спецслужби РФ — Офіс омбудсмена</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-06-13T17:05:48+03:00</p>
<p>Modified Time: 2023-06-13T17:05:48+03:00</p>
<p>Description: Погоджуючись на пропозиції невідомих осіб "викупити з полону" родичів, громадяни можуть потрапити на гачок російських спецслужб. — Укрінформ.</p>
<p>Images: ['<a href="https://static.ukrinform.com/photos/2023_02/thumb_files/630_360_1676289053-714.jpg">630_360_16762...</a>']</p>
<p>Tags: ['Омбудсмен', 'Шахрайство', 'Полонені', 'Спецслужби рф']</p>
<p>Type: Article</p>
<!--METADATA-->

<p><img alt="" src="../Images/2023-06-13T17-05-48-03-00/630_360_1676289053-714.jpg" />Погоджуючись на пропозиції невідомих осіб "викупити з полону" родичів,громадяни можуть потрапити на гачок російських спецслужб.</p>
<p>Про це попередив представник Офісу омбудсмена під час зустрічі з родинамизахисників острова Зміїний, що пройшла в Координаційному штабі з питаньповодження з військовополоненими, передає Укрінформ із посиланням на Коордштабу <a href="http://t.me/Koord_shtab/1219"> Телеграмі </a> .</p>
<p>Захід пройшов за ініціативи громадської організації "Про тих, про когомовчать". Участь у ньому взяли, зокрема, представники Координаційного штабу,Офісу омбудсмена, Державної прикордонної служби та Міжнародного комітетуЧервоного Хреста (МКЧХ).</p>
<p>Так, у ході зустрічі представник Офісу омбудсмена застеріг родичів відпропозицій невідомих осіб про "викуп з полону".</p>
<p>"У більшості випадків це шахрайство. Просто заберуть гроші. Також такіпропозиції мають посіяти недовіру до органів нашої державної влади. Крім того,ті, хто ризикне погодитися, можуть потрапити на гачок російських спецслужб", –наголосив він.</p>
<p>Громадян закликають <a href="http://koordshtab.gov.ua/%D0%BA%D0%B8%D1%97%D0%B2"> повідомляти</a> про подібні випадки вКоординаційний штаб та звертатися до правоохоронних органів.</p>
<p>Представник Коордштабу в ході зустрічі запевнив, що робота зі звільненняприкордонників і захисників Зміїного ведеться щоденно.</p>
<p>"Це показав обмін 11 червня. Ми завжди працюємо, щоби визволити всіх. У наснема улюблених підрозділів чи неулюблених", – зазначив він.</p>
<p>За інформацією представника штабу, усі полонені оборонці в колоніях ужеперемішані, і здебільшого ворог теж не ділить їх за підрозділами.</p>
<p>Що ж до планової роботи зі звільнення, то вдається вона не завжди.</p>
<p>"Так, краще би був план – кожна мати знала б, коли повернуть її сина і скількитреба чекати. Була б визначеність. Але росіянам байдуже. Хочуть завдати ріднимякомога більше болю. Це їхня політика. Тому кожен обмін – не схожий напопередній", – зауважив представник Коордштабу.</p>
<p>За його словами, під час контрнаступальних операцій обміни проводятьсячастіше.</p>
<p>Представниці Міжнародного комітету Червоного Хреста зі свого боку підкреслили,що не припиняють роботу для відвідин українських полонених.</p>
<p>"Колеги з МКЧХ, які працюють у <a href="https://www.ukrinform.ua/tag-rosia"> рф </a> ,постійно намагаються переконати російську сторону надати доступ до полонених іпідтвердити полон тих, кого утримують росіяни і про кого немає інформації. Нажаль, це забирає час. Але результати маємо", — заявили в комітеті.</p>
<p><strong>Читайте також:</strong> <a href="https://www.ukrinform.ua/rubric-ato/3717682-obminnogo-fondu-dostatno-dla-roboti-nad-vizvolennam-ukrainciv-z-polonu-koordstab.html"> Обмінного фонду достатньо для роботи над визволеннямукраїнців з полону - <strong>Коордштаб</strong> </a></p>
<p>Як повідомляв Укрінформ, під час перемовин про обмін військовополоненимиукраїнська сторона щоразу <a href="https://www.ukrinform.ua/rubric-ato/3719799-na-peremovinah-pro-obmin-ukraina-akcentue-na-povernenni-z-polonu-vazkoporanenih-koordstab.html"> акцентує на поверненні</a>важкопоранених і важкохворих захисників.</p>
<p>Source: <a href="https://www.ukrinform.ua/rubric-society/3722380-za-propoziciami-pro-vikup-z-polonu-mozut-stoati-specsluzbi-rf-ofis-ombudsmena.html">https://www.ukrinform.ua/rubric-society/3722380-za-propoziciami-pro-vikup-z-polonu-mozut-stoati-specsluzbi-rf-ofis-ombudsmena.html</a></p>