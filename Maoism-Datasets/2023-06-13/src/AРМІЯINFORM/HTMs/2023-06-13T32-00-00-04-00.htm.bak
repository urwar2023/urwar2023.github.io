<h1>Лише після ліквідації наслідків повені, розмінування та наукових досліджень земель аграрії отримають рекомендації щодо їхнього використання — Андрій Кравченко</h1>
<p>Author: ['Володимир Поліщук']</p>
<p>Time: 2023-06-13T32:00:00-04:00</p>
<p>Description: Сільськогосподарські угіддя, підтоплені внаслідок підриву греблі Каховської ГЕС... Война с Украиной 2022, Война с Украиной последние новости сегодня, Новости война с Украиной 2022 последние на сегодня, Будет ли война между Украиной и Россией и когда, Война с Украиной в 2022 году будет или нет,  Будет ли война с Украиной в ближайшее время что говорят,  Война с Украиной новости,  Новости Украины сегодня,  Украинские новости в украинских СМИ на русском</p>
<p>Images: ['<a href="https://armyinform.com.ua/wp-content/uploads/2023/06/kahovska-ges.jpg">kahovska-ges.jpg</a>']</p>
<p>Tags: ['MILITARY MEDIA CENTER', 'ВТОРГНЕННЯ РФ', 'КАХОВСЬКА ГЕС']</p>
<p>Category: News</p>
<!--METADATA-->

<p><img alt="" src="../Images/2023-06-13T32-00-00-04-00/kahovska-ges.jpg" /></p>
<p>Сільськогосподарські угіддя, підтоплені внаслідок підриву греблі КаховськоїГЕС у Херсонській області, становлять близько 1300 гектарів. Ще 25 тис. га —залишаються під загрозою підтоплення. Значно нижчий рівень підтоплення вМиколаївській області. Утім, екологічна катастрофа спричинила ще й проблемузрошення близько 600 тис. га земель Запорізької та Дніпропетровської областей.</p>
<p>Про це у Military Media Center під час круглого столу «Земля, скаліченавійною: як відновлювати ґрунти після бойових дій та катастрофи на КаховськійГЕС?» зазначив заступник директора Департаменту аграрного розвиткуМінагрополітики та продовольства України Андрій Кравченко.</p>
<p>За його словами, переважній частині доступної якісної сільськогосподарськоїпродукції, насамперед овочам, багаторічним насадженням, баштанним культурам,буде доволі важко за короткий час зробити заміну.</p>
<p>— Є ряд викликів, котрі ми долаємо. Ми проводимо попередню оцінку можливоїкомпенсації для аграріїв та сільського населення, яке постраждало. Колитериторії будуть очищені від води, коли за допомогою наших Збройних Сил і ДСНСтериторії будуть розміновані від шаленої кількості мін, що рухається уводяному потоці, тоді можна буде проводити наукові дослідження складу ґрунту —механічні, хімічні, фізичні… Й потім, за допомогою наших юристів, проводитирозрахунки, фіксувати збитки й згодом звертатися по репарації до країни-агресора, — повідомив представник Мінагрополітики та продовольства України.</p>
<p>Від також повідомив, що першочергове завдання Уряду — докласти максимум зусильна розмінування земель, на забезпечення безпеки тих, хто на ній працюватиме йвідновлюватиме, займатиметься аграрним виробництвом. Лише після ліквідаціїнаслідків повені, розмінування та наукових досліджень земель аграрії отримаютьрекомендації щодо їхнього використання.</p>
<p>Раніше Міністерство аграрної політики та продовольства України повідомляло, щоКаховський канал забезпечував водою більше ніж пів мільйона гектарів земель.Тому проблема зрошування стане найбільшою в сільському господарстві, а також векологічній і соціальній сферах на півдні України. За словами Міністрааграрної політики та продовольства України Миколи Сольського, на відновленнязрошування знадобиться до 7 років.</p>
<p>На лівобережжі Херсонщини внаслідок підриву Каховської ГЕС<a href="https://minagro.gov.ua/news/107-gidrotehnichnih-sporud-derzhribagentstva-zatopleno-na-livoberezhzhi-hersonshchini">затоплено</a> та повністюзруйновано 107 гідротехнічних споруд Державного агентства меліорації тарибного господарства України.</p>
<p><a href="https://minagro.gov.ua/news/zbitki-gidrotehnichnoyi-melioraciyi-vzhe-syagnuli-ponad-150-mlrd-griven">Збитки</a> державного майна меліоративних систем таканалів внаслідок підриву Каховської ГЕС становлять 150–160 млрд гривень.Точні дані можна буде визначити лише після деокупації територій.</p>
<p>Source: <a href="https://armyinform.com.ua/2023/06/13/lyshe-pislya-likvidacziyi-naslidkiv-poveni-rozminuvannya-ta-naukovyh-doslidzhen-zemel-agrariyi-otrymayut-rekomendacziyi-shhodo-yihnogo-vykorystannya-andrij-kravchenko/">https://armyinform.com.ua/2023/06/13/lyshe-pislya-likvidacziyi-naslidkiv-poveni-rozminuvannya-ta-naukovyh-doslidzhen-zemel-agrariyi-otrymayut-rekomendacziyi-shhodo-yihnogo-vykorystannya-andrij-kravchenko/</a></p>