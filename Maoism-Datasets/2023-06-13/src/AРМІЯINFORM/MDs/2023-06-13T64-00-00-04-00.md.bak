# Десантні підрозділи рф, які міняють «вагнерівців» під Бахмутом, прибувають на позиції вже демотивованими — Сергій Череватий

Author: ['Оксана Іванець']

Time: 2023-06-13T64:00:00-04:00

Description: На Бахмутському напрямку впродовж доби спостерігається зменшення інтенсивності бойових... Война с Украиной 2022, Война с Украиной последние новости сегодня, Новости война с Украиной 2022 последние на сегодня, Будет ли война между Украиной и Россией и когда, Война с Украиной в 2022 году будет или нет,  Будет ли война с Украиной в ближайшее время что говорят,  Война с Украиной новости,  Новости Украины сегодня,  Украинские новости в украинских СМИ на русском

Images: ['[bahmut1.jpg](https://armyinform.com.ua/wp-content/uploads/2022/09/bahmut1.jpg)']

Tags: ['БАХМУТ', 'ВТОРГНЕННЯ РФ', 'ЄДИНІ НОВИНИ', 'СЕРГІЙ ЧЕРЕВАТИЙ']

Category: News

<!--METADATA-->

![](../Images/2023-06-13T64-00-00-04-00/bahmut1.jpg)Ілюстративне фото

На Бахмутському напрямку впродовж доби спостерігається зменшення інтенсивностібойових дій — відбулося одне бойове зіткнення. Про це в етері телемарафону«Єдині новини» розповів речник Східного угруповання військ ЗСУ СергійЧереватий.

— Проте, ворог продовжує крити наші позиції зі ствольної артилерії та РСЗВ —завдав 418 ударів, здійснив один авіаналіт.

Водночас, за словами офіцера, українські захисники тут ліквідували 53окупанти, 117 рашистів зазнали поранень, двох було взято в полон. Знищено 4польових склади з боєприпасами і 3 транспортних засоби для перевезенняснарядів.

— Ворог не полишає спроб взяти Бахмут. Тому посилає сюди елітні повітряно-десантні і піхотні підрозділи, які є таким собі «крайнім аргументом» длявійськового керівництва росії. Проте, ті, хто міняє «вагнерівців», прибуваютьв район виконання завдань вже демотивованими, оскільки бачать, в якому станівиходять звідти попередники, — зазначив Сергій Череватий.

За словами спікера, на Лимансько-Куп’янському напрямку ворог намагався 7 разівбезрезультатно атакувати українські позиції, завдав 505 артилерійських ударівта 7 авіанальотів. Під час відбиття ворожих атак було знищено 27 окупантів, 75поранено, знищено БТР-50, БМП, мінометний розрахунок, протитанкову гармату,два БПЛА рф.

Також речник Східного угруповання військ ЗСУ підкреслив, що в очікуванніголовного контрнаступального удару Сил безпеки та оборони України окупаційнівійська, побоюючись здійснювати подальшу мобілізацію, вдаються до будь-якихметодів залучення особового складу до ведення бойових дій.

— Крім пвк «вагнер», це різні приватні компанії, бойовий армійський резерв,територіальні війська, так звані роти «Шторм-Z», сформовані з людей, які маютьпроблеми із законом. Ці сегреговані підрозділи з дуже невеликою мотивацією неявляються тим ядром, яке може чинити опір нашим військам та бути головнимкомпонентом стратегічного наступу, — додав Сергій Череватий.

Source: [https://armyinform.com.ua/2023/06/13/desantni-pidrozdily-rf-yaki-minyayut-vagnerivcziv-pid-bahmutom-prybuvayut-na-pozycziyi-vzhe-demotyvovanymy-sergij-cherevatyj/](https://armyinform.com.ua/2023/06/13/desantni-pidrozdily-rf-yaki-minyayut-vagnerivcziv-pid-bahmutom-prybuvayut-na-pozycziyi-vzhe-demotyvovanymy-sergij-cherevatyj/)