# Канадський проєкт «Підтримка травми»: у Києві навчають психіатрів та психологів ЗСУ

Author: ['Володимир Поліщук']

Time: 2023-06-12T89:00:00-04:00

Description: Сьогодні на базі Гуманітарного інституту Національного університету оборони України імені... Война с Украиной 2022, Война с Украиной последние новости сегодня, Новости война с Украиной 2022 последние на сегодня, Будет ли война между Украиной и Россией и когда, Война с Украиной в 2022 году будет или нет,  Будет ли война с Украиной в ближайшее время что говорят,  Война с Украиной новости,  Новости Украины сегодня,  Украинские новости в украинских СМИ на русском

Images: ['[golovna-1-7.jpg](https://armyinform.com.ua/wp-content/uploads/2023/06/golovna-1-7.jpg)', '[1-40.jpg](https://armyinform.com.ua/wp-content/uploads/2023/06/1-40.jpg)', '[2-44-150x150.jpg](https://armyinform.com.ua/wp-content/uploads/2023/06/2-44-150x150.jpg)', '[3-32-150x150.jpg](https://armyinform.com.ua/wp-content/uploads/2023/06/3-32-150x150.jpg)']

Tags: ['STOPRUSSIA', 'АГРЕСІЯ РФ', 'ВТОРГНЕННЯ РФ']

Category: News

<!--METADATA-->

![](../Images/2023-06-12T89-00-00-04-00/golovna-1-7.jpg)

Сьогодні на базі Гуманітарного інституту Національного університету оборониУкраїни імені Івана Черняховського розпочався дводенний курс лекцій длялікарів-психіатрів та психологів Міністерства оборони України та Збройних СилУкраїни. Їх читає відома канадська фахівчиня медицини невідкладних станів,засновниця та медичний директор благодійного проєкту Project Trauma Support(«Допомога під час травми») доктор медицини Мануела Джоанну.

В ексклюзивному коментарі кореспонденту АрміяInform Мануела Джоаннуповідомила, що має понад 30-річний медичний досвід, а лікуванням тареабілітацію людей із посттравматичним стресовим розладом (ПТСР) займаєтьсяпонад сім років. Ця сконцентрована практична робота була головним чиномспрямована на подолання ПТСР у канадських військовослужбовців, що брали участьу миротворчих місіях, зокрема в Афганістані, поліцейських, пожежників.Загалом, через програму пройшло понад 800 осіб.

![](../Images/2023-06-12T89-00-00-04-00/1-40.jpg)

Курс лекцій розпочався з хвилини мовчання за загиблими внаслідок збройноїагресії рф проти України. У своєму вступному слові Мануела Джоанну зазначила,що для неї велика честь виступити перед тими, хто героїчно боронить своюБатьківщину.

* Моє серце зараз з вами, бо я знаю через що ви проходите. Усі ми — вся Канада, вас підтримує. Ми бажаємо кожному з вас безпеки й здоров’я.

Начальник гуманітарного інституту, професор, полковник Василь Осьодло,привітавши закордонного лектора, зазначив, що тематика цих занять єнадзвичайно цінною, адже неспровокована війна, котру розпочала російськафедерація, має дуже жорстокий характер.

* Одним із наслідків цієї війни є бойові психічні травми, стресові розлади і як їхнє крайнє вираження — посттравматична симптоматика. Слухачами цього курсу будуть студенти інституту, що відповідають за напрямок морально-психологічного забезпечення ЗСУ, та представники військової медицини. Тож ми матимемо чудову можливість здобути новий і поділитися нашим досвідом, узгодити практики, опанувати нові інструменти, розглянути різноманітні форми взаємодії й у такий спосіб посилити одне одного. Без сумніву курс пані Мануели стане корисним для всіх і дасть змогу впровадити нові знання у свою практику.

Доктор Мануела Джоанну запропонувала інтерактивний метод проведення цьогонавчального заходу, коли студенти не лише слухають лекції, а й активно берутьучасть у обговоренні тем, ставлять питання, що їх цікавлять, та наводятьприклади зі своєї практичної психологічної або психіатричної допомоги тим, хтоїї потребував.

* Курс, який я викладатиму, був затверджений Канадською асоціацією лікарів. Мій намір — навчити його учасників відчувати себе більш впевнено та компетентно під час лікування військовослужбовців, що мають посттравматичні стресові розлади або моральні травми, — повідомила вона слухачам.

Канадська лікар-психіатр запропонувала 6 навчальних модулів. Під час першогостуденти з’ясовуватимуть що таке ПТСР, моральна та інституційна травми, яквони між собою пов’язані. Другий модуль буде присвячений вивченню проблемдепресії, тривоги та дисоціації. Третій — подоланню суїцидальних настроїв.Четвертий визначатиме методи раннього втручання, котрі стануть у пригоді длязапобігання розвитку ПТСР після травматичних інцидентів: дифузію й дебрифінг.Останні два модулі розглядатимуть способи підвищення стійкості до ПТСР таморальної травми й вирішенню проблем співчуття, втоми, вигоряння у самихлікарів, фахівців з психічного здоров’я та психологів.

[![](../Images/2023-06-12T89-00-00-04-00/2-44-150x150.jpg)](https://armyinform.com.ua/wp-content/uploads/2023/06/2-44.jpg)

[![](../Images/2023-06-12T89-00-00-04-00/3-32-150x150.jpg)](https://armyinform.com.ua/wp-content/uploads/2023/06/3-32.jpg)

Організатором цього заходу виступило Всеукраїнське міжконфесійне релігійнехристиянсько-військове братство. Його президент — кандидат філософських наук,полковник запасу Сергій Лисенко, розповів кореспонденту нашого Інформаційногоагентства, що з початком бойових дій на сході України у 2014 році Братствозапочаткувало Всеукраїнську інформаційно-просвітницьку програму «Солдатповертається додому». В рамках реалізації цієї програми проведено значнукількість заходів з навчання військових психологів та лікарів-психіатріввійськових та правоохоронних структур із залученням провідних фахівців зі СШАта Канади у сфері психології та психіатрії. Головна увага приділяласьпроблемам виявлення та подолання наслідків бойових та посттравматичнихпсихологічних стресів. Навчання проводилися з фахівцями військових таправоохоронних структур.

Сергій Лисенко зазначив, що по закінченню дводенного курсу кожен його слухачотримає сертифікат канадського благодійного проєкту «Допомога під час травми».Схожу навчальну програму, за підтримки Братства, канадська фахівчиня проведе йу системі охорони здоров’я МВС.

_Фото і відео автора_

Source: [https://armyinform.com.ua/2023/06/12/kanadskyj-proyekt-pidtrymka-travmy-u-kyyevi-navchayut-psyhiatriv-ta-psyhologiv-zsu/](https://armyinform.com.ua/2023/06/12/kanadskyj-proyekt-pidtrymka-travmy-u-kyyevi-navchayut-psyhiatriv-ta-psyhologiv-zsu/)