# У ЦАР заявили, що переміщення «вагнерівців» є ротацією, а не виходом із країни

Authors: Ukrinform (Person)

Publisher: Укринформ (Organization)

Published Time: 2023-07-09T12:59:42+03:00

Modified Time: 2023-07-09T12:59:42+03:00

Description: На тлі повідомлень про виїзд кількох сотень найманців ПВК "Вагнер" з Центральноафриканської республіки місцева влада запевняє, що це лише ротація, а не виведення цього формування з країни. — Укрінформ.

Images: ['[630_360_15326...](https://static.ukrinform.com/photos/2018_07/thumb_files/630_360_1532610214-8176.jpg)']

Tags: ['Центральноафриканська Республіка', 'Росія', 'Російські військові', 'ПВК "Вагнера"']

Type: Article

<!--METADATA-->

![](../Images/2023-07-09T12-59-42-03-00/630_360_1532610214-8176.jpg) На тліповідомлень про виїзд кількох сотень найманців ПВК "Вагнер" зЦентральноафриканської республіки місцева влада запевняє, що це лише ротація,а не виведення цього формування з країни.

Як передає Укрінформ, про це повідомляє агенція [ Reuters](https://www.reuters.com/world/africa/central-african-republic-says-wagner-troop-movement-is-rotation-not-departure-2023-07-08/) .

Уряд ЦАР виступив з заявою щодо нещодавнього переміщення сотень російськихнайманців з [ ПВК «Вагнера» ](https://www.ukrinform.ua/tag-pvk-vagnera) зкраїни. Всупереч спекуляціям про начебто вихід із країни, речник президентаЦАР уточнив, що пересування є частиною звичайної ротації сил. Це роз’ясненнябуло надано в суботу на тлі ескалації занепокоєння щодо майбутньої присутностіПВК "Вагнер" в регіоні.

Прессекретар президента ЦАР Альберт Ялоке Мокпем спростував чутки під часпресконференції в столиці країни місті Бангі. «Це не остаточне відведення, аротація. Одні пішли, а інші прийдуть», – зазначив він.

Виліт значної кількості найманців "Вагнера" літаком з ЦАР останніми днямивикликав припущення, що це формування залишає країну. Російська ПВК надає"допомогу" уряду ЦАР з 2018 року, допомагаючи придушити повстання проти влади.

Невдалий заколот ПВК "Вагнер" в РФ наприкінці червня підживлює чутки тапитання про майбутнє групи Вагнера не лише в ЦАР, а й у деяких інших країнахАфрики та Близького Сходу.

Як повідомлялося, ватажок ПВК "Вагнер" Євген Пригожин 23 червня оголосивдемарш проти російського військового керівництва, зокрема проти міністраоборони РФ Сергія Шойгу.

**Читайте також:** [ У Сирії блокували « **вагнер** івців» під час заколотуПригожина - Reuters ](https://www.ukrinform.ua/rubric-world/3732979-u-sirii-blokuvali-vagnerivciv-pid-cas-zakolotu-prigozina-reuters.html)

Олександр Лукашенко провів переговори з Пригожиним, після чого той заявив, щобійці угруповання повертаються до польових таборів.

Згодом Лукашенко підтвердив прибуття Пригожина у Білорусь.

Путін своєю чергою заявив, що "вагнерівці" можуть підписати контракт ізросійським Міноборони або їхати у Білорусь.

Source: [https://www.ukrinform.ua/rubric-world/3733459-u-car-zaavili-so-peremisenna-vagnerivciv-e-rotacieu-a-ne-vihodom-iz-kraini.html](https://www.ukrinform.ua/rubric-world/3733459-u-car-zaavili-so-peremisenna-vagnerivciv-e-rotacieu-a-ne-vihodom-iz-kraini.html)