<h1>Держави НАТО перед самітом поспішають узгодити формат гарантій безпеки для України - Politico</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-07-09T23:09:00+03:00</p>
<p>Modified Time: 2023-07-09T23:09:00+03:00</p>
<p>Description: США, Великобританія, Франція і Німеччина на саміті НАТО цього тижня мають намір представити формат гарантій безпеки Україні, до яких можуть долучатися інші країни. — Укрінформ.</p>
<p>Images: ['<a href="https://static.ukrinform.com/photos/2023_07/thumb_files/630_360_1688597640-973.jpg">630_360_16885...</a>']</p>
<p>Tags: ['НАТО', 'Саміт НАТО', 'Війна з Росією', 'Гарантії безпеки']</p>
<p>Type: Article</p>
<!--METADATA-->

<p><img alt="" src="../Images/2023-07-09T23-09-00-03-00/630_360_1688597640-973.jpg" /> США,Великобританія, Франція і Німеччина на саміті НАТО цього тижня мають намірпредставити формат гарантій безпеки Україні, до яких можуть долучатися іншікраїни.</p>
<p>Як передає Укрінформ, про це повідомляє <a href="https://www.politico.eu/article/western-powers-nato-security-pledges-ukraine-putin-russia-war/"> Politico</a> з посиланням на власні джерела.</p>
<p>Зазначається, що група союзників веде активні переговори, щоб устигнути востанній момент перед самітом завершити роботу над відповідною декларацією.</p>
<p>Чотири країни вже кілька тижнів обговорюють це питання з Києвом, а такожконсультуються з іншими союзниками з НАТО, ЄС і G7.</p>
<p><strong>Читайте також:</strong> <strong><a href="https://www.ukrinform.ua/rubric-polytics/3733587-kuleba-pogovoriv-z-blinkenom-pracuemo-sob-risenna-samitu-nato-buli-vigrasnimi-dla-vsih.html"> Кулеба поговорив з Блінкеном: Працюємо, щоб рішеннясаміту НАТО були виграшними для всіх </a> </strong></p>
<p>Ідея гарантій полягає у створенні «парасольки» за участю країн, готовихнадавати Україні постійну військову допомогу.</p>
<p>Багато союзників всередині Альянсу загалом погоджуються, що Україна можеприєднатися до НАТО лише після закінчення війни.</p>
<p><strong>Читайте також:</strong> <strong><a href="https://www.ukrinform.ua/rubric-polytics/3733583-maemo-proklasti-slah-dla-ukraini-sob-vona-pretenduvala-na-clenstvo-v-nato-bajden.html"> Маємо прокласти шлях для України, щоб вона претендувалана членство в НАТО - Байден </a> </strong></p>
<p>Тому найбільші держави блоку працюють над виробленням проміжних зобов'язань усфері безпеки, які кожна з них зможе надати Україні на цей час.</p>
<p>Водночас країни на східному фланзі наполягають на забезпеченні якнайшвидшогочленства України в Альянсі, навіть якщо триватимуть бойові дії.</p>
<p>За словами офіційних осіб у Берліні, Парижі, Лондоні та Брюсселі, які говорилина умовах анонімності, західні держави мають на меті представити формат цієї«парасольки» на саміті, який розпочинається у вівторок у Вільнюсі.</p>
<p><strong>Читайте також:</strong> <strong><a href="https://www.ukrinform.ua/rubric-polytics/3733266-portugalia-stala-23-krainou-aka-pidtrimala-clenstvo-ukraini-v-nato-op.html"> Португалія стала 23 країною, яка підтримала членствоУкраїни в НАТО - ОП </a> </strong></p>
<p>Президент США Джо Байден у понеділок зустрінеться з прем'єр-міністром ВеликоїБританії Ріші Сунаком у Лондоні, де мають бути узгоджені останні деталі. Замериканського боку за це питання відповідає заступник міністра оборони зпитань політки Пентагону Колін Каль. Ініціатива може зрештою звестися дообіцянок продовжувати надавати значну частину допомоги, яку союзники вженадають, – зброю, військову техніку, навчання, фінансування і розвіддані. Алесоюзники воліють запропонувати чіткіший сигнал єдності щодо України, хоча Київнавряд чи отримає тверду обіцянку стосовно членства в НАТО.</p>
<p>«По суті, це гарантія того, що ми ще дуже довго оснащуватимемо українськізбройні сили, фінансуватимемо їх, консультуватимемо й тренуватимемо для того,аби вони були спроможні стримувати будь-яку майбутню агресію», – сказаввисокопоставлений дипломат НАТО.</p>
<p>Він зазначив, що кожна зацікавлена країна повинна буде у двосторонньомупорядку визначити з Україною свої зобов'язання. «І це може бути будь-що – відпротиповітряної оборони до танків і чого завгодно», – додав він.</p>
<p><strong>Читайте також:</strong> <strong><a href="https://www.ukrinform.ua/rubric-polytics/3732999-ukraina-zaslugovue-na-clenstvo-v-nato-erdogan.html"> Ердоган: Україна заслуговує на членство в НАТО</a> </strong></p>
<p>За словами Генсека НАТО Єнса Столтенберга, на саміті будуть узгоджені плани змодернізації української оборони, які передбачатимуть «багаторічну програмудопомоги для забезпечення повної оперативної сумісності між українськимизбройними силами й НАТО».</p>
<p>Також має бути оголошено про створення нового формату співпраці Україна – <strong><a href="https://www.ukrinform.ua/tag-nato">НАТО </a> </strong> , який відкриє обом сторонампростір для роботи над «практичною спільною діяльністю», зазначив Столтенберг.</p>
<p>Нагадаємо: вже 23 країни підписали спільну з Україною заяву про підтримкувступу до НАТО. Україну вже підтримали Болгарія, Бельгія, Данія, Естонія,Італія, Ісландія, Іспанія, Канада, Латвія, Литва, Нідерланди, Німеччина,Норвегія, Польща, Португалія, Румунія, Словаччина, Словенія, Фінляндія,Франція, Чехія, Чорногорія та Швеція.</p>
<p>Source: <a href="https://www.ukrinform.ua/rubric-ato/3733618-derzavi-nato-pered-samitom-pospisaut-uzgoditi-format-garantij-bezpeki-dla-ukraini-politico.html">https://www.ukrinform.ua/rubric-ato/3733618-derzavi-nato-pered-samitom-pospisaut-uzgoditi-format-garantij-bezpeki-dla-ukraini-politico.html</a></p>