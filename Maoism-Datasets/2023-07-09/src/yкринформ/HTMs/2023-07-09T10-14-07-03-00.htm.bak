<h1>Росіяни за добу обстріляли дев'ять регіонів України - зведення ОВА</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-07-09T10:14:07+03:00</p>
<p>Modified Time: 2023-07-09T10:14:07+03:00</p>
<p>Description: За добу російські війська здійснили обстріли дев'яти областей України, є загиблі і поранені. — Укрінформ.</p>
<p>Images: ['<a href="https://static.ukrinform.com/photos/2022_11/thumb_files/630_360_1668525985-809.jpg">630_360_16685...</a>']</p>
<p>Tags: ['Обстріл', 'Війна з Росією', 'Регіони']</p>
<p>Type: Article</p>
<!--METADATA-->

<p><img alt="" src="../Images/2023-07-09T10-14-07-03-00/630_360_1668525985-809.jpg" /> За добуросійські війська здійснили обстріли дев'яти областей України, є загиблі іпоранені.</p>
<p>Як передає Укрінформ, про це ідеться у зведеній інформації обласних військовихадміністрацій про ситуацію в регіонах України станом на 9:00 неділі, 9 липня.</p>
<p>У Чернігівській області за добу ворог чотири рази обстріляв Новгород-Сіверський район з мінометів, пролунав 21 вибух. Також зафіксовані пускинекерованих авіаційних ракет з гелікоптера.</p>
<p>У Сумській області вночі та вранці росіяни здійснили сім обстрілівприкордоння. Зафіксовано 22 вибухи.</p>
<p>Вчора протягом дня росіяни 11 разів обстріляли прикордоння Сумщини.Зафіксовано 54 вибухи. Обстрілів зазнали Білопільська, Новослобідська,Путивльська, Середино-Будська, Есманська громади.</p>
<p>В Есманській громаді загарбники скинули з БПЛА три вибухові пристрої типу ВОГ,пошкоджено приватний будинок.</p>
<p>У Запорізькій області за добу ворог завдав 47 обстрілів по 15 населенихпунктах.</p>
<p>Керовану авіабомбу росіяни скинули на Оріхів, із РСЗВ обстріляли Червоне,Новодарівку і Темирівку, 42 артилерійських ударів здійснили по Гуляйполю,Залізничному, Оріхову, Ольгівському, Преображенці, Степногірську.</p>
<p><strong>Читайте також:</strong> <a href="https://www.ukrinform.ua/rubric-regions/3732288-nepodalik-zaporizza-kahovske-vodoshovise-peretvorilos-na-pustelu.html"> Неподалік <strong>Запоріжжя</strong> Каховське водосховищеперетворилось на пустелю </a></p>
<p>Руйнувань зазнали 24 цивільні об'єкти.</p>
<p>У Дніпропетровській області вчора ворог бив по Марганецькій громадіНікопольського району з важкої артилерії.</p>
<p>У Харківській області російські війська завдали авіаударів по околицяхприкордонних селищ Милове і Кислівка Куп’янського району та ВетеринарнеХарківського району.</p>
<p>Ворог обстріляв з мінометів та артилерії Гранів Харківського району, Хатище,Вовчанськ, Варварівку, Цегельне Чугуївського району, Фихолівку, Дворічну,Куп'янськ, Кислівку, Кам'янку Куп’янського району.</p>
<p>У селі Загризино Ізюмського району внаслідок обстрілу горіла хвойна підстилкаКуп’янського лісового господарства Сеньківського лісництва.</p>
<p>У Луганській області вчора російська авіація атакувала райони Новолюбівки,Новоєгорівки, Невського, Білогорівки, Діброви.</p>
<p>Безуспішно ворог атакував у напрямку Стельмахівки та Новоселівського.</p>
<p>За добу росіяни здійснили 124 обстріли Луганщини, випустили 589 снарядів.</p>
<p><strong>Читайте також:</strong> <a href="https://www.ukrinform.ua/rubric-regions/3733377-na-lugansini-rosiani-poluut-na-avtivki-z-ukrainskimi-nomerami.html"> На <strong>Луганщині</strong> росіяни полюють на автівки зукраїнськими номерами </a></p>
<p>Донецьку область загарбники обстріляли 16 разів, били по <a href="https://www.ukrinform.ua/tag-kramatorsk"> Краматорську</a> , Лиману, Часовому Яру,Красногорівці, Авдіївці, Великій Новосілці, Курахівці, Ямполю, Предтечиному,Богоявленці, Благодатному, Закітному, Дружбі.</p>
<p>Пошкоджено 12 житлових будинків (з них чотири багатоквартирні), 10автомобілів, два магазини, приміщення молодіжного центру.</p>
<p>На Донеччині за добу 10 людей загинули і 13 дістали поранення.</p>
<p><strong>Читайте також:</strong> <a href="https://www.ukrinform.ua/rubric-ato/3733384-sili-oboroni-prosuvautsa-na-bahmutskomu-napramku-a-rosiani-potraplaut-u-pastki-sirskij.html"> Сили оборони просуваються на <strong>Бахмут</strong> ському напрямку,а росіяни потрапляють у пастки - Сирський </a></p>
<p>У Миколаївській області ворог завдавав артилерійських ударів по акваторіїОчаківської громади.</p>
<p>Також вчора були зафіксовані обстріли відкритої території населеного пунктуКуцурубської громади.</p>
<p>Херсонську область за добу армія РФ обстріляла 59 разів (випустила 334снаряди), з них по Херсону била чотири рази (16 снарядів).</p>
<p>Російські військові поцілили у райони 21 населеного пункту і територіюсуднобудівного заводу в Херсоні.</p>
<p>Через російську агресію одна людина зазнала поранення.</p>
<p><em>Фото ілюстративне</em></p>
<p>Source: <a href="https://www.ukrinform.ua/rubric-regions/3733395-rosiani-za-dobu-obstrilali-devat-regioniv-ukraini-zvedenna-ova.html">https://www.ukrinform.ua/rubric-regions/3733395-rosiani-za-dobu-obstrilali-devat-regioniv-ukraini-zvedenna-ova.html</a></p>