{'title': 'Президент України зустрівся із Вселенським Патріархом Варфоломієм, обговорили реалізацію Формули миру', 'description': 'У Стамбулі Володимир Зеленський зустрівся зі Вселенським Патріархом Варфоломієм, \xa0про... Война с Украиной 2022, Война с Украиной последние новости сегодня, Новости война с Украиной 2022 последние на сегодня, Будет ли война между Украиной и Россией и когда, Война с Украиной в 2022 году будет или нет,  Будет ли война с Украиной в ближайшее время что говорят,  Война с Украиной новости,  Новости Украины сегодня,  Украинские новости в украинских СМИ на русском', 'time': '2023-07-08T72:00:00-04:00', 'author': ['АРМІЯINFORM'], 'images': [], 'text': 'У Стамбулі Володимир Зеленський зустрівся зі Вселенським ПатріархомВарфоломієм, про це [повідомляє](https://www.president.gov.ua/news/u-stambuli-volodimir-zelenskij-zustrivsya-zi-vselenskim-patr-84193) Офіс ПрезидентаУкраїни.\n\nУ межах візиту до Турецької Республіки Президент України Володимир Зеленськийзустрівся з Його Всесвятістю Вселенським Патріархом Варфоломієм.\n\nГлава держави поінформував Вселенського Патріарха про ситуацію на фронті йнещодавні злочини агресора проти цивільних українців.\n\nПрезидент висловив подяку Його Всесвятості за непохитну підтримку нашоїкраїни, молитви за мир, засудження агресії та злочинів, усебічну допомогуукраїнцям, які постраждали внаслідок війни росії проти України.\n\n«Я хочу подякувати Його Всесвятості. Сьогодні важливий день — наша боротьбатриває вже 500 днів із моменту повномасштабного вторгнення. Ми маємо підтримкуЙого Всесвятості, молитви за наших бійців, за народ, за наших людей, за життяв Україні», — сказав Глава держави.\n\nВолодимир Зеленський наголосив, що під час зустрічі було обговорено українськуФормулу миру й повернення незаконно депортованих з України дітей.\n\nЗі свого боку, Його Всесвятість Патріарх Варфоломій відзначив важливістьдосягнення миру в Україні.\n\n«Вселенський Патріархат як Матір-церква всіх православних в Україні завждиперебуває на їхньому боці», — наголосив Його Всесвятість.\n\n«Хочу побажати, щоб повернулися всі полонені й усі діти, які зараз перебуваютьдалеко від своїх домівок», — додав Патріарх Варфоломій.', 'category': 'News', 'tags': ['STOPRUSSIA', 'АГРЕСІЯ РФ', 'ВІЙНА', 'ВОЛОДИМИР ЗЕЛЕНСЬКИЙ', 'ВСЕЛЕНСЬКИМ ПАТРІАРХОМ ВАРФОЛОМІЄМ', 'ВТОРГНЕННЯ РФ', 'ОФІС ПРЕЗИДЕНТА УКРАЇНИ'], 'source': 'https://armyinform.com.ua/2023/07/08/zustrich-iz-vselenskym-patriarhom-varfolomiyem-obgovoryly-realizacziyu-formuly-myru-ta-povernennya-ditej-yaki-buly-deportovani-okupantamy/'}