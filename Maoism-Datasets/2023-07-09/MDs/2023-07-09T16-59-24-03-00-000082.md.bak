# Meta заплатить понад $1 мільйон компенсації за перегляд листування ізраїльтян

Authors: Ukrinform (Person)

Publisher: Укринформ (Organization)

Published Time: 2023-07-09T16:59:24+03:00

Modified Time: 2023-07-09T16:59:24+03:00

Description: Компанія Meta, власник соціальної мережі Facebook, перекаже до ізраїльського Фонду представницьких позовів 4 млн шекелів (1 081 000 доларів США) у вигляді компенсації за незаконне використання особистих повідомлень. — Укрінформ.

Images: ['[630_360_16355...](https://static.ukrinform.com/photos/2021_10/thumb_files/630_360_1635531026-109.jpg)']

Tags: ['Ізраїль', 'Гроші', 'Meta']

Type: Article

<!--METADATA-->

![](../Images/yкринформ/2023-07-09T16-59-24-03-00/630_360_1635531026-109.jpg) КомпаніяMeta, власник соціальної мережі Facebook, перекаже до ізраїльського Фондупредставницьких позовів 4 млн шекелів (1 081 000 доларів США) у виглядікомпенсації за незаконне використання особистих повідомлень.

Як передає Укрінформ, про це повідомляє [ Vesty.co.il](http://www.vesty.co.il/main/article/sjnkbwdfn) .

Таке рішення ухвалив окружний суд у Рішон ле-Ціоні, який затвердив умовидосудової угоди між позивачами та компанією.

Відповідно до постанови суду, кошти мають бути спрямовані на проведенняроз'яснювальних заходів щодо захисту конфіденційності користувачів, зособливою увагою до пенсіонерів та неповнолітніх, незаможних та осіб зобмеженими фізичними можливостями.

Представницький позов було подано у 2014 році.

У позовній заяві наголошувалося, що Facebook проводить моніторинг особистихповідомлень та незаконно використовує отриману інформацію, передаючи її третійстороні. Адвокати, які представляли інтереси Facebook, стверджували, щопозивачі повідомили суду неправдиві відомості.

За їхніми словами, компанія ніколи не займалася відстеженням особистихповідомлень. У рамках досудової операції компанія не визнала провини.

Водночас до справи долучено заяву адміністрації Facebook про те, що «подібнупрактику (моніторинг повідомлень) повністю припинено в червні 2015 року».Таким чином, є непряме визнання у незаконній діяльності, що здійснювалася начас подання позову.

**Читайте також:** [ Twitter погрожує **Meta** судом через нібито крадіжкуідеї соцмережі Threads - ЗМІ ](https://www.ukrinform.ua/rubric-technology/3732686-twitter-pogrozue-meta-sudom-cerez-nibito-kradizku-idei-socmerezi-threads-zmi.html)

Як повідомляв Укрінформ, корпорація Microsoft сплатить 20 мільйонів доларівштрафу для врегулювання звинувачень Федеральної торгової комісії США (FTC) внезаконному зборі особистої інформації про дітей без згоди їхніх батьків.

Source: [https://www.ukrinform.ua/rubric-technology/3733538-meta-zaplatit-ponad-1-miljon-kompensacii-za-pereglad-listuvanna-izrailtan.html](https://www.ukrinform.ua/rubric-technology/3733538-meta-zaplatit-ponad-1-miljon-kompensacii-za-pereglad-listuvanna-izrailtan.html)