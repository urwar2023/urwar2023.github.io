# Штайнмаєр підтримав передачу Україні касетних боєприпасів від США

Authors: Ukrinform (Person)

Publisher: Укринформ (Organization)

Published Time: 2023-07-10T00:43:00+03:00

Modified Time: 2023-07-10T00:43:00+03:00

Description: Федеральний президент ФРН Франк-Вальтер Штайнмаєр висловився на захист рішення США передати Україні касетні боєприпаси та закликав уряд Німеччини не вставати «на шляху союзників». — Укрінформ.

Images: ['[630_360_16079...](https://static.ukrinform.com/photos/2020_12/thumb_files/630_360_1607943879-211.jpg)']

Tags: ['Німеччина', 'США', 'Штайнмаєр', 'Україна', 'Боєприпаси', 'Війна з Росією']

Type: Article

<!--METADATA-->

![](../Images/yкринформ/2023-07-10T00-43-00-03-00/630_360_1607943879-211.jpg)Федеральний президент ФРН Франк-Вальтер Штайнмаєр висловився на захист рішенняСША передати Україні касетні боєприпаси та закликав уряд Німеччини не вставати«на шляху союзників».

Про це глава держави заявив у неділю в літньому інтерв’ю телеканалу [ ZDF](https://www.zdf.de/politik/berlin-direkt/berlin-direkt-zdf-sommerinterview-mit-bundespraesident-steinmeier-100.html) , передає кореспондент Укрінформу.

«Німецька позиція щодо заборони касетних боєприпасів залишається правильною,але в нинішній ситуації вона не повинна ставати на заваді Сполученим Штатам»,- підкреслив президент.

При цьому нагадав, що саме він підписав міжнародну угоду про заборону касетнихбоєприпасів в Осло в 2008 році як тодішній міністр закордонних справ ФРН.

**Читайте також:** **[ Німеччина стримано відреагувала на рішення США передатиУкраїні касетні боєприпаси ](https://www.ukrinform.ua/rubric-ato/3733309-nimeccina-strimano-vidreaguvala-na-risenna-ssa-peredati-ukraini-kasetni-boepripasi.html) **

Політик також послався на настрої в німецькому суспільстві, на те, що длянімців не може стояти питання, на чий бік встати в цій війні, «адже рідкобуває так чітко як зараз зрозуміло: хто є злочинцем і хто жертвою».

«Війна може завершитися хоч завтра, якщо Росія пошле своїх солдатів назад.Якщо ж Україна припинить оборонятися, або ми не подбаємо про те, щоби воназалишалася обороноздатною, це стане кінцем України», - сказав Штайнмаєр.

Водночас він із жалем констатував, що не бачить наразі умов для перемир’я.

**Читайте також:** **[ Канада налаштована покласти край застосуванню касетнихбоєприпасів ](https://www.ukrinform.ua/rubric-world/3733333-kanada-nalastovana-poklasti-kraj-zastosuvannu-kasetnih-boepripasiv.html) **

З огляду на очікування України від саміту НАТО в Вільнюсі, Штайнмаєр висловивсподівання, що союзники знайдуть консенсус щодо безпекових гарантій. При цьомувін не конкретизував, що це можуть бути за гарантії та ухилився від відповідіщодо майбутнього членства України в Альянсі.

Говорячи про багаторічну політику залучення Росії, президент зауважив, щобажання створити спільну з РФ архітектуру безпеки було не лише в Німеччини,але також у інших західних партнерів, зокрема, США.

«Але це не спрацювало зрештою, і нам це не вдалося», - визнав він і закликавзробити висновки на майбутнє.

**Читайте також:** **[ Британія та Іспанія виступили проти використаннякасетних боєприпасів Україною ](https://www.ukrinform.ua/rubric-ato/3733238-britania-ta-ispania-vistupili-proti-vikoristanna-kasetnih-boepripasiv-ukrainou.html) **

На думку Штайнмаєра, зрозумілим є те, що безпекова архітектура Європи вмайбутньому не буде спільною з Росією, натомість доведеться витрачати великігроші для того, щоб від цієї країни захиститися.

Нагадаємо: Сполучені Штати оголосили в п'ятницю, що постачатимуть Українікасетні боєприпаси, щоб допомогти ЗСУ в контрнаступі.

**Читайте також:** **[ Байден - про касетні снаряди для України: Важкерішення, але вони їй потрібні ](https://www.ukrinform.ua/rubric-ato/3733015-bajden-pro-kasetni-snaradi-dla-ukraini-vazke-risenna-ale-voni-ij-potribni.html) **

Використання цієї зброї викликає суперечки, перш за все, через те, що значнийвідсоток їх вибухових пристроїв не детонує, а залишається на місцевості, що вмайбутньому створює серйозну загрозу для населення навіть багато років позавершенні бойових дій.

**Читайте також:** **[ Резніков назвав п'ять принципів України щодозастосування касетних боєприпасів ](https://www.ukrinform.ua/rubric-ato/3733120-reznikov-nazvav-pat-principiv-ukraini-sodo-zastosuvanna-kasetnih-boepripasiv.html) **

Понад 100 інших країн, серед яких і Німеччина, приєдналася до договору прозаборону касетних **[ боєприпасів ](https://www.ukrinform.ua/tag-boepripasi)** , так званої Конвенції Осло. США, Росія та Україна угоду не підписали.

Source: [https://www.ukrinform.ua/rubric-ato/3733627-stajnmaer-pidtrimav-peredacu-ukraini-kasetnih-boepripasiv-vid-ssa.html](https://www.ukrinform.ua/rubric-ato/3733627-stajnmaer-pidtrimav-peredacu-ukraini-kasetnih-boepripasiv-vid-ssa.html)