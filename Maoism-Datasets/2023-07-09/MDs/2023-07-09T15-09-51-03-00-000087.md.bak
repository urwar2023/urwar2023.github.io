# Австрійська компанія продовжить купувати газ у РФ до 2040 року

Authors: Ukrinform (Person)

Publisher: Укринформ (Organization)

Published Time: 2023-07-09T15:09:51+03:00

Modified Time: 2023-07-09T15:09:51+03:00

Description: Австрійська група енергокомпаній ОMV продовжить закуповувати більшу частину газу в Росії через підписаний контракт із компанією Газпром до 2040 року. — Укрінформ.

Images: ['[630_360_15355...](https://static.ukrinform.com/photos/2018_08/thumb_files/630_360_1535565724-6095.jpg)']

Tags: ['Австрія', 'Газпром', 'Росія']

Type: Article

<!--METADATA-->

![](../Images/yкринформ/2023-07-09T15-09-51-03-00/630_360_1535565724-6095.jpg)Австрійська група енергокомпаній ОMV продовжить закуповувати більшу частинугазу в Росії через підписаний контракт із компанією Газпром до 2040 року.

Як передає Укрінформ, про це в інтерв’ю [ Financial Times](http://www.ft.com/content/304034be-9cd5-406d-b668-894c4eac5a76) заявивгендиректор ОMV Альфред Штерн.

«Поки Газпром постачатиме (газ – ред.)... ми будемо продовжувати брати ціобсяги у Газпрому», - сказав він.

За словами Штерна, через 18 місяців після повномасштабного вторгнення [ Росії](https://www.ukrinform.ua/tag-rosia) в Україну його компанія не плануєвиходити з довгострокового контракту щодо постачання газу від російськогоГазпрому, який вона підписала в 2018 році і який діятиме ще до 2040 року.

Він також відмовився напряму критикувати сам контракт та охарактеризував йогояк заснований на «стандартних ринкових умовах».

«У цьому немає нічого дивного», - додав Штерн.

Штерн також звернув увагу на те, що OMV нещодавно схвалила виділення 2мільярдів євро для запуску виробництва з газового родовища Neptun Deep уЧорному морі до 2027 року в рамках спільного підприємства з румунською Romgaz.Цей проєкт повинен вивести на європейський ринок 100 млрд кубометрівприродного газу.

«Це зробить Румунію найбільшим виробником природного газу в ЄС, а OMV — одниміз найбільших виробників газу в Європі. Я вважаю, що це значний внесок убезпеку європейських поставок», — сказав він.

**Читайте також:** [ Shell продовжує продавати російський газ – BBC](https://www.ukrinform.ua/rubric-economy/3730477-shell-prodovzue-prodavati-rosijskij-gaz-bbc.html)

Як повідомляв Укрінформ, у грудні минулого року майже 71% імпортованогоАвстрією газу надійшло з Росії. При цьому, лише за період з січня по листопад2022 року Австрія могла заплатити Росії за газ близько 6,7 млрд євро.

Source: [https://www.ukrinform.ua/rubric-economy/3733495-avstrijska-kompania-prodovzit-kupuvati-gaz-u-rf-do-2040-roku.html](https://www.ukrinform.ua/rubric-economy/3733495-avstrijska-kompania-prodovzit-kupuvati-gaz-u-rf-do-2040-roku.html)