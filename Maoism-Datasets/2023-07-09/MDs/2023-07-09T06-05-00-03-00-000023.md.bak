# Активісти під Білим домом закликали США посилити допомогу Україні

Authors: Ukrinform (Person)

Publisher: Укринформ (Organization)

Published Time: 2023-07-09T06:05:00+03:00

Modified Time: 2023-07-09T06:05:00+03:00

Description: На 500-й день повномасштабної війни активісти з різних країн вийшли до Білого дому, аби подякувати Америці за підтримку України, а також закликати уряд США до посилення допомоги. — Укрінформ.

Images: ['[630_360_16888...](https://static.ukrinform.com/photos/2023_07/thumb_files/630_360_1688872163-634.jpg)', '[1688872162-99...](https://static.ukrinform.com/photos/2023_07/1688872162-995.jpg)', '[1688872162-40...](https://static.ukrinform.com/photos/2023_07/1688872162-401.jpg)', '[1688872162-83...](https://static.ukrinform.com/photos/2023_07/1688872162-836.jpg)', '[1688872163-57...](https://static.ukrinform.com/photos/2023_07/1688872163-572.jpg)']

Tags: ['США', 'Активіст', 'Акція', 'Білий дім', 'Війна з Росією']

Type: Article

<!--METADATA-->

![](../Images/yкринформ/2023-07-09T06-05-00-03-00/630_360_1688872163-634.jpg) На 500-йдень повномасштабної війни активісти з різних країн вийшли до Білого дому, абиподякувати Америці за підтримку України, а також закликати уряд США допосилення допомоги.

Про це розповіла в коментарі Укрінформу організаторка мітингу, президентка USUkrainian Activists (USUA) Надія Шапоринська.

«Насамперед ми хотіли вшанувати пам’ять тисяч і тисяч мирних жителів – дітей,жінок і чоловіків, - а також українських захисників, які загинули з 2014 рокув Україні, у тому числі впродовж останніх 500 днів після початкуповномасштабного вторгнення Росії», - сказала вона.

![](../Images/yкринформ/2023-07-09T06-05-00-03-00/1688872162-995.jpg)

За словами Шапоринської, учасники акції також мали на меті подякуватиСполученим Штатам та іншим країнам за потужну підтримку, яку вони надаютьУкраїні. «Це мало вирішальне значення, аби українці почали визволяти своїтериторії», - зауважила президентка USUA.

![](../Images/yкринформ/2023-07-09T06-05-00-03-00/1688872162-401.jpg)

Однак, щоб ЗСУ змогли досягти перемоги якомога швидше та з меншими жертвами, втому числі серед мирного населення, Україні потрібно більше озброєння, більшетехніки, а також іншої військової допомоги.

![](../Images/yкринформ/2023-07-09T06-05-00-03-00/1688872162-836.jpg)

«Росія є терористичною державою, яка цілить по мирних містах України ракетамий безпілотниками, руйнує житлові квартали та цілеспрямовано нищитьінфраструктуру», - констатувала Шапоринська. Вона додала, що Кремль продовжуєгеноцид українського народу й культури, і це потрібно нарешті зупинити.

![](../Images/yкринформ/2023-07-09T06-05-00-03-00/1688872163-572.jpg)

Учасники акції під Білим домом закликали адміністрацію [ США](https://www.ukrinform.ua/tag-ssa) надати Україні винищувачі, ракети більшоїдальності ATACMS, а також посилити протиповітряну оборону, зокрема системамиPatriot. Крім того, вони звернулися до американського уряду із закликомвизнати Росію терористичною державою та підтримати створення спеціальноготрибуналу, який покарав би РФ за воєнні злочини. Окремо активісти закликалиофіційний Вашингтон зробити серйозніші кроки щодо приєднання України до НАТО.

**Читайте також:** [ У Вашингтоні пікетували посольство РФ - вимагалиприпинити воєнні злочини в Україні ](https://www.ukrinform.ua/rubric-world/3721888-u-vasingtoni-piketuvali-posolstvo-rf-vimagali-pripiniti-voenni-zlocini-v-ukraini.html)

Акція зібрала близько сотні учасників з України, США, Великої Британії, Литви,Естонії, Грузії та інших країн.

Як повідомлялося, в неділю, 9 липня в Національному соборі Вашингтонавідбудеться екуменічна молитва за Україну, приурочена до 500 днів від початкуповномасштабного вторгнення РФ. Служба відбудеться за участі представниківукраїнського духовенства у Сполучених Штатах.

_Фото надані USUA_

Source: [https://www.ukrinform.ua/rubric-world/3733350-aktivisti-pid-bilim-domom-zaklikali-ssa-posiliti-dopomogu-ukraini.html](https://www.ukrinform.ua/rubric-world/3733350-aktivisti-pid-bilim-domom-zaklikali-ssa-posiliti-dopomogu-ukraini.html)