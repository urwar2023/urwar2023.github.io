# ВАКС скасував закриття справи про розкрадання в Укрзалізниці

Authors: Ukrinform (Person)

Publisher: Укринформ (Organization)

Published Time: 2023-05-18T19:46:00+03:00

Modified Time: 2023-05-18T19:46:00+03:00

Description: Апеляційна палата Вищого антикорупційного суду скерувала на новий розгляд справу про привласнення понад 93 млн гривень акціонерного товариства "Укрзалізниця". — Укрінформ.

Images: ["[630_360_15320...](https://static.ukrinform.com/photos/2018_07/thumb_files/630_360_1532017869-1678.jpg)"]

Tags: ['Антикорупційний суд', 'Укрзалізниця', 'Апеляція']

Type: Article

<!--METADATA-->

![](../Images/yкринформ/2023-05-18T19-46-00-03-00/630_360_1532017869-1678.jpg)Апеляційна палата Вищого антикорупційного суду скерувала на новий розглядсправу про привласнення понад 93 млн гривень акціонерного товариства"Укрзалізниця".

Про це Спеціалізована антикорупційна прокурора повідомила в [](http://t.me/sap_gov_ua/1402) , передає Укрінформ.

Обвинуваченими у справі проходять дев'ятеро осіб, серед них — народний депутатІХ скликання та колишні посадовці «Центру забезпечення виробництва»Укрзалізниці.

Як нагадали в САП, 8 вересня 2022 року Вищий антикорупційний суд задовольнивклопотання сторони захисту та закрив згадану справу на підставі п. 10 ч. 1 ст.284 Кримінального процесуального кодексу України як таку, де післяповідомлення про підозру сплив термін досудового розслідування.

Прокурор не погодився з указаним рішенням суду та оскаржив його в судіапеляційної інстанції.

Своїм рішенням Апеляційна палата ВАКС задовольнила скаргу прокурора йскасувала ухвалу колегії суддів першої інстанції.

**Читайте також:** [ **ВАКС** ](https://www.ukrinform.ua/rubric-society/3710545-vaks-vidmovivsa-zadovolniti-skargu-zahistu-knazeva-na-jogo-zatrimanna.html)

Як повідомлялося, досудовим розслідуванням встановлено, що група службовців«Центру забезпечення виробництва» Укрзалізниці із залученням підконтрольнихпідприємств-посередників організувала проведення процедур відкритих торгів іззакупівлі стрілочних переводів, запасних частин до них і комплектівроздільного скріплення.

Зловмисники діяли у змові з народним депутатом.

Реалізація злочинної схеми призвела до переплати підприємством протягом 2015 —2017 років понад 93 млн гривень за постачання товарів.

Source: [https://www.ukrinform.ua/rubric-society/3711088-vaks-skasuvav-zakritta-spravi-pro-rozkradanna-v-ukrzaliznici.html](https://www.ukrinform.ua/rubric-society/3711088-vaks-skasuvav-zakritta-spravi-pro-rozkradanna-v-ukrzaliznici.html)