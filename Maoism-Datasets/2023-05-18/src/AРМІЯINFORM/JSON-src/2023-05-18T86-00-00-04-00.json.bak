{'title': '«Пам’ятаємо історію\xa0— повертаємо територію»: минуле та\xa0майбутнє Криму', 'description': 'Сьогодні виповнилося 79\xa0років з\xa0моменту примусової депортації кримських татар\xa0— одного... Война с Украиной 2022, Война с Украиной последние новости сегодня, Новости война с Украиной 2022 последние на сегодня, Будет ли война между Украиной и Россией и когда, Война с Украиной в 2022 году будет или нет,  Будет ли война с Украиной в ближайшее время что говорят,  Война с Украиной новости,  Новости Украины сегодня,  Украинские новости в украинских СМИ на русском', 'time': '2023-05-18T86:00:00-04:00', 'author': ['Світлана Кирган'], 'images': ['https://armyinform.com.ua/wp-content/uploads/2023/05/golovna-59.jpg', 'https://armyinform.com.ua/wp-content/uploads/2023/05/foto-1-12.jpg', 'https://armyinform.com.ua/wp-content/uploads/2023/05/foto-2-16.jpg', 'https://armyinform.com.ua/wp-content/uploads/2023/05/foto-3-15.jpg', 'https://armyinform.com.ua/wp-content/uploads/2023/05/foto-4-11.jpg', 'https://armyinform.com.ua/wp-content/uploads/2023/05/foto-5-7.jpg', 'https://armyinform.com.ua/wp-content/uploads/2023/05/foto-6-8.jpg', 'https://armyinform.com.ua/wp-content/uploads/2023/05/foto-7-5.jpg', 'https://armyinform.com.ua/wp-content/uploads/2023/05/foto-8-3-150x150.jpg', 'https://armyinform.com.ua/wp-content/uploads/2023/05/foto-9-2-1-150x150.jpg', 'https://armyinform.com.ua/wp-content/uploads/2023/05/foto-10-2.jpg', 'https://armyinform.com.ua/wp-content/uploads/2023/05/foto-11-2.jpg', 'https://armyinform.com.ua/wp-content/uploads/2023/05/foto-12-1.jpg'], 'text': '![](https://armyinform.com.ua/wp-content/uploads/2023/05/golovna-59.jpg)\n\nСьогодні виповнилося 79 років з моменту примусової депортації кримських татар— одного із найжахливіших злочинів радянського тоталітарного режиму. Самецього дня за наказом диктатора йосипа сталіна близько 200 тисяч кримськихтатар були депортовані в залізничних товарних вагонах за тисячі кілометрів віддому — до Східної Азії. Це стало кульмінацією етнічних чисток та переслідуванькорінного народу Криму радянськими окупантами.\n\nСимволічно, що сьогоднішній захід до Дня пам’яті жертв геноцидукримськотатарського народу «Пам’ятаємо історію — повертаємо територію»,організований Офісом Омбудсмана України, Меджлісом кримськотатарського народу,громадською організацією КримSOS та Центром прав людини ZMINA, відбувся самена території залізничного вокзалу в Києві.\n\n## **Найбільший воєнний злочин геноциду, який відбувся в історії срср**\n\nПро те, чому обрали саме таке місце для проведення заходу і наскільки воно єболісним для кримських татар, розповів Уповноважений Верховної Ради України зправ людини Дмитро Лубінець.\n\n![](https://armyinform.com.ua/wp-content/uploads/2023/05/foto-1-12.jpg)\n\n— Щороку 18 травня у світі відзначають День пам’яті жертв геноцидукримськотатарського народу. Під час підготовки цього заходу ми дуже довгодумали, який саме об’єкт обрати для його проведення. Скажу відверто, щорішення провести захід на території вокзалу — не було простим, адже мирозуміємо, що для кримських татар вокзал, залізниця — це трагічна історія. Алевсе ж таки ми виходимо з того, що самі трагічні сторінки нашої історії ми немаємо забувати. Ми повинні їх згадувати, тому сьогодні ми знаходимося тут длятого, щоби зрозуміти наскільки було важко тим людям, яких викидали з власнихдомівок, вантажили просто, як якийсь скот, у залізничні вагони та відправлялив незрозумілому напрямку, і ніхто не розумів, що їх там чекає. По факту — ценайбільший воєнний злочин геноциду, який відбувся в історії радянського союзуі, на жаль, не поніс за це жодного покарання, — повідомив Дмитро Лубінець.\n\nПерший заступник міністра закордонних справ України Еміне Джапарова розповілапро яскраві спогади зі свого життя, які стосувалися дитинства на окупованомупівострові та могли, на її думку, послугувати рупором для нинішнього«кримського уроку».\n\n![](https://armyinform.com.ua/wp-content/uploads/2023/05/foto-2-16.jpg)\n\n— Мені було 7 років, і я вперше потрапила на екскурсію разом із батьком доХанського палацу в Бахчисараї. 1,5 години російськомовний гід водила нас порізних кімнатах, де розповідала про російську імперію та катерину ІІ. Післяцієї екскурсії, коли ми вийшли на вулицю, я поставила татові дитяче та прямезапитання про те, чому нам нічого не розказали про кримських татар. Тобто, за1.5 години екскурсії в самій серцевині нашої історії я почула про російськуімперію, але зовсім нічого про корінні народи, — поділилася Еміне Джапарова.\n\nТакож, вона згадала, як щорічно вся її велика родина збиралася докупи разом ізтисячами людей із різних куточків Криму на центральній площі, щоби помолитися,що нині заборонила робити окупаційна влада півострова.\n\n![](https://armyinform.com.ua/wp-content/uploads/2023/05/foto-3-15.jpg)\n\nДо слова, під час заходу відбулася спільна молитва усіх присутніхкримськотатарською мовою.\n\n![](https://armyinform.com.ua/wp-content/uploads/2023/05/foto-4-11.jpg)\n\nУ межах події також відбувся артперфоманс «Пекельна дорога «Ташке-Таваксай».Під час якого присутні почули уривок з щоденника 13-річного підлітка НаріманаКазенбаша, якого у 1944 році радянська влада депортувала з Криму разом ізіншими кримськими татарами.\n\n## **«Ми просто зобов’язані деокупувати український Крим»**\n\nЩе однією гостею заходу стала віцепрем’єр-міністр — міністр з питаньреінтеграції тимчасово окупованих територій України Ірина Верещук, якарозповіла про роль та важливість корінних народів у відбудові та деокупаціїКриму.\n\n![](https://armyinform.com.ua/wp-content/uploads/2023/05/foto-5-7.jpg)\n\n— Ми просто зобов’язані деокупувати український Крим, і відновити тамукраїнську державність. Ми помножимо той досвід, який несуть у собі усі, хтоборолися та чинили спротив у тоталітарній системі впродовж багатьох років, наенергію молодого покоління. Ми маємо розглядати відновлення Криму в контекстітого, яким його бачать корінні мешканці. Саме таке поєднання нашої українськоїдержавності й традиційності розуміння духу та землі, відчуття, що насправдінайбільше потрібно півострова, є у корінного народу. Саме це поєднання більшеніколи не дозволить знущатися над нами, вчиняти геноцид і думати, що це всепройде безкарно. Ми обов’язково відновимо наш український Крим, — сказалаІрина Верещук.\n\n**\n\nчитайте також:\n\n**[ **Ми почали роботу над формуванням кадрового резерву на деокупованихтериторіях — Ірина Верещук**](https://armyinform.com.ua/2023/05/11/my-pochaly-robotu-nad-formuvannyam-kadrovogo-rezervu-na-deokupovanyh-terytoriyah-iryna-vereshhuk/)\n\nЗаступник міністра передала слово Розальє Бекіровій — 16-річній кримськійтатарці, онуці відомого громадського діяча Едема Бекірова. Її сімʼя булавимушена залишити Крим, а торік у лютому дівчина з мамою та бабусею булизмушені знов рятуватися від ворога з Херсонщини.\n\nНині Розальє гарно вчиться, готується до екзаменів у ВНЗ на юридичнийфакультет та є активісткою кримськотатарського молодіжного руху.\n\n## **Починати відбудову Криму потрібно з молоді**\n\nПро те, як вона бачить розбудову деокупованого півострова, дівчина розповілапід час заходу.\n\n![](https://armyinform.com.ua/wp-content/uploads/2023/05/foto-6-8.jpg)\n\n— Сьогодні мене запитали, яким я бачу деокупований Крим? Насамперед я бачуйого квітучим, незалежним та під українським прапором. Я вважаю, що починативідбудову Криму потрібно з молоді. Тобто, з якісної освіти та якісноорганізованого для них дозвілля. Також, не треба забувати про те, що більшістьз них все своє свідоме життя прожили під загарбницьким російським прапором, —поділилася думками Розальє Бекірова.\n\nДо слова, її прадіда Решата Алідінова депортували з Криму в 1944-му. І отчерез три покоління знову фактична депортація.\n\n## **Ініційовано створення меморіалу, який нагадуватиме про злочин, скоєнийпроти кримських татар**\n\nТакож під час дискусії виступила постійна представниця Президента України вАвтономній Республіці Крим пані Таміла Ташева, яка розповіла про сьогоднішнюзустріч Президента України Володимира Зеленського з представниками Меджлісукримськотатарського народу.\n\n![](https://armyinform.com.ua/wp-content/uploads/2023/05/foto-7-5.jpg)\n\n— Це неймовірна та потужна подія, яка ще раз демонструє солідарність таєдність українського народу, а також видимість кримських татар на державномурівні та їхню активну залученість до життя своєї країни. Президент оголосивпро те, що підписав указ щодо Консультативної ради з питань деокупації тареінтеграції Криму та міста Севастополь, а також ініціював створеннямеморіалу, який нагадуватиме про злочин, що був скоєний проти кримських татар,а також про жертв депортації та про силу цього народу, — розповіла ТамілаТашева.\n\n**\n\nчитайте також:\n\n**[ **Про першочергові кроки після деокупації Криму: у Києві відбувсямолодіжний форум «КримWave»**](https://armyinform.com.ua/2023/04/26/pershochergovi-kroky-pislya-deokupacziyi-krymu-u-kyyevi-vidbuvsya-molodizhnyj-forum-krym-wave/)\n\n[![](https://armyinform.com.ua/wp-content/uploads/2023/05/foto-8-3-150x150.jpg)](https://armyinform.com.ua/wp-content/uploads/2023/05/foto-8-3.jpg)\n\nРефат Чубаров\n\n[![](https://armyinform.com.ua/wp-content/uploads/2023/05/foto-9-2-1-150x150.jpg)](https://armyinform.com.ua/wp-content/uploads/2023/05/foto-9-2-1.jpg)\n\nЕскендер Барієв\n\nПід час заходу виступило багато спікерів та гостей. Серед них був головаМеджлісу кримськотатарського народу Рефат Чубаров, член Меджлісукримськотатарського народу, голова правління Кримськотатарського ресурсногоцентру Ескендер Барієв, історики, аналітики, журналісти та представники різнихгромадських організацій.\n\nЕксперт з міжнародних відносин, голова правління громадської організації«Український Альянс» Володимир Юрченко прокоментував про важливість співпраціз корінними народами.\n\n![](https://armyinform.com.ua/wp-content/uploads/2023/05/foto-10-2.jpg)\n\n— Проводячи паралель із сьогоднішнім днем, ми бачимо, що росія продовжуєзлочинну політику, і загарбницькими діями намагається поневолитикримськотатарський народ. Об’єднавшись з ними сьогодні — ми демонструємоєдність, міць і єдиний фронт проти нашого спільного ворога — росії. Нині нашаорганізація розробляє ряд програм щодо деокупації Криму, співпраці з корінниминародами, і ми вбачаємо в цьому велику залученість міжнародної спільноти.Скоро плануємо представити проєкт на широкий загал, — розповів ВолодимирЮрченко.\n\n![](https://armyinform.com.ua/wp-content/uploads/2023/05/foto-11-2.jpg)\n\nУпродовж події гості мали змогу доєднатися до марафону написання листівполітв’язням, а також ознайомитися з двома фотопроєктами:\n\n«Злочини вустами очевидців» — десять історій кримських татар, депортованих ізКриму у 1944 році;\n\n«Історії з окупованого Криму» — сучасні історії переслідуваннякримськотатарського народу.\n\n![](https://armyinform.com.ua/wp-content/uploads/2023/05/foto-12-1.jpg)\n\nТакож під час заходу присутніх пригощали традиційними кримськотатарськимистравами.\n\n_Фото автора_', 'category': 'News', 'tags': ['АР КРИМ', 'КРИМСЬКІ ТАТАРИ'], 'source': 'https://armyinform.com.ua/2023/05/18/pamyatayemo-istoriyu-povertayemo-terytoriyu-mynule-ta-majbutnye-krymu/'}