<h1>Президент України: Пріоритети на найближчий час — ППО, ракети, навчання й літаки, далекобійна зброя</h1>
<p>Author: ['АРМІЯINFORM']</p>
<p>Time: 2023-05-18T92:00:00-04:00</p>
<p>Description: Бажаю здоровʼя, шановні українці!    Щойно провів засідання військового кабінету. Це наш... Война с Украиной 2022, Война с Украиной последние новости сегодня, Новости война с Украиной 2022 последние на сегодня, Будет ли война между Украиной и Россией и когда, Война с Украиной в 2022 году будет или нет,  Будет ли война с Украиной в ближайшее время что говорят,  Война с Украиной новости,  Новости Украины сегодня,  Украинские новости в украинских СМИ на русском</p>
<p>Images: ['<a href="https://armyinform.com.ua/wp-content/uploads/2023/05/4697af1e92a980f8f3e47060f836d666_1684427049_extra_large.jpeg">4697af1e92a980f8f3e47060f836d666_1684427049_extra_large.jpeg</a>']</p>
<p>Tags: ['ВІДЕОЗВЕРНЕННЯ', 'ВОЛОДИМИР ЗЕЛЕНСЬКИЙ', 'ПРЕЗИДЕНТ УКРАЇНИ']</p>
<p>Category: News</p>
<!--METADATA-->

<p><img alt="" src="../Images/2023-05-18T92-00-00-04-00/4697af1e92a980f8f3e47060f836d666_1684427049_extra_large.jpeg" /></p>
<p><strong><em>Бажаю здоровʼя, шановні українці!</em></strong></p>
<p>Щойно провів засідання військового кабінету. Це наш особливий формат роботи увузькому колі з тими, хто відповідає за оборону держави.</p>
<p>Були командувачі ключових напрямків фронту. Також Головком, Генштаб, розвідка,безпека. Дуже змістовна робота.</p>
<p><strong>Перше</strong> : бригади оборони — молодці, головні стратегічні завдання виконали,деталі зараз не час повідомляти.</p>
<p><strong>Друге:</strong> бригади наступу — молодці, готуємося, без деталей.</p>
<p><strong>Третє:</strong> щодо захисту цивільних громадян — Повітряні сили — молодці, тут іздеталями. Наші пріоритети на цей тиждень, наступний і на найближчий часзагалом — додаткові системи ППО, додаткові ракети, навчання й літаки,далекобійна зброя. І це буде.</p>
<p>Провів сьогодні й ґрунтовну нараду з нашими міжнародниками — командою Офісу. Єзавдання — втримати динаміку міжнародної підтримки та комунікації зарадиУкраїни, яка була досягнута в першій половині травня, також і цими тижнями.Впевнений: виконаємо це завдання.</p>
<p>Мав честь відвідати офіс Кримської платформи та зустрітися з лідеромкримськотатарського народу Мустафою Джемілєвим, представниками Меджлісу йкримськотатарської спільноти.</p>
<p>Сьогодні та щороку в цей день, 18 травня, ми вшановуємо пам’ять усіх жертвдепортації кримськотатарського народу. Це був один із найтяжчих злочинів ХХстоліття — увесь народ силою забрали з рідної землі та змусили жити на чужинідесятиліттями. І коли вже люди повернулися додому, росія вкотре принесла доїхнього дому, до нашої України своє зло — зло агресії, репресій, приниження.</p>
<p>Повернути справедливість для всіх наших людей, гарантувати свободу для всієїнашої держави без будь-яких винятків — це наше історичне завдання. Завданнявсіх, хто захищає державу, усіх, хто обрав Україну, а отже, здобуде перемогу.</p>
<p>Радий бачити, що створена нами Кримська платформа ефективно спрямовує спільнусилу всієї нашої держави та кримськотатарського народу. Радий знати, що нашаспільна робота з Меджлісом приносить потрібний Україні результат.</p>
<p>До речі, деякі дуже важливі спільні кроки готуємо вже на найближчий час.Питання Криму, кримських в’язнів та всіх наших людей у Криму виводимо на новийміжнародний рівень.</p>
<p>І ще одне.</p>
<p>Сьогодні багато українців і українок були у вишиванках. Це важливо —пам’ятати, яке багатство нас усіх обʼєднує. Україна — різноманітна, і в тому —наша сила, це було видно протягом дня у різних орнаментах вишиванок.</p>
<p>Але зараз я прошу вас усіх згадати про тих українців і українок, які буквально— наша з вами сила, наш із вами захист. Багато наших людей не були увишиванках, бо вони — у військовій формі. Я прошу вас зараз згадати всіх, хтовоює заради України. Усіх, хто на бойових завданнях і на бойових постах зарадиУкраїни. Усіх, хто тренує наших бійців заради України. Ті, кого ви знаєтеособисто, ті, про кого ви чули, і тисячі й тисячі інших, які всі однаковобережуть життя України. Згадайте про них зараз, будь ласка, і подякуйте їм.</p>
<p>Також ми ані на мить не забуваємо про тих наших людей, яких окупант утримує вневолі. Про полонених українців, про репресованих на окупованих територіях.Про тих, хто перебуває в окупованих містах і громадах і чекає поверненнянашого прапора, нашої держави. Ми маємо звільнити всіх наших людей і всю нашуземлю з російської неволі.</p>
<p>Діємо разом, у єдності, дбаючи одне про одного й про державу, і не зупиняємосьдо перемоги.</p>
<p>Дякую всім, хто допомагає!</p>
<p>Слава всім, хто бʼється заради України!</p>
<p>Вічна памʼять усім жертвам російської тиранії!</p>
<p>Вічна памʼять усім жертвам депортації кримськотатарського народу!</p>
<p><strong><em>Слава Україні!</em></strong></p>
<p><strong>Джерело:</strong><a href="https://www.president.gov.ua/news/nashi-prioriteti-na-najblizhchij-chas-dodatkovi-sistemi-ppo-82973">Офіс Президента України</a></p>
<p>Source: <a href="https://armyinform.com.ua/2023/05/18/nashi-priorytety-na-najblyzhchyj-chas-dodatkovi-systemy-ppo-rakety-navchannya-j-litaky-dalekobijna-zbroya-prezydent-ukrayiny/">https://armyinform.com.ua/2023/05/18/nashi-priorytety-na-najblyzhchyj-chas-dodatkovi-systemy-ppo-rakety-navchannya-j-litaky-dalekobijna-zbroya-prezydent-ukrayiny/</a></p>