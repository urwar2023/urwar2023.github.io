# Франція - у Радбезі ООН: Росія не може і не повинна перемогти

Authors: Ukrinform (Person)

Publisher: Укринформ (Organization)

Published Time: 2023-05-19T00:01:00+03:00

Modified Time: 2023-05-19T00:01:00+03:00

Description: Росія вже уп'яте скликає засідання Ради Безпеки ООН, присвячене постачанню зброї в Україну, але «повторення цієї вправи до нудоти все одно не перетворить паралельну реальність у дійсність»,  — Укрінформ.

Images: ["[630_360_16844...](https://static.ukrinform.com/photos/2023_05/thumb_files/630_360_1684443299-973.jpeg)"]

Tags: ['Франція', 'Україна', 'Зброя', 'Агресія РФ', 'Росія', 'Радбез ООН']

Type: Article

<!--METADATA-->

![](../Images/2023-05-19T00-01-00-03-00/630_360_1684443299-973.jpeg) Росія вжеуп'яте скликає засідання Ради Безпеки ООН, присвячене постачанню зброї вУкраїну, але «повторення цієї вправи до нудоти все одно не перетворитьпаралельну реальність у дійсність»,

Як передає власний кореспондент Укрінформу у Нью-Йорку, про це заявив постпредФранції при ООН Ніколя де Рів'єр на засіданні Радбезу ООН у четвер.

Закінчення цієї війни та її негативні наслідки залежать винятково від Росії, ініхто, крім Росії, як і раніше, не прагне до продовження цього конфлікту,наголосив де Рів'єр.

«Чого очікує РФ? Що поставки [ ](https://www.ukrinform.ua/tag-zbroa) в Українуприпиняться, аби Росія могла виграти цю війну й нав'язати свою волю? І щопотім? Тоді ми зможемо перейти до чогось іншого, до нової агресії? Росія неможе й не повинна перемогти в цьому конфлікті», – зазначив постпред Франції.За його словами, це суперечить принципам ООН.

**Читайте також:** [ **ООН** ](https://www.ukrinform.ua/rubric-ato/3711146-v-oon-vkazali-rosii-so-vona-otrimue-zbrou-z-insih-derzav-dla-vijni-proti-ukraini.html)

«Ми не можемо погодитися на мир, де суверенітет і безпека кожного залежатьтільки від співвідношення сил. Саме з усіх цих причин Франція вирішила разомзі своїми партнерами підтримати український народ у його праві здійснюватизаконну самооборону», – додав він.

Франція продовжуватиме підтримувати Україну як на двосторонній основі, так й умежах Європейського Союзу, «беручи до уваги найбільш нагальні потреби України,щоб зміцнити її обороноздатність», пояснив він.

Де Рів’єр наголосив, що в той час, як Захід легально постачає зброю Україні,«Росія прагне придбати її нелегально, аби поповнити свої скорочувані запаси,купуючи безпілотники в Ірану, а також ракети і боєприпаси у Північній Кореї».

Він нагадав, що такі дії РФ є порушенням резолюцій Ради Безпеки ООН.

**Читайте також:** [ **ООН** ](https://www.ukrinform.ua/rubric-polytics/3710176-miznarodnij-sud-oon-u-cervni-provede-publicni-sluhanna-u-spravi-ukraina-proti-rosii.html)

Частина цієї зброї використовується найманцями ПВК "Вагнер", злочини якоїдобре задокументовані, додав постпред.

На його переконання, існує єдиний можливий вихід – мир відповідно до СтатутуООН, який передбачає відновлення суверенітету й територіальної цілісностіУкраїни.

«Саме на цій основі Франція підтримує український мирний план», – наголосиввін.

Як повідомляв Укрінформ, у четвер Росія вкотре скликала засідання Ради БезпекиООН для обговорення постачання зброї в Україну.

Source: [https://www.ukrinform.ua/rubric-world/3711151-francia-u-radbezi-oon-rosia-ne-moze-i-ne-povinna-peremogti.html](https://www.ukrinform.ua/rubric-world/3711151-francia-u-radbezi-oon-rosia-ne-moze-i-ne-povinna-peremogti.html)