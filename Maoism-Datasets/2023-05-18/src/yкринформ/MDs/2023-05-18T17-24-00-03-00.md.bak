# У Франківську показали колекцію «рукав’янок», створених на початку XX століття

Authors: Ukrinform (Person)

Publisher: Укринформ (Organization)

Published Time: 2023-05-18T17:24:00+03:00

Modified Time: 2023-05-18T17:24:00+03:00

Description: В Івано-Франківському краєзнавчому музеї відкрили виставку жіночих сорочок – «рукав’янок», створених на Покутті у першій половині 20 століття. — Укрінформ.

Images: ["[630_360_16844...](https://static.ukrinform.com/photos/2023_05/thumb_files/630_360_1684419089-628.jpg)"]

Tags: ['Івано-Франківськ', 'Музей', 'Вишиванка', 'Виставка']

Type: Article

<!--METADATA-->

![](../Images/2023-05-18T17-24-00-03-00/630_360_1684419089-628.jpg) В Івано-Франківському краєзнавчому музеї відкрили виставку жіночих сорочок –«рукав’янок», створених на Покутті у першій половині 20 століття.

Про це у [](https://www.facebook.com/ifkmMuseum/posts/pfbid0PFUFizRfczvqCepFwb9JGXNFYsPd6x2hxnc3vYLTLXW6fWjjVQYAjJsef3RjK9cul)повідомляє Івано-Франківський краєзнавчий музей, передає Укрінформ.

«У День української [ ](https://www.ukrinform.ua/tag-visivanka) музейпрезентує онлайн-виставку жіночих сорочок – «рукав’янок» першої половини XXст. До огляду представлені вироби з етнографічного регіону Покуття, а саме:Снятинського р-ну (с.Белелуя, с. Кулачин), Городенківського р-ну (с.Торговиця, с. Корнів), Тлумацького р-ну (с. Палагичі)», - повідомляєкраєзнавчий музей.

За їхньою інформацією, покутські сорочки виділяються багатством вишивальнихтехнік, мотивів, орнаментів.

«Одна сорочка презентує до 3-ох і більше технік вишивки», - додають у музеї.

Зазначається, що сорочки «рукав’єнки» мали кілька назв і безліч орнаментів. Напершому місці був червоний колір, на другому – чорний. Лише на початку 20століття на Покутті у вишитих сорочках з’являється жовтий, синій, зелений,фіолетовий кольори.

**Читайте також:** [ **вишиванки** ](https://www.ukrinform.ua/rubric-regions/3710884-u-frankivsku-rusku-trijcu-vdagli-u-visivanki.html)

«Вишиті повністю червоними кольорами - «червонєнки» (для дівчат), або жчорними – «чорнєнки» (для заміжніх жінок і жінок похилого віку), тиркаті(рукави сорочок чорно-червоні, рідше чорні і жовті). Проте навіть у«чорнєнках» морщінка (оздоблення біля шиї і на манжетах) завжди булачервоною», - додають у краєзнавчому музеї.

Тут зауважили, що у вишиванні сорочок на Покутті була вироблена чіткатридільна система розміщення вишивки на рукавах : уставки, морщінки (смугивисотою до 20 см, розміщені під уставками), вся площина рукава до манжетів, щорізниться між собою розмірами, орнаментом, технікою виконання. Найбагатшу інайскладнішу вишивку створювали на уставці.

_Фото: Івано-Франківський краєзнавчий музей_

Source: [https://www.ukrinform.ua/rubric-culture/3711036-u-frankivsku-pokazali-kolekciu-rukavanok-stvorenih-na-pocatku-xx-stolitta.html](https://www.ukrinform.ua/rubric-culture/3711036-u-frankivsku-pokazali-kolekciu-rukavanok-stvorenih-na-pocatku-xx-stolitta.html)