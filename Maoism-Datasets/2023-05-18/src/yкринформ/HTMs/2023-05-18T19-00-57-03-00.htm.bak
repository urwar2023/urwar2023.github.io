<h1>На чотирьох «гарячих» напрямках за добу відбулися 17 бойових зіткнень</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-05-18T19:00:57+03:00</p>
<p>Modified Time: 2023-05-18T19:00:57+03:00</p>
<p>Description: На Лиманському, Бахмутському, Авдіївському та Мар’їнському напрямках протягом доби відбулися 17 бойових зіткнень, найгарячіші бої ведуться за міста Бахмут і Мар’їнка Донецької області. — Укрінформ.</p>
<p>Images: ["<a href="https://static.ukrinform.com/photos/2022_09/thumb_files/630_360_1662821775-396.jpg">630_360_16628...</a>"]</p>
<p>Tags: ['Генштаб', 'Обстріл', 'Війна з Росією']</p>
<p>Type: Article</p>
<!--METADATA-->

<p><img alt="" src="../Images/2023-05-18T19-00-57-03-00/630_360_1662821775-396.jpg" /> НаЛиманському, Бахмутському, Авдіївському та Мар’їнському напрямках протягомдоби відбулися 17 бойових зіткнень, найгарячіші бої ведуться за міста Бахмут іМар’їнка Донецької області.</p>
<p>Як передає Укрінформ, про це Генеральний штаб Збройних сил України повідомив у<a href="https://www.facebook.com/GeneralStaff.ua/posts/pfbid02LPFZdJpXDKMynVzQuceUSQD5hDzbsGKfMFtApK2NQcA4gW3JRyCS3dgdXNS1C7qrl"></a>, оприлюднивши оперативну інформацію станом на 18:00 18 травня.</p>
<p>За даними Генштабу, на згаданих напрямках російські війська продовжуютьзосереджувати основні зусилля.</p>
<p>Українська авіація загалом за добу здійснила шість ударів по районахзосередження особового складу та військової техніки загарбників.</p>
<p>"Протягом цієї доби нашими захисниками було знищено 21 крилату ракету та 7ворожих розвідувальних БпЛА різного типу", — зазначили в Генштабі.</p>
<p><strong>Читайте також:</strong> <a href="https://www.ukrinform.ua/rubric-ato/3710876-gumenuk-rozpovila-pro-sprobu-rf-obduriti-ukrainskih-vijskovih-pered-raketnou-atakou.html"> </a></p>
<p>Підрозділи українських ракетних військ й артилерії уразили район зосередженняозброєння та військової техніки, склад боєприпасів, три артилерійськіпідрозділи на вогневій позиції, зенітно-ракетний комплекс, сім станційрадіоелектронної боротьби та радіолокаційну станцію ворога.</p>
<p>Російська армія загалом протягом доби здійснила 36 ракетних і 23 авіаційніудари, а також близько 30 <a href="https://www.ukrinform.ua/tag-obstril"> </a> зреактивних систем залпового вогню по позиціях Сил оборони та населених пунктахУкраїни.</p>
<p>Наголошується, що ймовірність здійснення ворогом ракетних й авіаційних ударівзалишається високою по всій території країни.</p>
<p><strong>Читайте також:</strong> <a href="https://www.ukrinform.ua/rubric-ato/3710825-u-rajoni-bahmuta-sili-oboroni-za-dobu-prosunulisa-miscami-na-1700-metriv-zsu.html"> </a></p>
<p><strong>На Волинському та Поліському напрямках</strong> оперативна обстановка суттєвих змінне зазнала, ознаки формування наступальних угруповань не виявлені.</p>
<p><strong>На Сіверському та Слобожанському напрямках</strong> Російська Федерація продовжуєзберігати військову присутність у прикордонних з Україною районах.</p>
<p>Мінометних й артилерійських обстрілів від росіян протягом доби зазналиЛеонівка Чернігівської області, Бояро-Лежачі, Павлівка, Басівка й МиропілляСумської області, а також Стариця, Синельникове, Огірцеве, Гатище, Нестерне іБударки Харківської області.</p>
<p><strong>На Куп’янському напрямку</strong> з мінометів і артилерії загарбники били поКам’янці, Колодязному, Фиголівці, Новомлинську, Дворічній, Западному,Масютівці, Лиману Першому, Табаївці й Берестовому Харківської області та поСтельмахівці Луганської області.</p>
<p><strong>На Лиманському напрямку</strong> протягом доби ворог наступальних дій не проводив,натомість обстрілював з артилерії Макіївку й Білогорівку Луганської області,Верхньокам’янське та Спірне Донецької області.</p>
<p><strong>На Бахмутському напрямку</strong> війська РФ продовжують вести наступальні дії.Тривають важкі бої за місто Бахмут. Безуспішні спроби наступу загарбникиздійснили у напрямку Іванівського.</p>
<p>Авіаційних ударів росіяни завдавали по районах Богданівки та Бахмута. Відворожих обстрілів постраждали Васюківка, Залізнянське, Оріхово-Василівка,Богданівка, Бахмут, Іванівське, Часів Яр, Біла Гора та Північне Донецькоїобласті.</p>
<p><strong>На Авдіївському напрямку</strong> російська армія вела наступальні дії в напрямкуСєверного, однак успіху не мала. Протягом доби ворог бив з авіації по районахНовокалинового та Авдіївки, з артилерії обстрілював Новокалинове, Бердичі,Авдіївку, Тоненьке, Первомайське, Карлівку і Невельське Донецької області.</p>
<p><strong>На Мар’їнському напрямку</strong> підрозділи Сил оборони вкотре відбили численніатаки росіян у районі Мар’їнки. Водночас загарбники продовжують знищуватинаселені пункти вздовж лінії зіткнення, з артилерії обстріляли Красногорівку,Мар’їнку та Побєду Донецької області.</p>
<p><strong>На Шахтарському напрямку</strong> протягом доби війська РФ наступальних дій непроводили, натомість завдали авіаційних ударів біля Золотої Ниви та ВеликоїНовосілки. Обстрілів від росіян зазнали, зокрема, Вугледар, Пречистівка,Новоукраїнка і Шахтарське.</p>
<p><strong>На Запорізькому та Херсонському напрямках</strong> російська армія продовжує вестиоборонні дії. Авіаційного удару ворог завдав по Новополю Донецької області, зартилерії обстріляв низку інших населених пунктів, зокрема Бурлацьке Донецькоїобласті, Ольгівське, Чарівне, Білогір’я, Малу Токмачку, Новоданилівку,Новоандріївку, Степове, Кам’янське та Плавні Запорізької області, а такожХерсон.</p>
<p><strong>Читайте також:</strong> <a href="https://www.ukrinform.ua/rubric-ato/3710880-nicna-raketna-ataka-na-ukrainu-ignat-rozpoviv-pro-osoblivist.html"> </a></p>
<p>На тимчасово захоплених територіях Херсонської області росіяни продовжуютьчинити тиск на місцеве населення, зокрема на жителів Генічеського району.Погрожуючи депортацією, загарбники змушують громадян України отримуватиросійські паспорти.</p>
<p>До окремих населених пунктів Каховського району, за інформацією Генштабу,прибула жива сила ворога. Військові РФ заселяються не лише у вільні будинки, ай у ті, де проживають мирні жителі. Людям, які обурюються, погрожуютьвиселенням.</p>
<p>Встановлено, що в тимчасово захопленому Херсонському районі останнім часомзагарбники посилили контррозвідувальні заходи. Так, на дорогах між населенимипунктами значно збільшилася кількість блокпостів, проводяться прискіпливіперевірки транспортних засобів і документів. Особливу увагу загарбникиприділяють вмісту телефонів.</p>
<p>Як повідомляв Укрінформ, з 21:00 17 травня по 05:30 18 травня російськівійська здійснили <a href="https://www.ukrinform.ua/rubric-ato/3710754-ukrainski-bijci-vnoci-znisili-29-krilatih-raket-ta-dva-sahedi.html"> </a> із різних напрямків.Українськими захисниками за цей час знищені загалом 29 крилатих ракет ворога.</p>
<p>Source: <a href="https://www.ukrinform.ua/rubric-ato/3711072-na-cotiroh-garacih-napramkah-za-dobu-vidbulisa-17-bojovih-zitknen.html">https://www.ukrinform.ua/rubric-ato/3711072-na-cotiroh-garacih-napramkah-za-dobu-vidbulisa-17-bojovih-zitknen.html</a></p>