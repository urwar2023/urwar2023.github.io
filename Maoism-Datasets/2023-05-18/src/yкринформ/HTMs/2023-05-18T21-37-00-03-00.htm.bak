<h1>Росія скаржитиметься Радбезу ООН на те, що Україна збиває її ракети - Кислиця</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-05-18T21:37:00+03:00</p>
<p>Modified Time: 2023-05-18T21:37:00+03:00</p>
<p>Description: У четвер на засіданні Ради Безпеки ООН, скликаному Москвою, представники Росії скаржитимуться на те, що Україна збиває їхні ракети, зазначив постпред України при ООН Сергій Кислиця. — Укрінформ.</p>
<p>Images: ["<a href="https://static.ukrinform.com/photos/2021_04/thumb_files/630_360_1619604800-348.jpeg">630_360_16196...</a>"]</p>
<p>Tags: ['Ракета', 'Кислиця', 'Радбез ООН', 'Війна з Росією']</p>
<p>Type: Article</p>
<!--METADATA-->

<p><img alt="" src="../Images/2023-05-18T21-37-00-03-00/630_360_1619604800-348.jpeg" /> У четверна засіданні Ради Безпеки ООН, скликаному Москвою, представники Росіїскаржитимуться на те, що Україна збиває їхні ракети, зазначив постпред Українипри ООН Сергій Кислиця.</p>
<p>Як передає Укрінформ, так він прокоментував у <a href="https://twitter.com/sergiykyslytsya/status/1659235764310294529?s=46&amp;t=KrIzmYItBjpdA5orVTUrFw"></a>винесення Росією на обговорення Радбезу постачань Україні західної зброї.</p>
<p>«Лавровці зажадали скликання Радбезу <a href="https://www.ukrinform.ua/tag-oon"> </a> –поскиглити про те, що їхні вундревафлі збиваються щоночі в небі над Україною,«винахідники-зрадники» яких уже на нарах. Хоча судячи з успіхів лавровців, тамуже мали бути вони самі», – написав Кислиця.</p>
<p>Водночас заступник речника генсека Фархан Гак, на прохання кореспондентаУкрінформу прокоментувати скарги Кремля на здатність України захищатися,сказав: «Я не збираюся втручатися в дискусії, які відбуваються в Раді Безпеки.Що я скажу, так це те, що, звичайно, ми виступаємо проти обстрілів населенихпунктів, зокрема і Києва, і продовжуватимемо це робити».</p>
<p>Засідання Ради Безпеки ООН на запит РФ щодо постачання Україні західної зброїрозпочинається в четвер о 15:00 (22:00 за Києвом).</p>
<p><strong>Читайте також:</strong> <a href="https://www.ukrinform.ua/rubric-ato/3709631-kislica-v-radbezi-oon-lise-za-kviten-rosia-vbila-v-ukraini-207-civilnih-z-nih-11-ditej.html"> <strong>Кислиця</strong> </a></p>
<p>Як повідомлялося, за державну зраду у РФ заарештували трьох науковцівновосибірського Інституту теоретичної і прикладної механіки – директораінституту Олександра Шиплюка, доктора технічних наук Валерія Звегінцева йголовного наукового співробітника Анатолія Маслова, які розроблялигіперзвукові ракети «Кинджал». Маслов і Шиплюк були заарештовані ще влітку2022-го, а Звегінцев перебуває під домашнім арештом з 7 квітня цього року.</p>
<p>Source: <a href="https://www.ukrinform.ua/rubric-polytics/3711132-rosia-skarzitimetsa-radbezu-oon-na-te-so-ukraina-zbivae-ii-raketi-kislica.html">https://www.ukrinform.ua/rubric-polytics/3711132-rosia-skarzitimetsa-radbezu-oon-na-te-so-ukraina-zbivae-ii-raketi-kislica.html</a></p>