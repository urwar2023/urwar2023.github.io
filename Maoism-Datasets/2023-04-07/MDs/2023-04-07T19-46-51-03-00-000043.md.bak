# Україна здобула першу медаль на юніорському ЧС з фехтування

Authors: Ukrinform (Person)

Publisher: Укринформ (Organization)

Published Time: 2023-04-07T19:46:51+03:00

Modified Time: 2023-04-07T19:46:51+03:00

Description: 15-річна Анна Максименко виграла «бронзу» змагань. — Укрінформ.

Images: ["[630_360_16808...](https://static.ukrinform.com/photos/2023_04/thumb_files/630_360_1680885927-361.jpg)"]

Tags: ['Фехтування']

Type: Article

<!--METADATA-->

![](../Images/yкринформ/2023-04-07T19-46-51-03-00/630_360_1680885927-361.jpg) 15-річнаАнна Максименко виграла «бронзу» змагань.

Дебютну медаль для збірної на турнірі у Пловдиві завоювала 15-річна АннаМаксименко, [](https://www.nffu.org.ua/competition/2023_07_04_wch_j_epee_ind_plovdiv_d7/)пресслужба федерації фехтування України, передає Укрінформ.

Вихованка Львівської академії фехтування розпочала виступи з шести перемог ушести боях групової стадії й під п’ятим номером вийшла в олімпійку. На шляхудо чвертьфіналу 15-річна львів’янка здолала Татьяну Сванідзе з Грузії (15:12),австрійку Леонору Праксмерер (15:8), Анаель Дуке з Франції (15:10) та китаянкуСе Юйчень (15:10).

У поєдинку за вихід у четвірку, який гарантував медаль, Максименко зустріласязі старшою на чотири роки італійкою Лукрецією Пауліс, яку перемогла - 15:13.

У півфіналі українці протистояла чемпіонка світу серед кадетів в особистомузаліку-2021 і чинна чемпіонка Європи у складі команди Польщі Аліція Клашік.Спочатку боротьба була рівна, а потім наша шпажистка зуміла відірватися на двауколи (5:3). Проте ще до перерви більш досвідчена і титулована суперниця нелише відігралася, але й вийшла вперед (7:5). Зупинити її Максименко вже невдалося – 9:15. Тож у підсумку, українка здобула бронзову нагороду.

**Читайте також:** [ **фехтування** ](https://www.ukrinform.ua/rubric-sports/3691942-polsa-skasuvala-zinocij-etap-kubka-svitu-z-fehtuvanna-cerez-ucast-rf-i-bulorusi.html)

Як повідомляв Укрінформ, сьогодні, 7 квітня, особистий комплект юніорськихнагород розіграли також шпажисти, найкращим результатом для України стало 22-емісце Романа Самойлова.

Фото: sport.loda.gov.ua

Source: [https://www.ukrinform.ua/rubric-sports/3693049-ukraina-zdobula-persu-medal-na-uniorskomu-cs-z-fehtuvanna.html](https://www.ukrinform.ua/rubric-sports/3693049-ukraina-zdobula-persu-medal-na-uniorskomu-cs-z-fehtuvanna.html)