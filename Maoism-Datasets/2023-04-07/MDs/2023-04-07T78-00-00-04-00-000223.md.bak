# Як російські ІПСО намагаються дискредитувати мобілізацію в Україні: спростовуємо фейки

Author: ['Володимир Поліщук']

Time: 2023-04-07T78:00:00-04:00

Description: Коментуючи в рубриці dovidra.info на ютуб-каналі Центру стратегічних комунікацій... Война с Украиной 2022, Война с Украиной последние новости сегодня, Новости война с Украиной 2022 последние на сегодня, Будет ли война между Украиной и Россией и когда, Война с Украиной в 2022 году будет или нет,  Будет ли война с Украиной в ближайшее время что говорят,  Война с Украиной новости,  Новости Украины сегодня,  Украинские новости в украинских СМИ на русском

Images: ['[golovne-foto-povistka.jpg](https://armyinform.com.ua/wp-content/uploads/2023/04/golovne-foto-povistka.jpg)', '[cherga-u-vijskomat.jpg](https://armyinform.com.ua/wp-content/uploads/2023/04/cherga-u-vijskomat.jpg)', '[rosiya-tikaye-vid-mobilizacziyi.jpeg](https://armyinform.com.ua/wp-content/uploads/2023/04/rosiya-tikaye-vid-mobilizacziyi.jpeg)', '[bali-rosiyany.jpg](https://armyinform.com.ua/wp-content/uploads/2023/04/bali-rosiyany.jpg)', '[povistka-vsu.jpg](https://armyinform.com.ua/wp-content/uploads/2023/04/povistka-vsu.jpg)']

Tags: ['STOPRUSSIA', 'АГРЕСІЯ РФ', 'ВТОРГНЕННЯ РФ', 'РОСІЙСЬКІ ФЕЙКИ', 'ФЕЙКИ РФ']

Category: News

<!--METADATA-->

![](../Images/AРМІЯINFORM/2023-04-07T78-00-00-04-00/golovne-foto-povistka.jpg)

Коментуючи в рубриці[dovidra.info](https://www.youtube.com/watch?v=6tcWjmKwxqY) на ютуб-каналіЦентру стратегічних комунікацій та інформаційної безпеки ключові принципиінформування під час війни, заступник Міністра оборони України Ганна Малярзауважила, що серед ворожих інформаційно-психологічних операцій (ІПСО) однієюз найпомітніших нині є спроба дискредитації мобілізаційної кампанії, що триваєу нас з 24 лютого минулого року.

— Сьогодні найбільш активно люди отримують інформацію, безумовно, ізсоціальних мереж, тому інформаційні кампанії спрямовуються саме туди,переважно це Telegram, куди в коментарі вони заходять цілими ботофермами. Тожпотрібно дати собі відповідь на запитання: на досягнення якої мети спрямованаця інформація, — каже Ганна Маляр. — Зазвичай, якщо ви розумієте, що вонадемотивує наші Збройні Сили або в цілому наше суспільство, — великаймовірність, що цю інформацію запускають росіяни.

Утім, заступник Міністра зазначає, що часто-густо й самі українці сприяютьворожим пропагандистам у поширенні повідомлень, спрямованих проти нашоїкраїни: _«Часто так трапляється, що через необізнаність і нерозуміння цихпроцесів ці кампанії можуть підтримувати люди, які є щирими патріотами, але їмздається, що вони щось зараз дуже важливе скажуть»._

І дійсно, час від часу у всесвітній мережі ми натрапляємо на ролики, у якихкритикують вручення повісток на вулиці, або читаємо поради деяких експертіввід юриспруденції, як потенційним призовникам уникнути їх отримання.

Тож розберімося, які повідомлення щодо мобілізаційної кампанії під часактивної фази російсько-української війни гуляють інтернетом, які з них єправдивими, а які мають усі ознаки фальсифікації або перекручувань. Такожцікаво, як у самій росії проходить мобілізація та чи насправді всі, хто такпідтримують свого ватажка, мріють захищати його хибні ідеї зі зброєю в руках.

## **Незначний відсоток ухилянтів жодним чином не впливає на мобілізаційнукампанію в нашій країні**

«Українці тікають від нової хвилі мобілізації» — цей фейк поширюютьпропагандистські ЗМІ російської федерації, бажаючи переконати своїх читачів,що мобілізаційні заходи в Україні викликають супротив суспільства. Зокремаінформаційне агентство URA.ru [пише](https://ura.news/news/1052620192):_«Поява в українських містах оголошень про чергову хвилю призову до ЗбройнихСил України говорить про посилення мобілізаційних планів. Жителі країнивідповіли масовим переходом на роботу без офіційного працевлаштування, а середтих, хто виїхав за кордон, ця інформація викликала серйозні хвилювання»._

![](../Images/AРМІЯINFORM/2023-04-07T78-00-00-04-00/cherga-u-vijskomat.jpg)Тернопіль, Україна, черга до ТЦК та СП

Спростувати це твердження можна статистикою, яку нещодавно[оприлюдни](https://armyinform.com.ua/2023/04/06/ponad-20-tysyach-dobrovolcziv-podaly-zayavky-na-vstup-do-gvardiyi-nastupu/)в у Military MediaCenter заступник директора Департаменту планування застосування Головногоуправління Національної гвардії України полковником Микола Уршалович. За йогоінформацією, станом на 6 квітня лише до бригад НГУ в рамках формуванняпідрозділів «Гвардії наступу» надійшло 20 204 заявки від добровольців. Якщовзяти до уваги статистику цієї кампанії у Державній прикордонній службі таНаціональній поліції України загалом, стати до зброї мріють понад 35 тис.кандидатів.

Звичайно, що серед громадян є й такі, котрі уникають призову, намагаютьсяпокинути Батьківщину, втім, незначний відсоток таких ухилянтів жодним чином невпливає на мобілізаційну кампанію в нашій країні.

![](../Images/AРМІЯINFORM/2023-04-07T78-00-00-04-00/rosiya-tikaye-vid-mobilizacziyi.jpeg)У росії оголошено часткову мобілізацію — черга ухилянтів накордоні з Грузією

Водночас офіційні інформаційні ресурси росії воліють заплющувати очі нанезаконну мобілізацію в окупованих у Криму та на Донбасі, у тимчасовозахоплених районах Запорізької та Херсонської областей. Воліють не розповідатипро сотні тисяч російських чоловіків, котрі, тікаючи від призову, опинилися вКазахстані, Грузії, Туреччині, Киргизстані, Фінляндії, Вірменії та іншихкраїнах.

![](../Images/AРМІЯINFORM/2023-04-07T78-00-00-04-00/bali-rosiyany.jpg)УБалі констатують збільшення правопорушень, вчинених росіянами. Фото:balimanual

А влада індонезійського острова Балі, куди з початку широкомасштабногоросійського вторгнення в Україну виїхало 58 тис. громадян росії, констатуєрізке погіршення криміногенної ситуації й намагається обмежити видачу віз длягромадян рф. Про це [повідомляє](https://edition.cnn.com/europe/live-news/russia-ukraine-war-news-03-19-23/h_1e417f93630dbcc9a4de2e711383e62c) CNN.

Загалом, за [оцінкою](https://www.forbes.ru/society/478827-rossiu-posle-21-sentabra-pokinuli-okolo-700-000-grazdan) сайту forbes.ru, з початкумобілізації — після 21 вересня минулого року, коли путін підписав указ «Пропроголошення часткової мобілізації в російській федерації», межі своєї цієїдержави покинуло майже 1 млн осіб.

## **З поодиноких конфліктів на вулицях аж ніяк не випливає твердження, що «вУкраїні триває насильницька мобілізація»**

Сайт газети «Известия» [поширив](https://iz.ru/1474319/2023-02-22/v-kieve-priznali-narushenie-prav-ukraintcev-pri-vruchenii-povestok) відео, на якомузафіксована спроба людей у камуфляжі насильно доставити до ТЦК і СПвипадкового перехожого. Він відзнятий нашими ж громадянами і щонайкращепідтверджує[слова](https://www.facebook.com/ganna.maliar/posts/pfbid0225NtFbiBfG1GCiNmwEodB9Fj95wPffEjGAN5TxA93XxBXZYYZmY6rMF2vRaVYPzXl)Ганни Маляр щодо методів роботи рашистських «бійців невидимого фронту»: _«Ми йдо великого вторгнення щовесни та щоосені фіксували інформаційні кампанії рфщодо теми повістки та призову. Технологія завжди була одна. Розкрутити якусьісторію, де повістку виписали інваліду, померлому або ветерану Другої світової… Зараз ворог трохи ускладнив свою технологію й додає історії про дивовижнімісця вручення повісток та хвилі мобілізації. Мета очевидна — дискредитувати йзірвати роботу ТЦК та СП»_.

Тож російська щоденна газета пише: «14 лютого в Одесі співробітникивійськкомату жорстко затримали чоловіка посеред людної вулиці. На відеокадрах,знятих очевидцями, видно, як повалений на асфальт чоловік щосили намагаєтьсячинити опір, але люди в камуфляжній формі хапають його за руки та ноги з метоюзатягнути у фургон».

Оперативне командування «Південь» засудило некоректну поведінкувійськовослужбовців і на своїй офіційній сторінці у Facebook[повідомило](https://www.facebook.com/OperationalCommandSouth/posts/pfbid0fbueJ9QFtB3b2CpxKAJ4aiwKCnB9vBaLJKbc6SocdhJidDtXdEzJQxiPoUWYZ7EEl),що «за фактом конфліктної ситуації, що сталася 14 лютого 2023 року під часроботи групи військовослужбовців одного з ТЦК та СП з оповіщення громадян, якіпідлягають мобілізації, в громадському місці, Військовою службою правопорядкупроводиться службове розслідування».

Погодьтеся, що з таких поодиноких конфліктів на вулицях аж ніяк не випливаєтвердження, що «в Україні триває насильницька мобілізація».

![](../Images/AРМІЯINFORM/2023-04-07T78-00-00-04-00/povistka-vsu.jpg)

## **Повістку можуть вручити в будь-якому місці, де це не забороненозаконодавством, зокрема в громадських місцях**

_«На початку січня по всій Україні активізувалися „мобілізаційні команди“,наділені правом виписувати чоловікам повістки в будь-якому місці і будь-якийчас, а в разі опору — примусово доставляти до територіальних центрівкомплектування … Пізніше командування пояснило такий підхід малою ефективністюроздачі повісток за домашніми адресами. Причиною масових облав, якстверджували військові, стало небажання людей відчиняти двері представникамармії»,_ — [стверджує](https://lenta.ru/articles/2023/03/17/uk_lonist/) одне зпровідних пропагандистських російських новинних інтернет-видань Lenta.ru.

Утім, воно не інформує своїх читачів, що згідно з законодавством Українивручати повістки можна не лише за місцями реєстрації або проживаннявійськовозобов’язаних і аж ніяк не помічає випадків, коли на російськихчоловіків призовного віку буквально влаштовуються[облави](https://www.youtube.com/watch?v=T1_hYb-NWyQ).

Що ж до України, то АрміяInform[публікувала](https://armyinform.com.ua/2023/03/17/pro-vruchennya-povistok-na-vulyczyah-pravo-na-vidstrochku-ta-pokarannya-za-dezertyrstvo/?utm_source=mainnews&utm_medium=article&utm_campaign=traficsource)коментар начальника сектору комплектування Київського міського ТЦК та СПполковника Олександра Коновалова, який чітко відповів на запитання, депризовник може отримати цей документ про виклик до територіального центрукомплектування: _«З приводу вручення повісток на вулицях. Чинне законодавствочітко не визначає, де саме це має відбуватися. А тому вручення можна робити замісцем проживання військовозобов’язаного, на вулиці, блокпостах … Повісткуможуть вручити в будь-якому місці, де це не заборонено законодавством, зокремав громадських місцях»._

Військовий юрист Ігор Сєров зазначив АрміяInform, що є чітко визначенийперелік посадовців, які можуть це зробити: «Вручати повістку призовникам,військовозобов’язаним та резервістам, крім працівників ТЦК та СП, можутькерівники держорганів, органів місцевого самоврядування, керівникипідприємств, установ, організацій, ОСББ, ЖЕКів. Але вони повинні мати при собівідповідне розпорядження територіального центру комплектування тасоцпідтримки».

У разі коли громадянин вважає, що вручення повістки відбувається з якимисьпорушеннями, наприклад у ній вказані не всі особисті дані або вона заповнена зпомилками, можна відмовитися від її підписання. Тоді у присутності свідківбуде складений акт про відмову від отримання. У центрі комплектуваннявиправлять ці помилки. Також у людини є право звернутися по допомогу до юристаабо безпосередньо до ТЦК та СП.

Та не слід забувати, що у нас є не лише права, а й обов’язки. Згідно зі[статтею65](https://www.president.gov.ua/ua/documents/constitution/konstituciya-ukrayini-rozdil-ii)Конституції України «захист Вітчизни, незалежності татериторіальної цілісності України, шанування її державних символів єобов’язком громадян України. Громадяни відбувають військову службу відповіднодо закону».

Заступник Міністра оборони Ганна Маляр на своїй сторінці у Facebook[зазначила](https://www.facebook.com/ganna.maliar/posts/pfbid035vpbSGe1WaVNwQrpypj2eLb24GSv4BMpooCnvYZohAcs1bq2gdvWJbcEZ6eZd9pbl),що «після широкомасштабного вторгнення цими ІПСО важко на щось чи на когосьвплинути. Бо перелякати повістками після всього, що ми пройшли за цей рік, —важко».

Source: [https://armyinform.com.ua/2023/04/07/yak-rosijski-ipso-namagayutsya-dyskredytuvaty-mobilizacziyu-v-ukrayini-sprostovuyemo-fejky/](https://armyinform.com.ua/2023/04/07/yak-rosijski-ipso-namagayutsya-dyskredytuvaty-mobilizacziyu-v-ukrayini-sprostovuyemo-fejky/)