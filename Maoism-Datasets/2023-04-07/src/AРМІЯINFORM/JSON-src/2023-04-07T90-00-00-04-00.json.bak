{'title': 'У\xa0столиці відбулася зустріч пам’яті добровольця Дениса Артюхова', 'description': 'У\xa0просторі виставки «Україна\xa0— розп’яття» Національного музею історії України у\xa0Другій... Война с Украиной 2022, Война с Украиной последние новости сегодня, Новости война с Украиной 2022 последние на сегодня, Будет ли война между Украиной и Россией и когда, Война с Украиной в 2022 году будет или нет,  Будет ли война с Украиной в ближайшее время что говорят,  Война с Украиной новости,  Новости Украины сегодня,  Украинские новости в украинских СМИ на русском', 'time': '2023-04-07T90:00:00-04:00', 'author': ['Володимир Загребельний'], 'images': ['https://armyinform.com.ua/wp-content/uploads/2023/04/golovna-6-1.jpg', 'https://armyinform.com.ua/wp-content/uploads/2023/04/zustrich-pamyati-001-150x150.jpg', 'https://armyinform.com.ua/wp-content/uploads/2023/04/zustrich-pamyati-002-150x150.jpg', 'https://armyinform.com.ua/wp-content/uploads/2023/04/zustrich-pamyati-004-150x150.jpg', 'https://armyinform.com.ua/wp-content/uploads/2023/04/zustrich-pamyati-006-150x150.jpg', 'https://armyinform.com.ua/wp-content/uploads/2023/04/zustrich-pamyati-007-150x150.jpg', 'https://armyinform.com.ua/wp-content/uploads/2022/12/volodymyr-zagrebelnyj-2.jpg'], 'text': '![](https://armyinform.com.ua/wp-content/uploads/2023/04/golovna-6-1.jpg)\n\nУ просторі виставки «Україна — розп’яття» Національного музею історії Україниу Другій світовій війні відбулася зустріч пам’яті Дениса Артюхова, на псевдо«Ден», старшого солдата окремої механізованої бригади імені князя ВолодимираМономаха Збройних Сил України, який загинув 7 квітня 2022 року.\n\nДенис народився на Донеччині у місті Горлівка. Закінчив Горлівське вищепрофесійне училище № 37. У мирному житті любив зустрічатися з друзями тарибалити. Починаючи з 2015 року й до останнього подиху, захищав рідну землю улавах Збройних Сил України.\n\nПобратими знали його позицію: він став добровольцем, щоб повернутись у ріднемісто. З осудом ставився до земляків, які піддалися російській пропаганді йзрадили країну. Останній його пост у Facebook — цитата Ґолди Меїр: «Не можнадомовлятися про мир з тими, хто прийшов тебе вбивати».\n\n[![](https://armyinform.com.ua/wp-content/uploads/2023/04/zustrich-pamyati-001-150x150.jpg)](https://armyinform.com.ua/wp-content/uploads/2023/04/zustrich-pamyati-001.jpg)\n\n[![](https://armyinform.com.ua/wp-content/uploads/2023/04/zustrich-pamyati-002-150x150.jpg)](https://armyinform.com.ua/wp-content/uploads/2023/04/zustrich-pamyati-002.jpg)\n\nДенис любив відвідувати Музей війни, зокрема виставковий проєкт «УкраїнськийСхід». Це й стало вирішальним чинником для родини передати його особисті речіна довічне зберігання до Музею.\n\nчитайте також:\n\n[У Києві відбулася зустріч пам’яті добровольця АртемаСоханя](https://armyinform.com.ua/2023/03/14/u-kyyevi-vidbulasya-zustrich-pamyati-dobrovolczya-artema-sohanya/)\n\n«Я дуже вдячна музею, який погодився на пропозицію увічнити пам’ять про могобрата. Цей музей є знаковим для нашої родини. Денис з відкриття експозиції провійну на Сході України часто приходив сюди й довго дивився на експонати.Подовгу зупинявся на локаціях. І завжди виходив засмучений. І від сьогодні увідвідувачів музею є можливість дивитися на його речі, а працівники музеюбудуть розповідати про нього», — зазначила Алла Борових, сестра ДенисаАртюхова.\n\n[![](https://armyinform.com.ua/wp-content/uploads/2023/04/zustrich-pamyati-004-150x150.jpg)](https://armyinform.com.ua/wp-content/uploads/2023/04/zustrich-pamyati-004.jpg)\n\n[![](https://armyinform.com.ua/wp-content/uploads/2023/04/zustrich-pamyati-006-150x150.jpg)](https://armyinform.com.ua/wp-content/uploads/2023/04/zustrich-pamyati-006.jpg)\n\n[![](https://armyinform.com.ua/wp-content/uploads/2023/04/zustrich-pamyati-007-150x150.jpg)](https://armyinform.com.ua/wp-content/uploads/2023/04/zustrich-pamyati-007.jpg)\n\nДовідково: За особисту мужність і самовіддані дії, виявлені у захистідержавного суверенітету та територіальної цілісності України, вірністьвійськовій присязі Президент України[нагородив](https://armyinform.com.ua/2022/05/13/ukazom-prezydenta-derzhavnymy-nagorodamy-vidznacheni-269-vijskovosluzhbovcziv-zs-ukrayiny-14-z-nyh-posmertno/) старшого солдата Артюхова Дениса Володимировичамедаллю «За військову службу Україні».\n\nСтарший солдат Артюхов Денис Володимирович прийняв останній бій 7 квітня 2022року поблизу села Павлівка Волноваського району на рідній Донеччині.\n\n_Фото авторів_\n\n![](https://armyinform.com.ua/wp-content/uploads/2022/12/volodymyr-zagrebelnyj-2.jpg)\n\n[Володимир Загребельний](https://armyinform.com.ua/army-authors/volodymyr-zagrebelnyj/ "Володимир Загребельний")\n\nКореспондент АрміяInform', 'category': 'News', 'tags': ['STOPRUSSIA', 'АГРЕСІЯ РФ', 'ВІЙНА', 'ВТОРГНЕННЯ РФ', 'ЗУСТРІЧ'], 'source': 'https://armyinform.com.ua/2023/04/07/u-stolyczi-vidbulasya-zustrich-pamyati-dobrovolczya-denysa-artyuhova/'}