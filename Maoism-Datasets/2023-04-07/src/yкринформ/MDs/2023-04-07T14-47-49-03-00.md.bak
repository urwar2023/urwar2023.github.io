# В ОП назвали російським блефом публікацію нібито документів про контрнаступ України

Authors: Ukrinform (Person)

Publisher: Укринформ (Organization)

Published Time: 2023-04-07T14:47:49+03:00

Modified Time: 2023-04-07T14:47:49+03:00

Description: Оприлюднення нібито документів про контрнаступ України - це російський блеф, пил в очі. — Укрінформ.

Images: ["[630_360_16693...](https://static.ukrinform.com/photos/2022_11/thumb_files/630_360_1669378289-203.jpg)"]

Tags: ['Офіс Президента', 'Подоляк', 'Війна з росією']

Type: Article

<!--METADATA-->

![](../Images/2023-04-07T14-47-49-03-00/630_360_1669378289-203.jpg)Оприлюднення нібито документів про контрнаступ України - це російський блеф,пил в очі.

Тому така публікація є доказом оперативної інформаційної гри ворога, зазначиврадник керівника Офісу Президента Михайло Подоляк у [](https://t.me/M_Podolyak/131) , передає Укрінформ.

"Якщо у вас є робочий канал отримання розвідданих із Пентагону – ви не станетейого руйнувати заради одноденного інформаційного приводу. Якщо ви володієтеінформацією про рівень забезпечення та військові задуми противника – виудасте, що нею не володієте. Якщо намагаєтеся створити вигляд, що ви знаєте, –отже, ви нічого не знаєте. Це блеф, пил в очі. Ви не володієте даними, а лишенамагаєтеся зіграти в дестабілізацію, інформаційно та психологічно вплинути наосіб, що ухвалюють рішення", - написав Подоляк.

**Читайте також:** [ **Подоляк** ](https://www.ukrinform.ua/rubric-polytics/3692620-kitaj-mae-zrobiti-vibir-u-pitanni-vijni-v-ukraini-podolak.html)

За його словами, росія шукає будь-яких способів перехопити інформаційнуініціативу, спробувати вплинути на сценарні плани контрнаступу України, внестисумніви, скомпрометувати попередні ідеї, налякати своєю «обізнаністю».

"Але це лише стандартні елементи оперативної гри російської розвідки – інічого більше. До реальних планів України це не має відношення", - запевниврадник очільника ОП.

Він розповів, що опубліковані дані, скоріше, спираються на статистичний аналізпоставок, можливих оперативно-тактичних задумів, а також великий обсягфіктивної інформації.

**Читайте також:** [ **Подоляк** ](https://www.ukrinform.ua/rubric-crimea/3688015-vijna-bez-krimu-ne-zakincitsa-pivostriv-e-koseevou-smertu-dla-putina-podolak.html)

"Безперечно, будь-яка війна передбачає постійні спроби розвідорганів ворожоїсторони отримати доступ до напрацювань Генерального штабу. І якби росіясправді отримала реальні сценарні заготовки – вона навряд чи оприлюднила б їх.Адже набагато вигідніше заготувати власні зустрічні пастки, залишаючи прицьому другий бік у незнанні про власне знання. Натомість публікація сьогодні –це безумовний доказ виключно оперативної інформаційної гри росії", - наголосивПодоляк.

Водночас він відзначив, що російські війська "ознайомляться" першими зреальними планами контрнаступу ЗСУ, припустивши, що це станеться "дуже скоро".

Як повідомлялося, [ ](https://www.nytimes.com/2023/04/06/us/politics/ukraine-war-plan-russia.html) опублікувало матеріал, у якому йдеться про те, щоПентагон розслідує витік нібито секретних документів у соцмережі, якістосуються планів США й НАТО щодо контрнаступу ЗСУ.

Source: [https://www.ukrinform.ua/rubric-ato/3692907-v-op-nazvali-rosijskim-blefom-publikaciu-nibito-dokumentiv-pro-kontrnastup-ukraini.html](https://www.ukrinform.ua/rubric-ato/3692907-v-op-nazvali-rosijskim-blefom-publikaciu-nibito-dokumentiv-pro-kontrnastup-ukraini.html)