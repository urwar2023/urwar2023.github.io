<html>
<head><style>img{height: auto; width: auto\9; width:100%;}</style></head>
<body>
<h1>Україна внесла найбільшу в світі нафтопромислову компанію SLB до списку спонсорів війни</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-04-07T19:00:30+03:00</p>
<p>Modified Time: 2023-04-07T19:00:30+03:00</p>
<p>Description: Національне агентство з питань запобігання корупції внесло найбільшу нафтопромислову компанію у світі SLB до списку міжнародних спонсорів війни через співпрацю російськими нафтогазовими гігантами. — Укрінформ.</p>
<p>Images: ["<a href="https://static.ukrinform.com/photos/2023_04/thumb_files/630_360_1680882821-686.jpg">630_360_16808...</a>"]</p>
<p>Tags: ['Бізнес', 'нафта', 'НАЗК', 'Війна з росією']</p>
<p>Type: Article</p>
<!--METADATA-->

<p><img alt="" src="../Images/yкринформ/2023-04-07T19-00-30-03-00/630_360_1680882821-686.jpg" />Національне агентство з питань запобігання корупції внесло найбільшунафтопромислову компанію у світі SLB до списку міжнародних спонсорів війничерез співпрацю російськими нафтогазовими гігантами.</p>
<p>Як передає Укрінформ, про це НАЗК повідомляє у <a href="https://t.me/NAZK_gov_ua/2175?fbclid=IwAR2gL35LLpX_JZHWRzmproWf_k2UaoAswdhukw5jLdnIjHuwzzJeP1WsEiw"></a>.</p>
<p>“НАЗК внесло провідну глобальну нафтопромислову корпорацію SLB (колишняSchlumberger) до переліку міжнародних спонсорів війни через те, що, попривторгнення росії в Україну, компанія розширює свій бізнес в державі-агресорі,користуючись виходом з ринку компаній-конкурентів”, - йдеться у повідомленні.</p>
<p>SLB досі продовжує співпрацювати з такими російськими нафтогазовими гігантамияк Газпром, Роснефть і Лукойл, а також мобілізує своїх співробітників у росіїна війну проти України.</p>
<p>SLB лише з травня по жовтень 2022 року поставила на російські підприємствапонад 900 партій своїх товарів. На власному ж сайті компанія відкрито заявляє,що принесла до бюджету держави-терориста податків на суму понад $4,5 млрд.“Вихвалятися тим, що компанія опосередковано профінансувала зброю для вбивстваукраїнців, видається абсолютно нормальним для SLB”, - зауважили в НАЗК.</p>
<p><strong>Читайте також:</strong> <a href="https://www.ukrinform.ua/rubric-economy/3689598-nazk-vneslo-do-pereliku-miznarodnih-sponsoriv-vijni-providnu-budivelnu-kompaniu-kitau.html"> <strong>спонсорів</strong> <strong>війни</strong></a></p>
<p>Використовуючи широку мережу дочірніх підприємств на території росії, SLBуспішно обходить міжнародні санкції. Компанія вже має досвід в подібнихопераціях. Починаючи з 2000-х років, SLB була тричі оштрафована урядом США запорушення національного санкційного законодавства в результаті продовженняпостачань в Іран, Судан та російську федерацію.</p>
<p>“Не обійшлося і без участі в російській <a href="https://www.ukrinform.ua/tag-mobilizacia"> </a> . Восени минулого року понад 9 тисяч працівників SLB в росіїотримали повістки на робочому місці. Компанія забороняє співробітникампрацювати дистанційно, аби ті не могли уникнути мобілізації”, - підкреслили вНАЗК.</p>
<p>Всі ці факти підтверджують, що такі дії компанії означають підтримку таспонсорування тероризму.</p>
<p>Як повідомляв Укрінформ, у березні Національне агентство з питань запобіганнякорупції внесло до переліку міжнародних спонсорів війни найбільшогокитайського будівельного підрядника в російській федерації - будівельнукомпанію China State Construction Engineering Corporation.</p>
<p><em>Фото: libyaupdate.com</em></p>
<p>Source: <a href="https://www.ukrinform.ua/rubric-economy/3693029-ukraina-vnesla-najbilsu-v-sviti-naftopromislovu-kompaniu-slb-do-spisku-sponsoriv-vijni.html">https://www.ukrinform.ua/rubric-economy/3693029-ukraina-vnesla-najbilsu-v-sviti-naftopromislovu-kompaniu-slb-do-spisku-sponsoriv-vijni.html</a></p>
</body>
</html>