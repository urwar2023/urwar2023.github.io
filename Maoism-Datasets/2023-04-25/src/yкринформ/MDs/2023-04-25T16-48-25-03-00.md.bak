# Ексміністр довкілля розповів про загрозу у випадку аварії на окупованій Запорізькій АЕС

Authors: Ukrinform (Person)

Publisher: Укринформ (Organization)

Published Time: 2023-04-25T16:48:25+03:00

Modified Time: 2023-04-25T16:48:25+03:00

Description: Загроза ядерної аварії на окупованій росіянами Запорізькій АЕС є абсолютно реалістичною, а наслідки цієї катастрофи будуть набагато більшими, ніж від застосування тактичної ядерної зброї. — Укрінформ.

Images: ["[630_360_16463...](https://static.ukrinform.com/photos/2022_03/thumb_files/630_360_1646374668-735.jpg)"]

Tags: ['Костенко', 'Запорізька АЕС', 'Війна з росією']

Type: Article

<!--METADATA-->

![](../Images/2023-04-25T16-48-25-03-00/630_360_1646374668-735.jpg) Загрозаядерної аварії на окупованій росіянами Запорізькій АЕС є абсолютнореалістичною, а наслідки цієї катастрофи будуть набагато більшими, ніж відзастосування тактичної ядерної зброї.

Про це заявив народний депутат України п'яти скликань (1990–2012), колишнійміністр охорони довкілля та ядерної безпеки Юрій Костенко на засіданнікруглого стола на тему "російська ядерна зброя в білорусі як загрозаєвропейській безпеці", повідомляє кореспондент Укрінформу.

Політик констатував, що наразі триває окупація найбільшої в Європі ЗапорізькоїАЕС, де є шість ядерних блоків.

**Читайте також:** [ **ЗАЕС** ](https://www.ukrinform.ua/rubric-ato/3695827-rosiani-na-zaes-gotuutsa-blokuvati-personal-stancii.html)

"Отже, ядерна бомба можлива, але не у тому вигляді, як погрожує росія - я маюна увазі тактичну чи стратегічну ядерну зброю. Це дійсно лише традиційний дляросійської політики шантаж. А цивільна ядерна зброя у вигляді вибуху шестиблоків ЗАЕС - це абсолютно реалістична загроза... Це може бути страшнакатастрофа, наслідки якої, враховуючи територію, забруднену радіонуклідами,набагато перевищать наслідки застосування, наприклад, тактичної ядерноїзброї", - сказав Костенко.

Він також зауважив, що ліквідувати наслідки можливої аварії на ЗАЕС під часвійни буде надзвичайно складно. У цьому контексті політик нагадав, що доактивної фази ліквідації чорнобильської аварії було залучено 600 тис.ліквідаторів.

Костенко поінформував, що публічно звертався "з цими думками" до генеральногодиректора МАГАТЕ Рафаеля Гроссі, а також розкритикував цю організацію за те,що вона в ситуації ядерного тероризму росії "не спромоглася" провестиспеціальне засідання на рівні керівництва МАГАТЕ і не розглянула це питання насвоїй щорічній конференції восени 2022 року.

**Читайте також:** [ **ЗАЕС** ](https://www.ukrinform.ua/rubric-economy/3695727-galusenko-pro-vibuh-mini-bila-zaes-poki-rosiani-ne-zalisat-stanciu-nebezpeka-isnue.html)

"І найстрашніше, що МАГАТЕ жодного разу не поставило Раду Безпеки ООН уситуацію, коли Рада безпеки повинна була б розглядати санкції проти рф заздійснення ядерного тероризму. Жодних дій, передбачених статутом МАГАТЕ, небуло виконано", - констатував ексміністр.

Як повідомляв Укрінформ із посиланням на міністра енергетики України ГерманаГалущенка, присутність російських окупантів на території найбільшої в Європіатомної електростанції – Запорізької АЕС – несе прямі загрози ядерній безпеціусього людства.

Голова Запорізької ОВА Юрій Малашко повідомив, що за останню добу кількістьворожих обстрілів по території Запорізької області зросла.

Source: [https://www.ukrinform.ua/rubric-society/3700559-eksministr-dovkilla-rozpoviv-pro-zagrozu-u-vipadku-avarii-na-okupovanij-zaporizkij-aes.html](https://www.ukrinform.ua/rubric-society/3700559-eksministr-dovkilla-rozpoviv-pro-zagrozu-u-vipadku-avarii-na-okupovanij-zaporizkij-aes.html)