# Сили оборони: ворог збільшив артобстріли ЗСУ на Таврійському напрямку - 500 разів за два дні

Authors: Ukrinform (Person)

Publisher: Укринформ (Organization)

Published Time: 2023-04-25T17:47:39+03:00

Modified Time: 2023-04-25T17:47:39+03:00

Description: Війська рф знову почали нарощувати свою артилерійську складову: обстрілюють позиції ЗСУ на Таврійському напрямку з тією ж інтенсивністю, як це було у лютому. — Укрінформ.

Images: ["[630_360_16802...](https://static.ukrinform.com/photos/2023_03/thumb_files/630_360_1680240754-664.jpg)"]

Tags: ['Обстріл', 'ЗСУ', 'Війна з росією', 'Єдині новини']

Type: Article

<!--METADATA-->

![](../Images/2023-04-25T17-47-39-03-00/630_360_1680240754-664.jpg) Війська рфзнову почали нарощувати свою артилерійську складову: обстрілюють позиції ЗСУна Таврійському напрямку з тією ж інтенсивністю, як це було у лютому.

Про це в ефірі телемарафону "Єдині новини" сказав начальник об’єднаногопресцентру Сил оборони Таврійського напрямку полковник ОлексійДмитрашківський, передає Укрінформ з посиланням на [](https://armyinform.com.ua/2023/04/25/oleksij-dmytrashkivskyj-rozpoviv-pro-zminy-taktyky-voroga-na-tavrijskomu-napryamku/)

Він повідомив, що "лише за вчора та сьогодні ворог майже 500 разів обстрілявнаші позиції з різних артилерійських систем. Щодо штурмових дій, розповівДмитрашківський, то ворог 22 рази штурмував позиції наших військ. Цевідбувалося у районі Мар’їнки, яку ворог не полишає спроб захопити, абиблокувати Авдіївку.

_Відео: телемарафон "Єдині новини"_

Також начальник об’єднаного пресцентру Сил оборони Таврійського напрямкузазначив, що вчора ворог дещо змінив свою тактику. Так, намагаючись показатисвою перевагу в повітрі, противник збільшив кількість завдавання авіаційнихударів, причому, перейшовши до тактики групових авіаударів. Тобто, два літакивідволікали українську ППО, а третій — завдавав ударів.

Через покращення погодних умов учора росіяни удвічі збільшили кількістьзастосування безпілотних літальних апаратів. Йдеться насамперед пророзвідувальні БПЛА, сказав він.

**Читайте також:** [ **Сирський** ](https://www.ukrinform.ua/rubric-other_news/3700531-sirskij-nazvav-pat-pricin-dla-utrimanna-bahmuta.html)

Також вчора вперше спостерігалася зміна застосування ворогом дронів-камікадзе."Вчора вдень вони спочатку застосували "Шахеди", які були вдало збиті, алепісля "Шахедів" з’явилися "Ланцети". Це мало на меті також виявлення нашихточок протиповітряної оборони", — сказав речник.

За його словами, попри нещодавню інформацію про прибуття в район [](https://www.ukrinform.ua/tag-avdiivka) нової танкової бригади окупаційноїармії, наразі вона ніяк себе не проявила, і для атак на наші позиції ворогчетверту добу поспіль використовує виключно піхоту. Можливо, припускаєДмитрашківський, це пов’язано з тим, що противник не стільки збираєтьсязастосовувати цю техніку, скільки продемонструвати ефект її присутності.

На Вугледарському напрямку у полі зору знову з’явилася розбита ворожа 155-табригада морської піхоти. Втім, малоймовірно, що вона могла повноцінновідновити боєздатність у такі стислі терміни.

**Читайте також:** [ **Наєв** ](https://www.ukrinform.ua/rubric-ato/3700449-vorog-zbilsiv-zastosuvanna-kerovanih-aviabomb-bo-mae-perevagu-v-aviacii-naev.html)

"От що у росіян добре виходить на цьому напрямку — так це застосовуватиавіацію по житловій забудові. Так, вчора ворог завдав удару по житловомубудинку у Вугледарі", — додав Дмитрашківський.

Як повідомлялося, у розвідці повідомили, що росіяни на території Україниперейшли в позиційну оборону, і єдині місця на фронті, де відбуваються їхніспроби наступу, – це Бахмут, а також спроба охопити з півночі Авдіївку талокальні бойові дії в Мар'їнці.

_Фото: Генштаб ЗСУ_

Source: [https://www.ukrinform.ua/rubric-ato/3700597-sili-oboroni-vorog-zbilsiv-artobstrili-zsu-na-tavrijskomu-napramku-500-raziv-za-dva-dni.html](https://www.ukrinform.ua/rubric-ato/3700597-sili-oboroni-vorog-zbilsiv-artobstrili-zsu-na-tavrijskomu-napramku-500-raziv-za-dva-dni.html)