<html>
<head><style>img{height: auto; width: auto\9; width:100%;}</style></head>
<body>
<h1>Інтеграція в НАТО залишається для Грузії вищим пріоритетом – Гарібашвілі</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-04-25T17:38:34+03:00</p>
<p>Modified Time: 2023-04-25T17:38:34+03:00</p>
<p>Description: У складних безпекових умовах, що складаються внаслідок російської агресії проти України, Грузія залишається на шляху європейської та євроатлантичної інтеграції, та розглядає подальше зближення з НАТО як найвищий пріоритет зовнішньої політики. — Укрінформ.</p>
<p>Images: ["<a href="https://static.ukrinform.com/photos/2022_02/thumb_files/630_360_1645786693-391.jpg">630_360_16457...</a>"]</p>
<p>Tags: ['Брюссель', 'Грузія', 'НАТО', 'Столтенберг']</p>
<p>Type: Article</p>
<!--METADATA-->

<p><img alt="" src="../Images/yкринформ/2023-04-25T17-38-34-03-00/630_360_1645786693-391.jpg" /> У складнихбезпекових умовах, що складаються внаслідок російської агресії проти України,Грузія залишається на шляху європейської та євроатлантичної інтеграції, тарозглядає подальше зближення з НАТО як найвищий пріоритет зовнішньої політики.</p>
<p>Про це сьогодні у Брюсселі під час спільної заяви для преси з Генеральнимсекретарем НАТО Єнсом Столтенбергом заявив прем’єр-міністр Грузії ІраклійГарібашвілі, повідомляє кореспондент Укрінформу.</p>
<p>«Євроатлантичні прагнення Грузії залишаються найвищим пріоритетом нашоїзовнішньої політики. Ми готові поглиблювати наш політичний діалог та практичнеспівробітництво з НАТО у всіх вимірах», - зазначив грузинський урядовець.</p>
<p><strong>Читайте також:</strong> <a href="https://www.ukrinform.ua/rubric-polytics/3700586-agresivna-povedinka-rosii-mae-buti-zupinena-raz-i-nazavzdi-stoltenberg.html"> <strong>Столтенб</strong> </a></p>
<p>Він підкреслив, що війна в Україні є величезним викликом для всієїєвропейської безпекової архітектури, для Грузії та для усього регіону. Такожвін нагадав, що Грузія має власні проблеми з росією, та триваючу окупаціюсвоїх територій.</p>
<p>Гарібашвілі подякував Генеральному секретарю НАТО за підтримку євроатлантичнихпрагнень Грузії, а також за непохитну підтримку суверенітету та територіальноїцілісності Грузії в межах її міжнародно визнаних кордонів.</p>
<p>«Я хочу також зазначити, що ми досягли значного прогресу протягом минулихдесяти років, - підписали Угоду про асоціацію та про зону вільної торгівлі зЄвропейським Союзом, отримали безвізовий режим. Минулого року ми отрималиєвропейську перспективу, що є історичним рішенням. Зараз ми активно працюємонад реалізацією так званих 12-ти пріоритетів, виконання яких буде завершеноневдовзі, і ми впевнені, що Грузія є гідною статусу країни-кандидата (начленство в ЄС – ред.)», - наголосив прем’єр-міністр Грузії.</p>
<p><strong>Читайте також:</strong> <a href="https://www.ukrinform.ua/rubric-world/3686857-berbok-poobicala-gruzii-pidtrimku-v-procesi-vstupu-kraini-do-es.html"> </a></p>
<p>Як повідомлялося, Парламент Грузії 7 березня у прискореному режимі затвердив упершому читанні законопроєкт «Про прозорість іноземного впливу», якийвважається подібним до російського репресивного закону про «іноагентів». Такерішення законодавців викликало масштабні протести під будівлею грузинськогопарламенту, внаслідок чого були затримані 133 особи. Зрештою, керівна партія«Грузинська мрія» та рух «Сила народу» вирішили відкликати з парламенту Грузіїцей законопроєкт.</p>
<p>Вчора, за підсумками Ради міністрів ЄС із закордонних справ, Високийпредставник ЄС Жозеп Боррель попросив Грузію представити переконливірезультати демократичного розвитку до кінця року, коли лідери країн ЄСрозглядатимуть рішення про надання Грузії статусу країни-кандидата.</p>
<p>Фото: gov.ge</p>
<p>Source: <a href="https://www.ukrinform.ua/rubric-world/3700592-integracia-v-nato-zalisaetsa-dla-gruzii-visim-prioritetom-garibasvili.html">https://www.ukrinform.ua/rubric-world/3700592-integracia-v-nato-zalisaetsa-dla-gruzii-visim-prioritetom-garibasvili.html</a></p>
</body>
</html>