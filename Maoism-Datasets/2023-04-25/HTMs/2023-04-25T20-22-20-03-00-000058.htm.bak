<html>
<head><style>img{height: auto; width: auto\9; width:100%;}</style></head>
<body>
<h1>У Мінреінтеграції назвали п'ять перших кроків України в Криму після деокупації</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-04-25T20:22:20+03:00</p>
<p>Modified Time: 2023-04-25T20:22:20+03:00</p>
<p>Description: Забезпечення безпеки, демілітаризація російських військових баз, притягнення до відповідальності держзрадників, відновлення органів державної влади, забезпечення інформаційної безпеки – такими будуть перші кроки України в Криму після його деокупації. — Укрінформ.</p>
<p>Images: ["<a href="https://static.ukrinform.com/photos/2023_04/thumb_files/630_360_1682443177-907.jpg">630_360_16824...</a>"]</p>
<p>Tags: ['Крим', 'Мінреінтеграції', 'Стратегія деокупації Криму']</p>
<p>Type: Article</p>
<!--METADATA-->

<p><img alt="" src="../Images/yкринформ/2023-04-25T20-22-20-03-00/630_360_1682443177-907.jpg" />Забезпечення безпеки, демілітаризація російських військових баз, притягненнядо відповідальності держзрадників, відновлення органів державної влади,забезпечення інформаційної безпеки – такими будуть перші кроки України в Кримупісля його деокупації.</p>
<p>Про це під час форуму «Крим Wave» розповів заступник міністра з питаньреінтеграції тимчасово окупованих територій Анатолій Стельмах, передаєкореспондент Укрінформу.</p>
<p>«Ми працюємо над першими кроками, які будуть зроблені після звільненняКримського півострова. Перший із них – це, безперечно, забезпечення безпекигромадян, які там проживають. Другий – демілітаризація півострова відросійських баз», - розповів Стельмах.</p>
<p><strong>Читайте також:</strong> <a href="https://www.ukrinform.ua/rubric-crimea/3700621-v-okupovanomu-krimu-pogirsuetsa-demograficna-situacia-deputatka.html"> </a></p>
<p>Третій крок, за його словами, – притягнення винних до відповідальності.</p>
<p>«Люди, які вчиняли кримінальні злочини стосовно нашої держави. будутьпритягнуті до відповідальності. А ті, хто незаконно прибув на півострів, маютьйого залишити, ми їх будемо видворяти», - додав заступник міністра.</p>
<p>Наступний крок - відновлення органів державної влади.</p>
<p>«Для цього наше міністерство спільно із Представництвом Президента в АРК,Офісом Президента працює над нормативно-правовим актом щодо створеннякадрового резерву. При органах держвлади будуть складатися списки людей, якіузагальнюватиме Агенція з питань державної служби. Таким чином буде створенореєстр працівників, які направлятимуться до Криму після його звільнення. Усіпосади в Криму мають бути зайняті професійними людьми і, безперечно,патріотами», - зауважив Стельмах.</p>
<p><strong>Читайте також:</strong> <a href="https://www.ukrinform.ua/rubric-crimea/3700613-pisla-deokupacii-krimu-na-pivostrovi-mae-buti-stvorena-vijskova-administracia-taseva.html"> </a></p>
<p>Він додав, що під час формування кадрового резерву для Криму буде враховано,що первинне право на обіймання тих чи інших посад має надаватися представникамкорінного народу, зокрема кримськотатарському.</p>
<p>«Також ми надаватимемо перевагу патріотично налаштованій молоді. І ще однакатегорія, до якої ми будемо апелювати для запису до кадрового резерву – нашіветерани. З кого, як не з них формувати посадовців для нашої держави», -акцентував заступник міністра.</p>
<p>П'ятий крок, який буде зроблено Україною в деокупованому Криму, за словамиСтельмаха, полягатиме в забезпеченні інформаційної безпеки.</p>
<p>«Ми маємо зробити так, аби російські ЗМІ не панували у Криму. Там має бутичесна думка української влади, повинні мати доступ іноземні ЗМІ. Люди маютьперестати жити у вакуумі російської пропаганди», - наголосив він.</p>
<p>Як повідомлялося, за словами Постійної Представниці Президента України в АРКпісля деокупації в Криму має бути створена військова адміністрація, потім -військово-цивільна адміністрація, після чого мають пройти вибори.</p>
<p>Source: <a href="https://www.ukrinform.ua/rubric-crimea/3700670-u-minreintegracii-nazvali-pat-persih-krokiv-ukraini-v-krimu-pisla-deokupacii.html">https://www.ukrinform.ua/rubric-crimea/3700670-u-minreintegracii-nazvali-pat-persih-krokiv-ukraini-v-krimu-pisla-deokupacii.html</a></p>
</body>
</html>