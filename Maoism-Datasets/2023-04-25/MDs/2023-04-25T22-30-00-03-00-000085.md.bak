# СБУ затримала російських агентів - один з них закликав ударити «Сатаною» по країнах Заходу

Authors: Ukrinform (Person)

Publisher: Укринформ (Organization)

Published Time: 2023-04-25T22:30:00+03:00

Modified Time: 2023-04-25T22:30:00+03:00

Description: Служба безпеки України нейтралізувала міжрегіональну мережу проросійських агентів, які поширювали в месенджерах і заборонених соціальних мережах дезінформацію та кремлівські наративи про війну. — Укрінформ.

Images: ["[630_360_16346...](https://static.ukrinform.com/photos/2021_10/thumb_files/630_360_1634664278-801.jpg)", "[1682424557-40...](https://static.ukrinform.com/photos/2023_04/1682424557-405.jpg)", "[1682424557-19...](https://static.ukrinform.com/photos/2023_04/1682424557-196.jpg)", "[1682424557-71...](https://static.ukrinform.com/photos/2023_04/1682424557-716.jpg)", "[1682424557-87...](https://static.ukrinform.com/photos/2023_04/1682424557-870.jpg)"]

Tags: ['СБУ', 'Кримінал', 'Війна з росією']

Type: Article

<!--METADATA-->

![](../Images/yкринформ/2023-04-25T22-30-00-03-00/630_360_1634664278-801.jpg) Службабезпеки України нейтралізувала міжрегіональну мережу проросійських агентів,які поширювали в месенджерах і заборонених соціальних мережах дезінформацію такремлівські наративи про війну.

Як передає Укрінформ, про це повідомила [ ](https://ssu.gov.ua/novyny/sbu-zatrymala-6-internetahentiv-rf-odyn-z-nykh-zaklykav-do-henotsydu-ukraintsiv-ta-udariv-raketamy-satana-po-zakhidnykh-krainakh) .

Встановлено, що до складу мережі входили шестеро ворожих поплічників. Більшучастину деструктивного контенту вони брали з російських інтернет-ресурсів.

![](../Images/yкринформ/2023-04-25T22-30-00-03-00/1682424557-405.jpg)

Зокрема, у Києві правоохоронці викрили 37-річного місцевого жителя, який уросійській соцмережі "Вконтакте" закликав до масових убивств українців ізастосування міжконтинентальних балістичних ракет "Сатана" проти західнихдержав-партнерів України.

**Читайте також:** [ **СБУ** ](https://www.ukrinform.ua/rubric-ato/3699980-sbu-ogolosila-pidozru-vagnerivcu-z-kazahstanu-akogo-vzali-v-polon-pid-bahmutom.html)

Також зловмисник намагався дискредитувати українських військових, зокремазахисників Азовсталі.

![](../Images/yкринформ/2023-04-25T22-30-00-03-00/1682424557-196.jpg)

Фігуранту оголошена підозра за низкою статтей Кримінального кодексу України:ч. 2 ст. 442 (геноцид), ч. 1 ст. 258-2 (публічні заклики до вчиненнятерористичного акту) та чч. 2, 3 ст. 109 (дії, спрямовані на насильницькузміну чи повалення конституційного ладу або на захоплення державної влади).

**Читайте також:** [ **СБУ** ](https://www.ukrinform.ua/rubric-other_news/3699994-sbu-zatrimala-oficera-cervinskogo-dii-akogo-prizveli-do-obstrilu-aerodromu-kanatove.html)

Також підозрюваному інкримінується вчинення злочинів, передбачених чч. 1, 2ст. 110 (посягання на територіальну цілісність і недоторканність України), ст.436 (пропаганда війни) та чч. 2, 3 ст. 436-2 (виправдовування, визнанняправомірною, заперечення збройної агресії рф проти України, глорифікація їїучасників) ККУ.

![](../Images/yкринформ/2023-04-25T22-30-00-03-00/1682424557-716.jpg)

В Одеські області правоохоронці блокували інформаційно-підривну діяльністьмісцевої жительки, яка адмініструвала декілька прокремлівських каналів уТелеграмі, де розміщувала публікації із закликами до обстрілів українськихміст і поширювала фейки про кількість загиблих оборонців України.

У Миколаївській області СБУ викрила дружину настоятеля одного із храмівУкраїнської православної церкви московського патріархату. У листуваннях ізжителями громади жінка схвалювала воєнні злочини загарбників і репостилаантиукраїнські матеріали російських медіа. Фігурантці оголошена підозра.

![](../Images/yкринформ/2023-04-25T22-30-00-03-00/1682424557-870.jpg)

У Харкові кіберфахівці задокументували злочинну діяльність місцевої жительки,яка в "Одноклассниках" закликала до співпраці із бойовиками та загарбницькоюпсевдоадміністрацією у захоплених районах на сході України.

Ще двоє ворожих агентів викриті в Черкаській області. Зловмисникипопуляризували учасників загарбницьких угруповань рф і "героїзували" їхнізлочини.

**Читайте також:** [ **СБУ** ](https://www.ukrinform.ua/rubric-society/3699917-u-spravi-katastrofi-vertolota-u-brovarah-priznacili-ponad-100-ekspertiz-sbu.html)

За згаданими фактами тривають слідчі дії в межах кримінальних проваджень задвома статтями Кримінального кодексу України: 436-2 (виправдовування, визнанняправомірною, заперечення збройної агресії рф проти України, глорифікація їїучасників) та ст. 111-1 (колабораційна діяльність).

Як повідомляв Укрінформ, днями СБУ затримала російську агентку, яка намагаласявлаштуватися до органу місцевого самоврядування в Черкаській області.

Source: [https://www.ukrinform.ua/rubric-society/3700489-sbu-zatrimala-rosijskih-agentiv-odin-z-nih-zaklikav-udariti-satanou-po-krainah-zahodu.html](https://www.ukrinform.ua/rubric-society/3700489-sbu-zatrimala-rosijskih-agentiv-odin-z-nih-zaklikav-udariti-satanou-po-krainah-zahodu.html)