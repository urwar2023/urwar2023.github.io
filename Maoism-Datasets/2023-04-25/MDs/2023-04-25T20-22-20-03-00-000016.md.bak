# У Мінреінтеграції назвали п'ять перших кроків України в Криму після деокупації

Authors: Ukrinform (Person)

Publisher: Укринформ (Organization)

Published Time: 2023-04-25T20:22:20+03:00

Modified Time: 2023-04-25T20:22:20+03:00

Description: Забезпечення безпеки, демілітаризація російських військових баз, притягнення до відповідальності держзрадників, відновлення органів державної влади, забезпечення інформаційної безпеки – такими будуть перші кроки України в Криму після його деокупації. — Укрінформ.

Images: ["[630_360_16824...](https://static.ukrinform.com/photos/2023_04/thumb_files/630_360_1682443177-907.jpg)"]

Tags: ['Крим', 'Мінреінтеграції', 'Стратегія деокупації Криму']

Type: Article

<!--METADATA-->

![](../Images/yкринформ/2023-04-25T20-22-20-03-00/630_360_1682443177-907.jpg)Забезпечення безпеки, демілітаризація російських військових баз, притягненнядо відповідальності держзрадників, відновлення органів державної влади,забезпечення інформаційної безпеки – такими будуть перші кроки України в Кримупісля його деокупації.

Про це під час форуму «Крим Wave» розповів заступник міністра з питаньреінтеграції тимчасово окупованих територій Анатолій Стельмах, передаєкореспондент Укрінформу.

«Ми працюємо над першими кроками, які будуть зроблені після звільненняКримського півострова. Перший із них – це, безперечно, забезпечення безпекигромадян, які там проживають. Другий – демілітаризація півострова відросійських баз», - розповів Стельмах.

**Читайте також:** [ ](https://www.ukrinform.ua/rubric-crimea/3700621-v-okupovanomu-krimu-pogirsuetsa-demograficna-situacia-deputatka.html)

Третій крок, за його словами, – притягнення винних до відповідальності.

«Люди, які вчиняли кримінальні злочини стосовно нашої держави. будутьпритягнуті до відповідальності. А ті, хто незаконно прибув на півострів, маютьйого залишити, ми їх будемо видворяти», - додав заступник міністра.

Наступний крок - відновлення органів державної влади.

«Для цього наше міністерство спільно із Представництвом Президента в АРК,Офісом Президента працює над нормативно-правовим актом щодо створеннякадрового резерву. При органах держвлади будуть складатися списки людей, якіузагальнюватиме Агенція з питань державної служби. Таким чином буде створенореєстр працівників, які направлятимуться до Криму після його звільнення. Усіпосади в Криму мають бути зайняті професійними людьми і, безперечно,патріотами», - зауважив Стельмах.

**Читайте також:** [ ](https://www.ukrinform.ua/rubric-crimea/3700613-pisla-deokupacii-krimu-na-pivostrovi-mae-buti-stvorena-vijskova-administracia-taseva.html)

Він додав, що під час формування кадрового резерву для Криму буде враховано,що первинне право на обіймання тих чи інших посад має надаватися представникамкорінного народу, зокрема кримськотатарському.

«Також ми надаватимемо перевагу патріотично налаштованій молоді. І ще однакатегорія, до якої ми будемо апелювати для запису до кадрового резерву – нашіветерани. З кого, як не з них формувати посадовців для нашої держави», -акцентував заступник міністра.

П'ятий крок, який буде зроблено Україною в деокупованому Криму, за словамиСтельмаха, полягатиме в забезпеченні інформаційної безпеки.

«Ми маємо зробити так, аби російські ЗМІ не панували у Криму. Там має бутичесна думка української влади, повинні мати доступ іноземні ЗМІ. Люди маютьперестати жити у вакуумі російської пропаганди», - наголосив він.

Як повідомлялося, за словами Постійної Представниці Президента України в АРКпісля деокупації в Криму має бути створена військова адміністрація, потім -військово-цивільна адміністрація, після чого мають пройти вибори.

Source: [https://www.ukrinform.ua/rubric-crimea/3700670-u-minreintegracii-nazvali-pat-persih-krokiv-ukraini-v-krimu-pisla-deokupacii.html](https://www.ukrinform.ua/rubric-crimea/3700670-u-minreintegracii-nazvali-pat-persih-krokiv-ukraini-v-krimu-pisla-deokupacii.html)