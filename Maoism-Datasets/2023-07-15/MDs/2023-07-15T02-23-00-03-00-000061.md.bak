# Поліція Швеції дозволила спалити Біблію і Тору на акції протесту

Authors: Ukrinform (Person)

Publisher: Укринформ (Organization)

Published Time: 2023-07-15T02:23:00+03:00

Modified Time: 2023-07-15T02:23:00+03:00

Description: Поліція Стокгольма заявила, що дала дозвіл на акцію протесту чоловікові, який має намір спалити Біблію та Тору біля посольства Ізраїлю у Швеції. — Укрінформ.

Images: ['[630_360_14911...](https://static.ukrinform.com/photos/2017_04/thumb_files/630_360_1491128371-7922.jpg)']

Tags: ['Ізраїль', 'Поліція', 'Протест', 'Швеція', 'Біблія', 'Коран']

Type: Article

<!--METADATA-->

![](../Images/yкринформ/2023-07-15T02-23-00-03-00/630_360_1491128371-7922.jpg) ПоліціяСтокгольма заявила, що дала дозвіл на акцію протесту чоловікові, який маєнамір спалити Біблію та Тору біля посольства Ізраїлю у Швеції.

Як передає Укрінформ, про це повідомляє [ Associated Press](http://apnews.com/article/sweden-burning-quran-bible-torah-59c286340400b685d112d506f942b79d) .

Чоловік, який подав заявку на акцію протесту, виявив бажання спалити Тору іБіблію біля посольства Ізраїлю у відповідь на спалення Корану, яке минулогомісяця вчинив поблизу мечеті у Стокгольмі іммігрант з Іраку.

Поліція Стокгольма погодила акцію, в якій візьмуть участь троє людей. Вонавідбудеться біля ізраїльського дипломатичного відомства у суботу о 14:00 закиївським часом.

Президент Ізраїлю Іцхак Герцог, який раніше засудив дозвіл Швеції на спалення[ Корану ](https://www.ukrinform.ua/tag-koran) , сказав, що «його серцерозбите» через те, що подібна доля чекає на Тору - священну книгу юдеїв.

**Читайте також:** [ Папа Франциск засудив спалення **Коран** у на акції уСтокгольмі ](https://www.ukrinform.ua/rubric-world/3730714-papa-francisk-zasudiv-spalenna-koranu-na-akcii-u-stokgolmi.html)

Своєю чергою міністр закордонних справ Ізраїлю Елі Коен закликав офіційнийСтокгольм запобігти спаленню Тори. А головний рабин країни Іцхак Йозефпопросив короля Швеції втрутитися у проведення запланованої акції.

Рада єврейських громад скандинавської країни теж висловила жаль з приводурішення поліції дозволити протест, провівши паралель між спаленням єврейськихкниг із «погромами, вигнаннями, інквізицією та Голокостом».

У Швеції закони про богохульство були скасовані у 1970-х роках, тоді як правона проведення публічних зібрань захищене конституцією.

**Читайте також:** [ Влада Швеції може заборонити публічні спалення **Коран**у ](https://www.ukrinform.ua/rubric-world/3732529-vlada-svecii-moze-zaboroniti-publicni-spalenna-koranu.html)

Як повідомляв Укрінформ, влада Швеції дала дозвіл на проведення демонстрації,під час якої біля мечеті у Стокгольмі спалили копію Корану. Це відбулося 28червня – в день початку мусульманського свята Курбан-байрам.

Source: [https://www.ukrinform.ua/rubric-world/3736007-policia-svecii-dozvolila-spaliti-bibliu-i-toru-na-akcii-protestu.html](https://www.ukrinform.ua/rubric-world/3736007-policia-svecii-dozvolila-spaliti-bibliu-i-toru-na-akcii-protestu.html)