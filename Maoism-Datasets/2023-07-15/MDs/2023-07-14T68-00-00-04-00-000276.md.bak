# Україна та Європейський Союз зміцнюють співпрацю в боротьбі з кіберагресією

Author: ['АРМІЯINFORM']

Time: 2023-07-14T68:00:00-04:00

Description: Делегація представників Апарату Ради національної безпеки і оборони України в Брюсселі... Война с Украиной 2022, Война с Украиной последние новости сегодня, Новости война с Украиной 2022 последние на сегодня, Будет ли война между Украиной и Россией и когда, Война с Украиной в 2022 году будет или нет,  Будет ли война с Украиной в ближайшее время что говорят,  Война с Украиной новости,  Новости Украины сегодня,  Украинские новости в украинских СМИ на русском

Images: ['[356201550_594128652897856_5454737907239277114_n.jpg](https://armyinform.com.ua/wp-content/uploads/2023/07/356201550_594128652897856_5454737907239277114_n.jpg)']

Tags: ['КІБЕРБЕЗПЕКА', 'РНБО УКРАЇНИ', 'УКРАЇНА']

Category: News

<!--METADATA-->

![](../Images/AРМІЯINFORM/2023-07-14T68-00-00-04-00/356201550_594128652897856_5454737907239277114_n.jpg)

Делегація представників Апарату Ради національної безпеки і оборони України вБрюсселі зустрілася з представниками Європейської служби зовнішньої діяльності(ЄСЗД), Генерального директорату з комунікаційних мереж, контенту і технологій(DG CONNECT) та ENISA.

Про це [повідомляє](https://www.rnbo.gov.ua/ua/Diialnist/6488.html) пресслужбаРНБО.

Українська делегація поділилася досвідом у протидії кіберагресії рф.

«Зокрема, йшлося про ефективні заходи запобігання кібератакам, побудовукібероборони та тісну співпрацю між суб’єктами кібербезпеки держави якключовий фактор успішної боротьби з кіберзагрозами. Також обговорили питаннязбільшення рівня міжнародної кіберзлочинності через активне долученнязловмисних акторів з боку рф. Міжнародним партнерам було представленоефективні заходи протидії, що вживаються Україною, зокрема поінформовано провпровадження системи фільтрації фішингових доменів Protective DNS», — йдетьсяу повідомленні.

Зустріч також стала платформою для обговорення організації третього раундукібердіалогу між Україною та Європейським Союзом. Сторони обговорили успіхиУкраїни та напрями подальшої гармонізації законодавства України іззаконодавством ЄС у сфері кібербезпеки.

«Сьогодні Україна стоїть на передовій боротьби з агресією рф й укіберпросторі, і ми прагнемо ділитися нашим досвідом з Європейським Союзом.Зустріч з представниками ЄС є важливим кроком поглиблення співпраці тазміцнення обороноздатності обох сторін. Дякуємо Європейському Союзу запідтримку України у війні, яка також триває й у кіберпросторі», — зазначилакерівник служби з питань інформаційної безпеки та кібербезпеки Апарату Радинаціональної безпеки і оборони України Наталія Ткачук.

У заході також взяли участь представники Міністерства оборони України,Національного координаційного центру кібербезпеки, Служби безпеки України,Збройних Сил України, Державної служби спеціального зв’язку та захистуінформації, Національної поліції України та Офісу Генерального прокурора.

Source: [https://armyinform.com.ua/2023/07/14/ukrayina-ta-yevropejskyj-soyuz-zmicznyuyut-spivpraczyu-v-borotbi-z-kiberagresiyeyu/](https://armyinform.com.ua/2023/07/14/ukrayina-ta-yevropejskyj-soyuz-zmicznyuyut-spivpraczyu-v-borotbi-z-kiberagresiyeyu/)