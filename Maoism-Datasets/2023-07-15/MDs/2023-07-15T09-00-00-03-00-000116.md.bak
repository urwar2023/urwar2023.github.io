# Пам’яті стрільця Андрія Черніцького (позивний «Апостол»)

Authors: Ukrinform (Person)

Publisher: Укринформ (Organization)

Published Time: 2023-07-15T09:00:00+03:00

Modified Time: 2023-07-15T09:00:00+03:00

Description: Він загинув у бою, прикриваючи своїх побратимів — Укрінформ.

Images: ['[630_360_16893...](https://static.ukrinform.com/photos/2023_07/thumb_files/630_360_1689332537-776.jpg)']

Tags: ["Пам'ять", 'Хмельницький', 'Війна з Росією', '#stoprussia']

Type: Article

<!--METADATA-->

![](../Images/yкринформ/2023-07-15T09-00-00-03-00/630_360_1689332537-776.jpg) Вінзагинув у бою, прикриваючи своїх побратимів

39-річний командир стрілецького відділення 19-го окремого стрілецькогобатальйону Андрій Черніцький (позивний «Апостол») загинув 1 липня 2023 року наЛуганщині.

«У бою з окупантами, прикриваючи побратимів, героїчно загинув депутат VIIскликання Хмельницької міської ради, наш побратим Андрій Черніцький «Апостол»,- [ повідомив](https://www.facebook.com/oleh.tiahnybok/posts/pfbid026rVrgdiCZHMWynv5faWR5orTAr96whDBjCgGzW6Lt5VrdkiWyYPredV1hDgGanxul)про загибель військовослужбовця голова ВО «Свобода» Олег Тягнибок.

![](../Images/yкринформ/2023-07-15T09-00-00-03-00/1689331276-411.jpg)

Боротьба за Україну для Андрія розпочалася ще під час Революції Гідності. Тодіна Майдані у Києві він отримав поранення. Згодом, коли почалася війна у 2014році, чоловік без вагань приєднався до лав ЗСУ та воював в артилерії.

Упродовж 2017-2020 років Андрій був депутатом Хмельницької ради. На початкуповномасштабної війни добровільно пішов у військкомат і потрапив на службу вновостворений 19-й окремий стрілецький батальйон.

![](../Images/yкринформ/2023-07-15T09-00-00-03-00/1689331277-178.jpg)

«Андрія знаю десять років, за цей час провели з ним немало часу разом. У2012-му агітували за «Свободу», у 2013-2014 роках боролись з режимомЯнуковича, тоді організовували кілька акцій «прямої дії», з Андрієм можна булойти на все, бо чітко був упевнений в ньому, як в самому собі. У 2015-му Андрійпішов воювати, служив артилеристом, був поранений. У 2016 році працювали з ниму ЖЕК-1, Андрій був хорошим головним інженером, завдяки заповзятості іпрацьовитості швидко заслужив авторитет серед хлопців. 1 липня, відбиваючитанкову атаку окупантів, Андрій загинув. Загинув як герой, врятувавшипобратимів, давши їм час для оборони…», - [ написав](https://www.facebook.com/permalink.php?story_fbid=pfbid02Y8Xx21dh9fpj8xXY34k7xyM5Tx6qJSdQeQTiQaDcsW1rtJPKF6e9CGhEKLNQoARtl&id=100010788641520)у соцмережі заступник міського голови Хмельницького Василь Новачок.

![](../Images/yкринформ/2023-07-15T09-00-00-03-00/1689331277-865.jpg)

Друзі знали Андрія як добру та відкриту людину, яка не тримала зла та образ.Подруга його сім’ї Анастасія Ярова [ поділилася,](https://www.facebook.com/yarova.a/posts/pfbid0A5uMcQ6XESnu17RbDKwdFjz3uWRcoNNqPhonzayFh4WF8VK3mvRSgLaQhu1uAGXEl)що він «любив Україну та захищав мову, дбав про традиції та культуру,виховував своїх дітей з Україною в серці».

Побратими називають «Апостола» совістю батальйону. Він завжди приходив надопомогу усім, хто її потребував.

![](../Images/yкринформ/2023-07-15T09-00-00-03-00/1689331278-615.jpg)

«Андрій (Апостол) Черніцький, ти прожив гідне життя, для мене честь матитакого кума та побратима як ти. Певно, втрата тебе одна з найболючіших у ційвійні. Ти загинув героєм, не вистачило у москалів куль, щоб побороти тебе… лиштанки змогли зупинити тебе, але не зупинять ту святу ідею, у яку ти вірив, таза яку ти воював. Памʼять про тебе буде жити вічно. Маю честь. Спочивай зБогом, брате…», - [ згадує](https://www.facebook.com/permalink.php?story_fbid=pfbid02SJJprwP4x8Boce7GGA1C7uQVzcjXt2SGfbfAaXi9ipyWZgLoL9AX2AuydEQiGLnWl&id=100011316101964)про Черніцького один із його побратимів.

У своєму останньому бою Андрій разом із Леонідом Оксютою зі Славути під часштурму бойових позицій врятував шістьох побратимів і знищив 30 ворогів.«Апостол» стріляв по танку з гранатомета, аби прикрити своїх бійців, якіопинилися в оточенні.

![](../Images/yкринформ/2023-07-15T09-00-00-03-00/1689331277-965.jpg)

«Андрій свідомо відволікав увагу на себе. Танк убив двох наших хлопців(Черніцького та Оксюту – ред.), але через півтори години побратими цей танкспалили. Андрій загинув, без перебільшення, як герой, і ми будемо клопотатипро те, аби надати Андрію та Леоніду звання «Герой України», - розповівпобратим загиблого Роман Миколаїв.

30 червня Андрій привітав свою дружину Іванну з днем народження і надіславквіти. А вже 1 липня вона дізналася про загибель коханого.

![](../Images/yкринформ/2023-07-15T09-00-00-03-00/1689331278-258.jpg)

Андрія Черніцького поховали на Алеї Слави кладовища мікрорайону Ракове уХмельницькому.

«Дуже важко сьогодні прощатися з Андрієм Черніцьким – щирим, справжнім,відважним воїном та гідним громадянином… Його внесок у розбудову України якміцної держави, її героїчний захист, постає прикладом для сьогодення і дляприйдешніх поколінь. Ми не стерті з карти, а продовжуємо жити і боронитивласну свободу завдяки таким воїнам, як він», - [ написав](https://www.facebook.com/permalink.php?story_fbid=pfbid0pT4H5ad3ZgY4s6bnR1ByZ6p5dmytyBNV5buHK4sfiV4rNJsXCrhfEtP2G8mZwfQal&id=100007475388021)у день прощання з Андрієм його знайомий Василь Камінський.

У загиблого воїна залишилися батьки, дружина та двоє дітей.

Вічна пам'ять Герою!

_Фото: Фейсбук-сторінка Андрія Черніцького, Фейсбук-сторінка ВасиляКамінського, сайт Vsim.ua_

Source: [https://www.ukrinform.ua/rubric-ato/3734327-pamati-strilca-andria-cernickogo-pozivnij-apostol.html](https://www.ukrinform.ua/rubric-ato/3734327-pamati-strilca-andria-cernickogo-pozivnij-apostol.html)