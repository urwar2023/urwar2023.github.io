# Сенцов після лікування контузії повертається на фронт

Authors: Ukrinform (Person)

Publisher: Укринформ (Organization)

Published Time: 2023-07-14T20:49:00+03:00

Modified Time: 2023-07-14T20:49:00+03:00

Description: Режисер і письменник Олег Сенцов, який нині воює у лавах Збройних сил України і після нещодавно отриманої контузії проходив лікування, завтра повертається на фронт. — Укрінформ.

Images: ['[630_360_16889...](https://static.ukrinform.com/photos/2023_07/thumb_files/630_360_1688929125-487.jpg)', '[1689353395-53...](https://static.ukrinform.com/photos/2023_07/1689353395-530.jpg)']

Tags: ['Сенцов', 'Війна з Росією']

Type: Article

<!--METADATA-->

![](../Images/yкринформ/2023-07-14T20-49-00-03-00/630_360_1688929125-487.jpg) Режисер іписьменник Олег Сенцов, який нині воює у лавах Збройних сил України і післянещодавно отриманої контузії проходив лікування, завтра повертається на фронт.

Про це він сказав на церемонії нагородження його і письменниці Оксани Забужкофранцузьким орденом Почесного легіону у Національному заповіднику "СофіяКиївська", повідомляє кореспондент Укрінформу.

"Я приїхав сюди з фронту і завтра повертаюсь назад, тому що зараз моє місцетам, поруч з моїми побратимами, з тими, хто зі зброєю в руках зараз боронитьнашу свободу", - сказав Сенцов.

![](../Images/yкринформ/2023-07-14T20-49-00-03-00/1689353395-530.jpg)

Він розповів, що після початку широкомасштабного вторгнення у багатьох,зокрема в нього, запитували, скільки триватиме ця війна.

**Читайте також:** [ Посол Франції вручив Забужко і **Сенцов** у нагороду -Орден Почесного легіону ](https://www.ukrinform.ua/rubric-culture/3735947-posol-francii-vruciv-zabuzko-i-sencovu-najvisu-francuzku-nagorodu-orden-pocesnogo-legionu.html)

"Я сказав, що мінімум два-три роки. Тоді багато хто сприймав це дуже критичноі "в багнети", думаючи, що вона закінчиться за два-три тижні. Минуло вжепівтора року. Ми не програли і не програємо - це вже ясно всім. Але ми ще неперемогли, і скільки йти до перемоги, ніхто не знає. Прогнози - річ дуженевдячна. Але я знаю, що ми пройдемо цей шлях до кінця, а в кінці буде нашаперемога", - сказав колишній в'язень Кремля.

Висловлюючи подяку за нагороду, він зазначив, що вважає її також відзнакою длятих, хто зараз перебуває на фронті, у госпіталях чи російському полоні, атакож тих, хто загинув з вірою в перемогу.

"Ми теж у неї віримо і обов'язково її доб'ємося. Це буде велика перемога. Алевелика перемога не може бути швидкою, велика перемога не буде дешевою, великаперемога не буде легкою", - зауважив Сенцов.

Як повідомлялося, режисер і військовий, колишній політв'язень Кремля ОлегСенцов у суботу, 9 липня, дістав контузію (акубаротравму) на фронті. У червнійому присвоїли звання молодшого лейтенанта.

Source: [https://www.ukrinform.ua/rubric-ato/3735964-sencov-pisla-likuvanna-kontuzii-povertaetsa-na-front.html](https://www.ukrinform.ua/rubric-ato/3735964-sencov-pisla-likuvanna-kontuzii-povertaetsa-na-front.html)