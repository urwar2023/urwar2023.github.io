# Україна не підписуватиме жодних документів з РФ при закупівлі реакторів у Болгарії - Енергоатом

Authors: Ukrinform (Person)

Publisher: Укринформ (Organization)

Published Time: 2023-07-14T23:25:00+03:00

Modified Time: 2023-07-14T23:25:00+03:00

Description: У НАЕК «Енергоатом» заявили, що не збираються підписувати угоду з РФ при купівлі у Болгарії ядерних реакторів та іншого енергетичного обладнання російського виробництва. — Укрінформ.

Images: ['[630_360_16793...](https://static.ukrinform.com/photos/2023_03/thumb_files/630_360_1679389838-404.jpg)']

Tags: ['Болгарія', 'Енергоатом', 'Атомна енергетика']

Type: Article

<!--METADATA-->

![](../Images/yкринформ/2023-07-14T23-25-00-03-00/630_360_1679389838-404.jpg) У НАЕК«Енергоатом» заявили, що не збираються підписувати угоду з РФ при купівлі уБолгарії ядерних реакторів та іншого енергетичного обладнання російськоговиробництва.

Про це Енергоатом повідомив у [ Телеграмі ](http://t.me/energoatom_ua/13962) ,коментуючи думку експерта Миколи Штейнберга, яку раніше [ оприлюднив](http://www.ukrinform.ua/rubric-economy/3735408-dla-kupivli-adernih-reaktoriv-u-bolgarii-treba-bude-pidpisati-ugodu-z-rosieu-ekspert.html)Укрінформ.

«Інформуємо, що переговори з урядом Болгарії щодо купівлі Україною двохядерних реакторних установок для встановлення їх на майданчиках недобудованихенергоблоків №№ 3, 4 Хмельницької АЕС дійсно тривають. Це у своєму коментаріУкрінформу раніше підтвердив Міністр енергетики України Герман Галущенко. Та,попри заяви Миколи Штейнберга, Україна не здійснює жодних перемовин і непланує підписувати жодних документів з Росією», – зазначили в компанії.

Наголошується, що встановлення реакторних установок, за умови успішнихперемовин з болгарською стороною, здійснюватиметься разом з міжнароднимипартнерами Енергоатому, зокрема американською компанією Westinghouse, з якоюукладено угоди щодо будівництва в Україні нових енергоблоків.

«При цьому Україна жодним чином не залежатиме від країни-агресорки в будь-якому технічному обслуговуванні вищезазначеного устаткування», – додали вкомпанії.

Крім того, Енергоатом повідомив, що наразі АТ КІЕП та ДП НДІБК провелиобстеження елементів, конструкцій та вузлів недобудованих будівель і споруденергоблоків №3 та № 4 Хмельницької [ АЕС ](https://www.ukrinform.ua/tag-aes). У межах техніко-економічних обґрунтувань підтвердили можливість використаннянаявних конструкцій для подальшого завершення будівництва обох блоків.

**Читайте також:** [ Україна домовляється з Болгарією про купівлю російськихядерних **реакторів** \- Галущенко ](https://www.ukrinform.ua/rubric-economy/3734839-ukraina-domovlaetsa-z-bolgarieu-pro-kupivlu-rosijskih-adernih-reaktoriv-galusenko.html)

Станом на початок липня 2023 року результати обстеження підтверджуютьактуальність висновків спеціалізованих експертних організацій щодо можливостідобудови енергоблоків на тих будівельних конструкціях, які були зведеніраніше, додали в Енергоатомі.

При цьому пресслужба Енергоатому твердить, ніби Укрінформ не звертався докомпанії по роз'яснення стосовно цього питання.

Інформуємо, що кореспондент Укрінформу 7 липня телефоном звертався по коментардо пресслужби, але почув у відповідь, мовляв, НАЕК не буде коментувати такуінформацію. «Ми офіційно не коментуємо, йдуть перемовини», - передаємодослівну цитату представника пресслужби компанії.

Як повідомляли західні ЗМІ, Україна близька до укладення угоди з Болгарієющодо купівлі двох ядерних реакторів російського виробництва та іншого критичноважливого енергетичного обладнання. За угодою болгарська державна енергетичнакомпанія NEK мала продати НАЕК «Енергоатом» обладнання з недобудованої АЕС«Белене» щонайменше за 600 млн євро.

**Читайте також:** [ **Енергоатом** застрахував усі атомні станції України навипадок ядерного інциденту ](https://www.ukrinform.ua/rubric-economy/3734196-energoatom-zastrahuvav-usi-atomni-stancii-ukraini-na-vipadok-adernogo-incidentu.html)

12 липня цю інформацію під час конференції підтвердив міністр енергетикиГерман Галущенко, заявивши, що встановлення реакторів планується спільно замериканською компанією Westinghouse.

Згодом колишній головний інженер Чорнобильської АЕС, ексзаступник міністрапалива та енергетики (2002-2006 рр.) Микола Штейнберг висловив думку, що дляпридбання реакторів та такого обладнання має бути підписана тристороння угодаміж Україною, Болгарією та Росією.

Енергетичний експерт Ігор Маскалевич [ зауважив](http://www.ukrinform.ua/rubric-economy/3735878-ukraina-matime-tehnicni-problemi-iz-vstanovlennam-bolgarskih-reaktoriv-ekspert.html) , що у разікупівлі Україною атомних реакторів російського виробництва у Болгарії, можутьвиникнути технічні проблеми з їх встановленням та подальшим технічнимобслуговуванням.

Source: [https://www.ukrinform.ua/rubric-economy/3736002-ukraina-ne-pidpisuvatime-zodnih-dokumentiv-z-rf-pri-zakupivli-reaktoriv-u-bolgarii-energoatom.html](https://www.ukrinform.ua/rubric-economy/3736002-ukraina-ne-pidpisuvatime-zodnih-dokumentiv-z-rf-pri-zakupivli-reaktoriv-u-bolgarii-energoatom.html)