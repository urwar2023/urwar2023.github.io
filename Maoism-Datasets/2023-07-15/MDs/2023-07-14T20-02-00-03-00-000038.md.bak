# Кожен успіх кожної нашої бойової бригади заслуговує на вдячність – Зеленський

Authors: Ukrinform (Person)

Publisher: Укринформ (Organization)

Published Time: 2023-07-14T20:02:00+03:00

Modified Time: 2023-07-14T20:02:00+03:00

Description: Кожна тисяча метрів просування вперед, кожен успіх кожної нашої бойової бригади заслуговує на вдячність. — Укрінформ.

Images: ['[630_360_16893...](https://static.ukrinform.com/photos/2023_07/thumb_files/630_360_1689354431-687.png)']

Tags: ['Звернення', 'Зеленський']

Type: Article

<!--METADATA-->

![](../Images/yкринформ/2023-07-14T20-02-00-03-00/630_360_1689354431-687.png) Кожнатисяча метрів просування вперед, кожен успіх кожної нашої бойової бригадизаслуговує на вдячність.

Про це у своєму [ традиційному зверненні](https://t.me/V_Zelenskiy_official/6976) заявив Президент ВолодимирЗеленський.

_**Бажаю здоровʼя, шановні українці й українки!** _

Головне за сьогодні.

Провів засідання Ставки – дуже детальне, сфокусоване передусім на передовій.Ситуація на всіх ключових напрямах дій – як захисту від російських штурмів,так і наших активних кроків уперед. Плюс усе, що для цього важливо. Снаряди,зброя, техніка. Раціональність використання снарядів, постачання від партнеріві наше, українське виробництво. Логістика.

Були, як і завжди на Ставці, доповіді наших командувачів: Головком,командувачі оперативних напрямків… Залужний, Сирський, Тарнавський… Командириіз конкретних ділянок передової. А також міністр внутрішніх справ Клименко.Керівник Прикордонної служби Дейнеко. Була важлива доповідь керівника ГУРБуданова щодо ситуації на території Білорусі – дуже уважно стежимо, що тамвідбувається з погляду безпеки. Станом на сьогодні масштабних загроз немає.Повне наше зосередження – на фронті.

Маємо всі розуміти дуже чітко – максимально чітко, – що російські сили нанаших південних та східних землях вкладаються усім, чим можуть, у те, щобзупинити наших воїнів. І кожна тисяча метрів просування вперед, кожен успіхкожної нашої бойової бригади заслуговує на вдячність. Усі, хто йде на штурм,усі, хто відбиває ворожі штурми, – молодці, і я вдячний кожному нашому воїну!

Цього тижня ми ще не закінчили заплановану міжнародну роботу. Ще будутьважливі переговори для України. І вже готуємося до наступних тижнів. Мижодного дня не будемо зменшувати нашу міжнародну активність, зокрема те, щостосується Формули миру, гарантій безпеки для України на шляху в НАТО ідомовленостей із партнерами щодо зброї для України та щодо санкцій протиРосії. Готуємо й нові рішення РНБО щодо санкцій.

Продовжую наради щодо трансформації України. Сьогодні – щодо військовоїосвіти. Увесь досвід наших воїнів, всі набуті компетенції українців і україноку війні, наш спільний із партнерами новий досвід оборони – усе це маємоінтегрувати в оновлену українську військову освіту.

Зрозуміло, що ця галузь на державному рівні заслуговує суттєвого оновлення. Ідуже важливо, щоб до дискусії про таке оновлення були залучені ті, хто заразпрактично захищає нашу державу та вже тренує захисників і захисниць нашоїдержави.

І ще одне.

Сьогодні узяв участь у розмові в Америці – на конференції за участю керівниківнайбільших та найперспективніших глобальних компаній, найбільших філантропів.Інвестиції, робочі місця в Україні, підтримка нашої держави та людей… Заразукраїнці розкрили величезний потенціал нашої країни. Увесь він спрямований нанаш захист. Але, коли ми завершимо війну, український потенціал має бутиінвестований в український розвиток. Світ із великою зацікавленістю чекає,яким буде цей розвиток, що дасть світу Україна перемоги. І це питання кожен ікожна зараз в Україні, хто працює для держави, хто планує працювати длядержави… кожен і кожна зараз мають поставити це питання собі. Та знайтивідповіді.

Україна стала глобальною силою. І має стати силою глобального розвитку.Впевнений, так і буде

Слава всім, хто б’ється заради України! Я дякую кожному й кожній, хто захищаєнашу державу!

_**Слава Україні!** _

Фото: ОП

Source: [https://www.ukrinform.ua/rubric-ato/3735950-kozen-uspih-koznoi-nasoi-bojovoi-brigadi-zaslugovue-na-vdacnist-zelenskij.html](https://www.ukrinform.ua/rubric-ato/3735950-kozen-uspih-koznoi-nasoi-bojovoi-brigadi-zaslugovue-na-vdacnist-zelenskij.html)