# Рішення ЄСПЛ у справі «Росія проти України» буде письмовим - Сокоренко

Authors: Ukrinform (Person)

Publisher: Укринформ (Organization)

Published Time: 2023-07-14T-11:42:00+03:00

Modified Time: 2023-07-14T21:42:00+03:00

Description: Рішення Європейського суду з прав людини у справі "Росія проти України", яке очікується 18 липня, буде представлене у письмовій формі. — Укрінформ.

Images: ['[630_360_16747...](https://static.ukrinform.com/photos/2023_01/thumb_files/630_360_1674752556-437.jpg)']

Tags: ['ЄСПЛ', 'Україна проти Росії', 'Війна з Росією']

Type: Article

<!--METADATA-->

![](../Images/2023-07-14T-11-42-00-03-00/630_360_1674752556-437.jpg) РішенняЄвропейського суду з прав людини у справі "Росія проти України", якеочікується 18 липня, буде представлене у письмовій формі.

Про це в коментарі кореспондентові Укрінформу в Гаазі повідомила уповноваженау справах ЄСПЛ Маргарита Сокоренко.

“Відповідно до пресрелізу ЄСПЛ рішення має бути опубліковане 18 липня 2023року на сайті, де розміщуються усі його рішення у справах. Тому воно будеписьмовим, а не як у попередніх міждержавних справах - з публічнимпроголошенням. У принципі, це логічно, враховуючи саму історію позову Росії доУкраїни в ЄСПЛ, і відмову РФ у принципі співпрацювати із судом з березня 2022року”, - сказала вона.

Сокоренко також висловила очікування, що результат у цій справі потішить.

“Для мене цей позов - про альтернативну версію Росії її ж агресії проти нашоїдержави. Якщо коротко, вони заявляли про низку порушень прав людини Україною,в першу чергу російськомовного населення, розповідаючи про дискримінацію таутиски. Я можу оцінювати лише шанси України у цій справі, і, як на мене,результат порадує”, - сказала уповноважена у справах ЄСПЛ.

**Читайте також:** [ **ЄСПЛ** наступного тижня оголосить рішення у справіРосія проти України ](https://www.ukrinform.ua/rubric-polytics/3735802-espl-nastupnogo-tizna-ogolosit-risenna-u-spravi-rosia-proti-ukraini.html)

За її словами, ЄСПЛ активізувався у розгляді справ щодо Росії – якіндивідуальних, так і міждержавних.

“Майже кожного місяця ми бачимо нові рішення в індивідуальних справах зазаявами російських громадян, в яких ЄСПЛ констатує доволі жорсткі порушення.До слова, цього тижня якраз винесено важливе рішення у справі “Нємцова протиРосії” за заявою доньки російського опозиційного політика Бориса Нємцова,якого було вбито в лютому 2015 року. ЄСПЛ вказав на ряд недоліків та проблем упроведеному розслідуванні вбивства Нємцова", - зазначила Сокоренко.

Крім того, зауважила вона, ЄСПЛ активізувався в міждержавних справах “Українапроти Росії (щодо Криму)” та “Україна та Нідерланди проти Росії” щодо порушеньправ людини на окупованих територіях з початку збройної агресії Росії з лютого2014 року та під час повномасштабного вторгнення з 24 лютого 2022 року. Низкаважливих процедурних кроків відбудеться вже восени цього року, зауважилауповноважена.

**Читайте також:** [ У ЄСПЛ 38% справ торік стосувалися росії](https://www.ukrinform.ua/rubric-world/3692303-u-espl-38-sprav-torik-stosuvalisa-rosii.html)

"Що важливо – [ ЄСПЛ ](https://www.ukrinform.ua/tag-espl) продовжує розглядатисправи навіть попри відсутність будь-якої співпраці з боку Росії з березня2022 року. Для цього суд прийняв відповідний алгоритм дій та дотримуєтьсяйого. Це важливий сигнал Росії та й, у принципі, будь-якій державі, якавирішує зухвало та цинічно порушувати міжнародні зобов'язання, щовідповідальності не уникнути. А жорна міжнародного правосуддя хоч іобертаються не так швидко, як хотілося б усім без винятку українцям, протеневідворотно ведуть до міжнародно-правової відповідальності російськогоагресора”, - підсумувала Сокоренко.

Як повідомляв Укрінформ, Європейський суд з прав людини 18 липня оголоситьрішення у справі "Росія проти України", у якій країна-агресор намагаєтьсяпокласти на Україну відповідальність за трагедію МН17 через незакриттяповітряного простору.

**Читайте також:** [ Уповноважена у справах ЄСПЛ: рішення суду розбиває версіюросії про «іхтамнєт» ](https://www.ukrinform.ua/rubric-polytics/3660052-upovnovazena-u-spravah-espl-risenna-sudu-rozbivae-versiu-rosii-pro-ihtamnet.html)

Також Росія заявляє про нібито існування в Україні “адміністративних практик”щодо вбивств, викрадень, примусового переселення, втручання у право голосу,обмеження на використання російської мови, нападів на посольство і консульстваРФ, а також перекриття води для Криму.

Source: [https://www.ukrinform.ua/rubric-polytics/3735982-risenna-espl-u-spravi-rosia-proti-ukraini-bude-pismovim-sokorenko.html](https://www.ukrinform.ua/rubric-polytics/3735982-risenna-espl-u-spravi-rosia-proti-ukraini-bude-pismovim-sokorenko.html)