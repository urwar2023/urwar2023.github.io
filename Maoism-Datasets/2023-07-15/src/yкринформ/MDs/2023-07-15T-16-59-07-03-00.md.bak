# Обвинувачений у держзраді журналіст Коцаба вперше вийшов на зв'язок у суді

Authors: Ukrinform (Person)

Publisher: Укринформ (Organization)

Published Time: 2023-07-15T-16:59:07+03:00

Modified Time: 2023-07-15T10:59:07+03:00

Description: Обвинувачений у державній зраді журналіст Руслан Коцаба вперше вийшов на зв'язок онлайн під час судового засідання, що проходило у Коломиї на Прикарпатті. — Укрінформ.

Images: ['[630_360_16894...](https://static.ukrinform.com/photos/2023_07/thumb_files/630_360_1689407689-747.jpg)']

Tags: ['Коцаба', 'Суд', 'Держзрада', 'Коломия']

Type: Article

<!--METADATA-->

![](../Images/2023-07-15T-16-59-07-03-00/630_360_1689407689-747.jpg)Обвинувачений у державній зраді журналіст Руслан Коцаба вперше вийшов назв'язок онлайн під час судового засідання, що проходило у Коломиї наПрикарпатті.

Про це повідомляє [ Суспільне ](http://suspilne.media/529185-obvinuvacenij-u-derzzradi-zurnalist-ruslan-kocaba-vperse-vijsov-na-zvazok-u-sudi-so-vidomo/) ,передає Укрінформ.

На минулому засіданні обвинуваченому призначили державного захисника, оскількиадвокат Світлана Новицька повідомила, що не може брати участь у засіданнях, бодоглядає за хворою матір'ю.

Проте Коцаба відмовився від безкоштовного адвоката та наполягав на участі всудових засіданнях його захисниці Тетяни Монтян. "Вона може брати участьонлайн у судовому засіданні як чинний адвокат. Вона перебуває на територіїУкраїни, у місті Донецьк, а Донецьк — це Україна", — сказав обвинувачений.

Однак прокурор Олексій Безрукий наголосив, що адвоката Тетяну Монтян тежобвинувачують у державній зраді.

"На жаль, до цього часу все ще адвокат Монтян Тетяна є підозрюваною за чотирмастаттями. Три з них є тотожними з обвинуваченням Коцаби. Це поваленняконституційного ладу і захоплення державної влади, посягання на територіальнуцілісність України, колабораційна діяльність. А те, що вона перебуває вДонецьку, свідчить лише про ґрунтовність підозри", — сказав Безрукий.

На прохання Коцаби колегія суддів призначила наступне судове засідання на 31серпня 2023 року, аби в ньому могла взяти участь адвокат Світлана Новицька.

**Читайте також:** [ Житель Чернівців дістав підозру в **держзраді** за роботуна російський генштаб ](https://www.ukrinform.ua/rubric-regions/3711662-zitel-cernivciv-distav-pidozru-v-derzzradi-za-robotu-na-rosijskij-genstab.html)

Як повідомлялося, у січні 2015 року Руслан Коцаба розмістив у мережі Інтернетвідеозвернення, у якому закликав українців бойкотувати мобілізацію. Окрімтого, він брав участь у низці передач пропагандистського характеру наросійських телеканалах.

Коцабу затримали у лютому 2015 року. Його обвинуватили у державній зраді таперешкоджанні діяльності Збройних сил України.

У травні 2016 року Івано-Франківський міський суд призначив журналіступокарання у вигляді трьох з половиною років позбавлення волі за перешкоджаннядіяльності ЗСУ.

**Читайте також:** [ Про підозру повідомили жителю Краматорська, якийкоригував російський ракетний удар ](https://www.ukrinform.ua/rubric-regions/3729176-pro-pidozru-povidomili-zitelu-kramatorska-akij-koriguvav-rosijskij-raketnij-udar.html)

Після оскарження вироку Апеляційний суд області виправдав Коцабу. Прокуратураоскаржила це рішення у Вищому спеціалізованому суді України, який направивсправу на повторний розгляд. З квітня 2019 року вона перебуває на розгляді вКоломийському суді.

16 січня 2023 року засідання у справі Руслана Коцаби не відбулося через неявкувсіх сторін.

9 березня суддя Олександр Калинюк повідомив, що обвинувачений виїхав у США запрограмою "Єднання заради України", запроваджену для допомоги українськимбіженцям.

_Фото: Суспільне_

Source: [https://www.ukrinform.ua/rubric-regions/3736096-obvinuvacenij-u-derzzradi-zurnalist-kocaba-vperse-vijsov-na-zvazok-u-sudi.html](https://www.ukrinform.ua/rubric-regions/3736096-obvinuvacenij-u-derzzradi-zurnalist-kocaba-vperse-vijsov-na-zvazok-u-sudi.html)