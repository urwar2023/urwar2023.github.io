# Стратегія впровадження програми ментального здоров’я на місцях уже вибудувана - ОП

Authors: Ukrinform (Person)

Publisher: Укринформ (Organization)

Published Time: 2023-07-15T00:03:00+03:00

Modified Time: 2023-07-15T00:03:00+03:00

Description: Стратегія впровадження Всеукраїнської програми ментального здоров’я на місцях станом на сьогодні вибудувана, створені регіональні координаційні центри підтримки цивільного населення та призначені місцеві координатори програми. — Укрінформ.

Images: ['[630_360_16893...](https://static.ukrinform.com/photos/2023_07/thumb_files/630_360_1689377450-902.jpeg)']

Tags: ['Олена Зеленська', 'Офіс Президента', 'Шмигаль', 'Ментальне здоров’я']

Type: Article

<!--METADATA-->

![](../Images/2023-07-15T00-03-00-03-00/630_360_1689377450-902.jpeg) Стратегіявпровадження Всеукраїнської програми ментального здоров’я на місцях станом насьогодні вибудувана, створені регіональні координаційні центри підтримкицивільного населення та призначені місцеві координатори програми.

Як передає Укрінформ, про це повідомляє [ Офіс Президента](http://www.president.gov.ua/news/olena-zelenska-shob-stvoriti-efektivnu-sistemu-psihosocialno-84337) за підсумками засідання Міжвідомчоїкоординаційної ради з питань охорони психічного здоров’я та наданняпсихологічної допомоги особам, які постраждали внаслідок збройної агресії РФ,

Захід відбувся під головуванням Прем’єр-міністра Дениса Шмигаля в межахініціативи дружини Президента Олени Зеленської щодо розробки та впровадженняВсеукраїнської програми ментального здоров’я.

Участь у засіданні взяли представники Офісу Президента, центральних органіввиконавчої влади, Координаційного центру з психічного здоров’я при КабінетіМіністрів й неурядового сектора, начальники обласних військових адміністраційі народні депутати. Також на заході була присутня дружина Президента.

![](../Images/2023-07-15T00-03-00-03-00/1689377439-136.jpeg)

Учасники засідання обговорили проміжні результати щодо пріоритетних проєктів інапрацьовували рішення для підтримки військових, ветеранів та членів їхніхродин, їхнього найближчого соціального оточення. Окрему увагу приділилиреалізації державою комунікаційної кампанії "Ти як?", мета якої – сприятиформуванню в суспільстві культури піклування про ментальне здоров’я.

Як зауважила перша леді, засідання збіглося з однією з "важких" дат –роковинами удару російських військ по центру Вінниці. Тоді загинули 29 людей,зокрема пацієнти і працівники місцевої клініки. Серед загиблих була дівчинкаЛіза – дитина із синдромом Дауна.

![](../Images/2023-07-15T00-03-00-03-00/1689377439-322.jpeg)

"Я розповідала, що була знайома з нею, ми разом знімалися в ролику за участюдітей. Це лише одна з жахливих історій втрат і переживання втрати, яківідбулися за час війни. Давайте усвідомимо, що ми з вами тут саме для того,щоб дати відповідь на це важке питання: як жити далі? І мамі Лізи, і всімбатькам, які втратили дітей, і всім дітям, які втратили батьків. І родинам,які, окрім війни, мають у родині ще й непростий діагноз. І ми повиннівідповісти, як упоратися захисникам і їхнім родинам із досвідом поранень,втрат, полону", – зазначила Зеленська.

Очікується, що потенційна потреба в послугах з ментального здоров’язбільшиться щонайменше на 50%. Водночас встановлено, що 71% українців ужевідчувають стрес і знервованість.

**Читайте також:** [ Зеленська розповіла про те, як вдячність рятує від стресу](https://www.ukrinform.ua/rubric-society/3730033-zelenska-rozpovila-pro-te-ak-vdacnist-ratue-vid-stresu.html)

Дружина Президента наголосила на системності та постійній доступності послугдля ментального здоров’я. Вони мають бути гнучкими і зрозумілими. У цьомусенсі важливе залучення всіх виконавців Всеукраїнської програми ментальногоздоров’я.

Як зазначається, завдяки роботі Міністерства охорони здоров’я надпріоритетними проєктами вже формується зрозумілий для людини маршрут отриманняпослуги.

Зокрема, МОЗ працює над інтеграцією послуги з охорони психічного здоров’я напервинній ланці. Завдяки навчанню за програмою ВООЗ mhGAP уже понад 27 тисячфахівців, зокрема сімейних лікарів, можуть допомагати своїм пацієнтам ізрозладами сну, тривожними станами, депресіями тощо.

![](../Images/2023-07-15T00-03-00-03-00/1689377450-955.jpeg)

За даними ОП, відповідну допомогу отримали десятки тисяч українців.Міністерство освіти і науки, втілюючи проєкт із тотальної психоедукації навсіх рівнях освіти, працює над адаптацією курсу соціально-емоційного навчанняWell-Being для учнів 1-6 класів.

Міністерство соціальної політики почало проєкт з розбудови мережі "Центрівжиттєстійкості" та вже має понад 200 заявок від громад на їх створення. Такіцентри стануть фронт-офісом для надавачів послуг і єдиною точкою входу длялюдей.

Міністерство у справах ветеранів на 85% завершило розробку системи скринінгументального здоров'я і найближчим часом розпочинає її тестування.

Відповідальними за впровадження Всеукраїнської програми ментального здоров’яна місцях є заступники начальників військових адміністрацій. Реалізаціяпрограми охоплює в державі всі рівні, починаючи з національного, завершуючикабінетом сімейного лікаря в громаді.

**Читайте також:** [ Зеленська і віцепрезидент Єврокомісії обговорилиВсеукраїнську програму **ментального** здоров’я](https://www.ukrinform.ua/rubric-society/3723508-zelenska-i-viceprezident-evrokomisii-obgovorili-vseukrainsku-programu-mentalnogo-zdorova.html)

Особливу увагу учасники засідання приділили наданню психологічної допомогивійськовим, ветеранам і їхнім сім’ям. Разом із родинами та найближчимсоціальним оточенням – це 30% населення України. Завдання – надати підтримкузахисникам на фронті та не "втратити" людину після демобілізації та поверненняв мирне життя, забезпечити безперервне надання допомоги, щоб запобігтиможливим негативним наслідкам від травматичного досвіду війни.

"У процесі роботи над Всеукраїнською програмою ментального здоров'я миусвідомили величезний обсяг і важливість цієї проблематики. У межах програмивже багато зроблено", – зауважив Прем’єр-міністр.

Він подякував кожному за виконану роботу, а першій леді – за лідерство в цьомунапрямі.

"За підсумками сьогоднішнього обговорення був сформований пакет черговихефективних управлінських рішень, які уряд впроваджуватиме разом ізміністерствами та профільними міністрами", – додав [ Шмигаль](https://www.ukrinform.ua/tag-smigal) .

Як повідомляв Укрінформ, у травні на засіданні Міжвідомчої координаційної радиміністерства [ представили сім пріоритетних проєктів](http://www.ukrinform.ua/rubric-society/3707417-ministerstva-predstavili-sim-prioritetnih-proektiv-vseukrainskoi-programi-mentalnogo-zdorova.html)Всеукраїнської програми ментального здоров’я.

_Фото: ОП_

Source: [https://www.ukrinform.ua/rubric-society/3736016-strategia-vprovadzenna-programi-mentalnogo-zdorova-na-miscah-uze-vibuduvana-op.html](https://www.ukrinform.ua/rubric-society/3736016-strategia-vprovadzenna-programi-mentalnogo-zdorova-na-miscah-uze-vibuduvana-op.html)