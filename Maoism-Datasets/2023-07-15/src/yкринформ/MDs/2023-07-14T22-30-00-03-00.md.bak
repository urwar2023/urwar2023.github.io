# Урожайність зернових цьогоріч знизиться не більш як на 5% - Мінагрополітики

Authors: Ukrinform (Person)

Publisher: Укринформ (Organization)

Published Time: 2023-07-14T22:30:00+03:00

Modified Time: 2023-07-14T22:30:00+03:00

Description: У Міністерстві аграрної політики та продовольства прогнозують загальне зменшення урожайності зернових у межах 5% у порівнянні з минулим роком. — Укрінформ.

Images: ['[630_360_16817...](https://static.ukrinform.com/photos/2023_04/thumb_files/630_360_1681735786-118.jpg)']

Tags: ['Мінагро', 'Сільське господарство', 'Зерно', 'Врожай', 'Єдині новини']

Type: Article

<!--METADATA-->

![](../Images/2023-07-14T22-30-00-03-00/630_360_1681735786-118.jpg) УМіністерстві аграрної політики та продовольства прогнозують загальне зменшенняурожайності зернових у межах 5% у порівнянні з минулим роком.

Про це в ефірі загальнонаціонального марафону «Єдині новин» [ повідомив](https://www.facebook.com/mapfu2021) заступник міністра аграрної політики тапродовольства Тарас Висоцький, передає кореспондент Укрінформу.

«Зараз ще важко об'єктивно порівняти кінцеві цифри з попереднім роком,оскільки цього року ми бачимо затримку з вегетацією, дозріванням і зборомприблизно на 2-3 тижні. Але якщо подивитися на фазу самих жнив, то все-такиврожайність трішки залишається меншою, ніж минулого року», - сказав Висоцький.

Він підкреслив, що наразі фіксується менша врожайність приблизно на 10-15%,проте ключовими для точніших прогнозів будуть наступні тижні.

«У цілому за підсумком збирання як мінімум ранньої зернової групи, очікуємо,що все-таки урожайність знизиться, але не більше ніж на 5% до минулого року.Подивимося з урахуванням цієї затримки з вегетацією і погодного фактора, бофініш збору ранньої зернової групи буде не раніше серпня», - додав заступникміністра.

**Читайте також:** [ Українські фермери очікують високу врожайність пшениці](https://www.ukrinform.ua/rubric-economy/3728906-ukrainski-fermeri-ocikuut-visoku-vrozajnist-psenici.html)

Як повідомлялося, в Україні станом на 14 липня зібрано 2,157 млн т [ зернових](https://www.ukrinform.ua/tag-zerno) та зернобобових культур на площі 643,8тис. га за врожайності 33,5 ц/га.

Source: [https://www.ukrinform.ua/rubric-economy/3735988-urozajnist-zernovih-cogoric-znizitsa-ne-bils-ak-na-5-minagropolitiki.html](https://www.ukrinform.ua/rubric-economy/3735988-urozajnist-zernovih-cogoric-znizitsa-ne-bils-ak-na-5-minagropolitiki.html)