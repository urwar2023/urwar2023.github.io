# Зернова ініціатива має бути розширена задля продовольчої безпеки - Блінкен

Authors: Ukrinform (Person)

Publisher: Укринформ (Organization)

Published Time: 2023-07-14T20:14:24+03:00

Modified Time: 2023-07-14T20:14:24+03:00

Description: Держсекретар США Ентоні Блінкен наголосив на необхідності продовження й розширення Чорноморської зернової ініціативи, оскільки це важливо для багатьох країн, що розвиваються, а також для глобальної продовольчої безпеки в цілому. — Укрінформ.

Images: ['[630_360_16626...](https://static.ukrinform.com/photos/2022_09/thumb_files/630_360_1662653521-497.jpg)']

Tags: ['Україна', 'Держдеп', 'Росія', 'Блінкен', 'Війна з Росією', 'зерновий коридор']

Type: Article

<!--METADATA-->

![](../Images/2023-07-14T20-14-24-03-00/630_360_1662653521-497.jpg)Держсекретар США Ентоні Блінкен наголосив на необхідності продовження йрозширення Чорноморської зернової ініціативи, оскільки це важливо для багатьохкраїн, що розвиваються, а також для глобальної продовольчої безпеки в цілому.

Про це він заявив у п’ятницю в Джакарті, де бере участь у міністерськійзустрічі АСЕАН, передає власний кореспондент Укрінформу.

«Загарбницька війна Росії проти України продовжує шкодити не лише українцям,але й людям в усьому регіоні. Важливо, щоби ми продовжили та розширилиЧорноморську зернову ініціативу, яку Росія знову погрожує припинити 18 липня»,- наголосив глава Держдепартаменту [ США ](https://www.ukrinform.ua/tag-ssa) .

Він підкреслив, що в разі виконання Москвою цих погроз, постраждає багатокраїн, які розвиваються. Вони відчують ще більший дефіцит продовольства тапідвищення цін на продукти.

**Читайте також:** [ Штати виділяють $100 мільйонів на нову програмупродовольчої безпеки ](https://www.ukrinform.ua/rubric-economy/3735590-stati-vidilaut-100-miljoniv-na-novu-programu-prodovolcoi-bezpeki.html)

«У той час, як ми працюємо над розширенням ініціативи, ми також готовіпідтримати справедливий і міцний мир у конфлікті на основі принципівсуверенітету, територіальної цілісності й незалежності – принципів, які єосновою Статуту ООН та Договору АСЕАН», - зауважив глава Держдепартаменту США.

**Читайте також:** [ Ердоган каже, що Путін «поділяє думку» щодо продовження**зерново** ї угоди ](https://www.ukrinform.ua/rubric-economy/3735936-erdogan-kaze-so-putin-podilae-dumku-sodo-prodovzenna-zernovoi-ugodi.html)

Він також зазначив, що обговорив це питання з очільником китайської дипломатіїпід час зустрічі в столиці Індонезії. У цьому контексті Блінкен підкреслив, щоСполучені Штати готові працювати з Пекіном над розв’язанням проблем, щостосуються людей у Сполучених Штатах, КНР і в усьому світі.

Як повідомляв Укрінформ, Держсекретар США Ентоні Блінкен і голова КанцеляріїКомісії ЦК Компартії Китаю у закордонних справах Ван Ї вдруге за місяць [провели зустріч ](https://www.ukrinform.ua/rubric-world/3735608-deeskalacia-miz-ssa-ta-kitaem-entoni-blinken-i-van-i-pospilkuvalisa-vdruge-za-misac.html), поспілкувавшись на полях саміту Асоціації держав Південно-Східної Азії(АСЕАН) у столиці Індонезії.

Source: [https://www.ukrinform.ua/rubric-economy/3735954-zernova-iniciativa-mae-buti-rozsirena-zadla-prodovolcoi-bezpeki-blinken.html](https://www.ukrinform.ua/rubric-economy/3735954-zernova-iniciativa-mae-buti-rozsirena-zadla-prodovolcoi-bezpeki-blinken.html)