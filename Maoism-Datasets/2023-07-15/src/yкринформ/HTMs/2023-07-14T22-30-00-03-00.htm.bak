<h1>Урожайність зернових цьогоріч знизиться не більш як на 5% - Мінагрополітики</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-07-14T22:30:00+03:00</p>
<p>Modified Time: 2023-07-14T22:30:00+03:00</p>
<p>Description: У Міністерстві аграрної політики та продовольства прогнозують загальне зменшення урожайності зернових у межах 5% у порівнянні з минулим роком. — Укрінформ.</p>
<p>Images: ['<a href="https://static.ukrinform.com/photos/2023_04/thumb_files/630_360_1681735786-118.jpg">630_360_16817...</a>']</p>
<p>Tags: ['Мінагро', 'Сільське господарство', 'Зерно', 'Врожай', 'Єдині новини']</p>
<p>Type: Article</p>
<!--METADATA-->

<p><img alt="" src="../Images/2023-07-14T22-30-00-03-00/630_360_1681735786-118.jpg" /> УМіністерстві аграрної політики та продовольства прогнозують загальне зменшенняурожайності зернових у межах 5% у порівнянні з минулим роком.</p>
<p>Про це в ефірі загальнонаціонального марафону «Єдині новин» <a href="https://www.facebook.com/mapfu2021"> повідомив</a> заступник міністра аграрної політики тапродовольства Тарас Висоцький, передає кореспондент Укрінформу.</p>
<p>«Зараз ще важко об'єктивно порівняти кінцеві цифри з попереднім роком,оскільки цього року ми бачимо затримку з вегетацією, дозріванням і зборомприблизно на 2-3 тижні. Але якщо подивитися на фазу самих жнив, то все-такиврожайність трішки залишається меншою, ніж минулого року», - сказав Висоцький.</p>
<p>Він підкреслив, що наразі фіксується менша врожайність приблизно на 10-15%,проте ключовими для точніших прогнозів будуть наступні тижні.</p>
<p>«У цілому за підсумком збирання як мінімум ранньої зернової групи, очікуємо,що все-таки урожайність знизиться, але не більше ніж на 5% до минулого року.Подивимося з урахуванням цієї затримки з вегетацією і погодного фактора, бофініш збору ранньої зернової групи буде не раніше серпня», - додав заступникміністра.</p>
<p><strong>Читайте також:</strong> <a href="https://www.ukrinform.ua/rubric-economy/3728906-ukrainski-fermeri-ocikuut-visoku-vrozajnist-psenici.html"> Українські фермери очікують високу врожайність пшениці</a></p>
<p>Як повідомлялося, в Україні станом на 14 липня зібрано 2,157 млн т <a href="https://www.ukrinform.ua/tag-zerno"> зернових</a> та зернобобових культур на площі 643,8тис. га за врожайності 33,5 ц/га.</p>
<p>Source: <a href="https://www.ukrinform.ua/rubric-economy/3735988-urozajnist-zernovih-cogoric-znizitsa-ne-bils-ak-na-5-minagropolitiki.html">https://www.ukrinform.ua/rubric-economy/3735988-urozajnist-zernovih-cogoric-znizitsa-ne-bils-ak-na-5-minagropolitiki.html</a></p>