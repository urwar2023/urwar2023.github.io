# У Вінниці вшанували пам’ять загиблих під час минулорічного ракетного удару по місту

Author: ['Олексій Тригуб']

Time: 2023-07-14T66:00:00-04:00

Description: Рівно рік тому, 14 липня 2022 року, московитські кати завдали підступного ракетного удару... Война с Украиной 2022, Война с Украиной последние новости сегодня, Новости война с Украиной 2022 последние на сегодня, Будет ли война между Украиной и Россией и когда, Война с Украиной в 2022 году будет или нет,  Будет ли война с Украиной в ближайшее время что говорят,  Война с Украиной новости,  Новости Украины сегодня,  Украинские новости в украинских СМИ на русском

Images: ['[jdtjta.jpg](https://armyinform.com.ua/wp-content/uploads/2023/07/jdtjta.jpg)', '[11-14.jpg](https://armyinform.com.ua/wp-content/uploads/2023/07/11-14.jpg)', '[21-2.jpg](https://armyinform.com.ua/wp-content/uploads/2023/07/21-2.jpg)', '[31-1-150x150.jpg](https://armyinform.com.ua/wp-content/uploads/2023/07/31-1-150x150.jpg)', '[41-1-150x150.jpg](https://armyinform.com.ua/wp-content/uploads/2023/07/41-1-150x150.jpg)', '[6-15-150x150.jpg](https://armyinform.com.ua/wp-content/uploads/2023/07/6-15-150x150.jpg)', '[7-10-150x150.jpg](https://armyinform.com.ua/wp-content/uploads/2023/07/7-10-150x150.jpg)', '[5-21-150x150.jpg](https://armyinform.com.ua/wp-content/uploads/2023/07/5-21-150x150.jpg)', '[9-7-150x150.jpg](https://armyinform.com.ua/wp-content/uploads/2023/07/9-7-150x150.jpg)', '[8-11-150x150.jpg](https://armyinform.com.ua/wp-content/uploads/2023/07/8-11-150x150.jpg)', '[10-8.jpg](https://armyinform.com.ua/wp-content/uploads/2023/07/10-8.jpg)', '[11-15.jpg](https://armyinform.com.ua/wp-content/uploads/2023/07/11-15.jpg)', '[12-10.jpg](https://armyinform.com.ua/wp-content/uploads/2023/07/12-10.jpg)', '[13-6-150x150.jpg](https://armyinform.com.ua/wp-content/uploads/2023/07/13-6-150x150.jpg)', '[14-4-150x150.jpg](https://armyinform.com.ua/wp-content/uploads/2023/07/14-4-150x150.jpg)']

Tags: ['ВТОРГНЕННЯ РФ', 'НАЦІОНАЛЬНИЙ СПРОТИВ', 'НОВИНИ']

Category: News

<!--METADATA-->

![](../Images/2023-07-14T66-00-00-04-00/jdtjta.jpg)

Рівно рік тому, 14 липня 2022 року, московитські кати завдали підступногоракетного удару по середмістю Вінниці. Ракети влучили в Будинок офіцерівПовітряних Сил — найпопулярніший в обласному центрі заклад культури, у якомуякраз готувалися до чергового концерту зірок української естради, та просто влюдну площу Перемоги, на якій він розташований, поблизу Будинку побуту«Ювілейний». Тоді загинуло десятки цивільних мешканців Вінниці, троє дітей.Понад 150 громадян дістали поранень різного ступеня тяжкості. Перехожі, якіпоспішали у своїх справах, малеча, яка прогулювалася з мамами, персоналмедичного центру «Нейромед», що перебував в офісному приміщенні Будинкупобуту, випадкові відвідувачі навколишніх закладів…

![](../Images/2023-07-14T66-00-00-04-00/11-14.jpg)

Ракет було п’ять. Дві з них збили на підльоті до обласного центру, три, нажаль, усе ж влучили в самісінький центр міста… Загалом кількість постраждалихсягнула понад двісті осіб. Також було зруйновано будівлі Будинку офіцерів таБудинку побуту, повністю знищено медичний центр, пошкоджено понад 50 житловихбудинків на Площі Перемоги та сусідніх вулицях, а на стоянці, в яку влучилаодна з крилатих ракет «Калібр», згоріло близько 50 автомобілів, деякі з них —із людьми…

читайте також:

[Канадські політики назвали обстріл Вінниці звірством таварварством](https://armyinform.com.ua/2022/07/15/kanadski-polityky-nazvaly-obstril-vinnyczi-zvirstvom-ta-varvarstvom/)

![](../Images/2023-07-14T66-00-00-04-00/21-2.jpg)

У пам’ять про загиблих під час російського терористичного акту на місціракетного удару влаштували пам’ятний сквер, у якому висадили сакури, а такожзвели меморіал у пам’ять про загиблих.

[![](../Images/2023-07-14T66-00-00-04-00/31-1-150x150.jpg)](https://armyinform.com.ua/wp-content/uploads/2023/07/31-1.jpg)

[![](../Images/2023-07-14T66-00-00-04-00/41-1-150x150.jpg)](https://armyinform.com.ua/wp-content/uploads/2023/07/41-1.jpg)

Сьогодні, 14 липня, у місті оголошено День жалоби за загиблими. На всійтериторії Вінницької міської територіальної громади приспущені прапори,скасовані будь-які заходи розважального характеру. Напередодні, вчора, наЄвропейській площі міста відбулась акція «Янголи пам’яті», у якій взяла участьпонад 100 юнаків та дівчат. Із синьо-жовтими кульками в руках вони створилифігуру літака, що вистояв під час ракетного обстрілу на Площі Перемоги торік,14 липня, як символ незламності українського народу.

[![](../Images/2023-07-14T66-00-00-04-00/6-15-150x150.jpg)](https://armyinform.com.ua/wp-content/uploads/2023/07/6-15.jpg)

[![](../Images/2023-07-14T66-00-00-04-00/7-10-150x150.jpg)](https://armyinform.com.ua/wp-content/uploads/2023/07/7-10.jpg)

[![](../Images/2023-07-14T66-00-00-04-00/5-21-150x150.jpg)](https://armyinform.com.ua/wp-content/uploads/2023/07/5-21.jpg)

читайте також:

[Генсек ООН відреагував на ракетний обстрілВінниці](https://armyinform.com.ua/2022/07/15/gensek-oon-zreaguvav-na-raketnyj-obstril-vinnyczi/)

Рівно через рік після трагедії, на її місці, на Площі Перемоги урочистовідкрили пам’ятний комплекс на знак вшанування жертв терористичного акту. Біляпам’ятника-літака напівколом — алея сакур, і по центру — Стела пам’яті. На ній— білі голуби, з одного боку яких — фотографії загиблих.

[![](../Images/2023-07-14T66-00-00-04-00/9-7-150x150.jpg)](https://armyinform.com.ua/wp-content/uploads/2023/07/9-7.jpg)

[![](../Images/2023-07-14T66-00-00-04-00/8-11-150x150.jpg)](https://armyinform.com.ua/wp-content/uploads/2023/07/8-11.jpg)

Перед початком заходу, який, з міркувань безпеки, широко не анонсувався,тричі, з інтервалом у кілька хвилин, ведучі церемонії попередили присутніх проте, що в разі оголошення повітряної тривоги, всім необхідно перейти донайближчих укриттів. І це — не проста пересторога, адже минулого року в деньвшанування пам’яті загиблих по Вінниччині був знову завданий ракетний удар, ацьогоріч підступний ворог намагався вкотре обстріляти Кривий Ріг якраз у деньроковин минулорічного терористичного акту. Тож, знаючи, з яким безпринципнимта підлим ворогом ми маємо справу, а також — наскільки хворобливою є йогоприхильність до різних дат, заходи безпеки не були зайвими.

![](../Images/2023-07-14T66-00-00-04-00/10-8.jpg)

Загалом на відкриття меморіалу в центрі Вінниці прийшло понад пів тисячілюдей. Хтось спеціально приїхав для цього з-за кордону, хтось у числі іншихродичів загиблих готував відкриття меморіалу, активно беручи участь у проєкті.Чимало прийшло і військовослужбовців Вінницького гарнізону. І в кожного з цихсотень людей трагічного дня 14 липня 2022 року тут хтось загинув чи постраждав— рідні, близькі, знайомі…

![](../Images/2023-07-14T66-00-00-04-00/11-15.jpg)

На початку відкриття меморіалу ведуча зачитала імена усіх загиблих. Були середних і мешканці Вінниці, і вимушені переселенці, які рятувалися від війни вцьому місті, але ворожі ракети знайшли їх і тут, у центрі України. 4 роки, 8,9, 18, 25, 45, 79 — серед загиблих люди різного віку та статі, різнихпрофесій. Янголи, чиї душі рік тому відлетіли в почорніле від вибухів небоВінниці. І ось тепер символічно в небо випустили білих голубів, які так самошвидко злетіли догори…

![](../Images/2023-07-14T66-00-00-04-00/12-10.jpg)

Представники духовенства освятили меморіал, а родичі загиблих, представникимісцевої влади та Командування Повітряних Сил, а також усі небайдужі вінничанипоклали живі квіти та іграшки до Стели пам’яті.

[![](../Images/2023-07-14T66-00-00-04-00/13-6-150x150.jpg)](https://armyinform.com.ua/wp-content/uploads/2023/07/13-6.jpg)

[![](../Images/2023-07-14T66-00-00-04-00/14-4-150x150.jpg)](https://armyinform.com.ua/wp-content/uploads/2023/07/14-4.jpg)

_Фото автора_

Source: [https://armyinform.com.ua/2023/07/14/foto-u-vinnyczi-vshanuvaly-pamyat-zagyblyh-pid-chas-mynulorichnogo-raketnogo-udaru-po-mistu/](https://armyinform.com.ua/2023/07/14/foto-u-vinnyczi-vshanuvaly-pamyat-zagyblyh-pid-chas-mynulorichnogo-raketnogo-udaru-po-mistu/)