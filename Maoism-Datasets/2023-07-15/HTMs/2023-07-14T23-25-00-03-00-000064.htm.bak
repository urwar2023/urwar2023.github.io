<html>
<head><style>img{height: auto; width: auto\9; width:100%;}</style></head>
<body>
<h1>Україна не підписуватиме жодних документів з РФ при закупівлі реакторів у Болгарії - Енергоатом</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-07-14T23:25:00+03:00</p>
<p>Modified Time: 2023-07-14T23:25:00+03:00</p>
<p>Description: У НАЕК «Енергоатом» заявили, що не збираються підписувати угоду з РФ при купівлі у Болгарії ядерних реакторів та іншого енергетичного обладнання російського виробництва. — Укрінформ.</p>
<p>Images: ['<a href="https://static.ukrinform.com/photos/2023_03/thumb_files/630_360_1679389838-404.jpg">630_360_16793...</a>']</p>
<p>Tags: ['Болгарія', 'Енергоатом', 'Атомна енергетика']</p>
<p>Type: Article</p>
<!--METADATA-->

<p><img alt="" src="../Images/yкринформ/2023-07-14T23-25-00-03-00/630_360_1679389838-404.jpg" /> У НАЕК«Енергоатом» заявили, що не збираються підписувати угоду з РФ при купівлі уБолгарії ядерних реакторів та іншого енергетичного обладнання російськоговиробництва.</p>
<p>Про це Енергоатом повідомив у <a href="http://t.me/energoatom_ua/13962"> Телеграмі </a> ,коментуючи думку експерта Миколи Штейнберга, яку раніше <a href="http://www.ukrinform.ua/rubric-economy/3735408-dla-kupivli-adernih-reaktoriv-u-bolgarii-treba-bude-pidpisati-ugodu-z-rosieu-ekspert.html"> оприлюднив</a>Укрінформ.</p>
<p>«Інформуємо, що переговори з урядом Болгарії щодо купівлі Україною двохядерних реакторних установок для встановлення їх на майданчиках недобудованихенергоблоків №№ 3, 4 Хмельницької АЕС дійсно тривають. Це у своєму коментаріУкрінформу раніше підтвердив Міністр енергетики України Герман Галущенко. Та,попри заяви Миколи Штейнберга, Україна не здійснює жодних перемовин і непланує підписувати жодних документів з Росією», – зазначили в компанії.</p>
<p>Наголошується, що встановлення реакторних установок, за умови успішнихперемовин з болгарською стороною, здійснюватиметься разом з міжнароднимипартнерами Енергоатому, зокрема американською компанією Westinghouse, з якоюукладено угоди щодо будівництва в Україні нових енергоблоків.</p>
<p>«При цьому Україна жодним чином не залежатиме від країни-агресорки в будь-якому технічному обслуговуванні вищезазначеного устаткування», – додали вкомпанії.</p>
<p>Крім того, Енергоатом повідомив, що наразі АТ КІЕП та ДП НДІБК провелиобстеження елементів, конструкцій та вузлів недобудованих будівель і споруденергоблоків №3 та № 4 Хмельницької <a href="https://www.ukrinform.ua/tag-aes"> АЕС </a>. У межах техніко-економічних обґрунтувань підтвердили можливість використаннянаявних конструкцій для подальшого завершення будівництва обох блоків.</p>
<p><strong>Читайте також:</strong> <a href="https://www.ukrinform.ua/rubric-economy/3734839-ukraina-domovlaetsa-z-bolgarieu-pro-kupivlu-rosijskih-adernih-reaktoriv-galusenko.html"> Україна домовляється з Болгарією про купівлю російськихядерних <strong>реакторів</strong> - Галущенко </a></p>
<p>Станом на початок липня 2023 року результати обстеження підтверджуютьактуальність висновків спеціалізованих експертних організацій щодо можливостідобудови енергоблоків на тих будівельних конструкціях, які були зведеніраніше, додали в Енергоатомі.</p>
<p>При цьому пресслужба Енергоатому твердить, ніби Укрінформ не звертався докомпанії по роз'яснення стосовно цього питання.</p>
<p>Інформуємо, що кореспондент Укрінформу 7 липня телефоном звертався по коментардо пресслужби, але почув у відповідь, мовляв, НАЕК не буде коментувати такуінформацію. «Ми офіційно не коментуємо, йдуть перемовини», - передаємодослівну цитату представника пресслужби компанії.</p>
<p>Як повідомляли західні ЗМІ, Україна близька до укладення угоди з Болгарієющодо купівлі двох ядерних реакторів російського виробництва та іншого критичноважливого енергетичного обладнання. За угодою болгарська державна енергетичнакомпанія NEK мала продати НАЕК «Енергоатом» обладнання з недобудованої АЕС«Белене» щонайменше за 600 млн євро.</p>
<p><strong>Читайте також:</strong> <a href="https://www.ukrinform.ua/rubric-economy/3734196-energoatom-zastrahuvav-usi-atomni-stancii-ukraini-na-vipadok-adernogo-incidentu.html"> <strong>Енергоатом</strong> застрахував усі атомні станції України навипадок ядерного інциденту </a></p>
<p>12 липня цю інформацію під час конференції підтвердив міністр енергетикиГерман Галущенко, заявивши, що встановлення реакторів планується спільно замериканською компанією Westinghouse.</p>
<p>Згодом колишній головний інженер Чорнобильської АЕС, ексзаступник міністрапалива та енергетики (2002-2006 рр.) Микола Штейнберг висловив думку, що дляпридбання реакторів та такого обладнання має бути підписана тристороння угодаміж Україною, Болгарією та Росією.</p>
<p>Енергетичний експерт Ігор Маскалевич <a href="http://www.ukrinform.ua/rubric-economy/3735878-ukraina-matime-tehnicni-problemi-iz-vstanovlennam-bolgarskih-reaktoriv-ekspert.html"> зауважив</a> , що у разікупівлі Україною атомних реакторів російського виробництва у Болгарії, можутьвиникнути технічні проблеми з їх встановленням та подальшим технічнимобслуговуванням.</p>
<p>Source: <a href="https://www.ukrinform.ua/rubric-economy/3736002-ukraina-ne-pidpisuvatime-zodnih-dokumentiv-z-rf-pri-zakupivli-reaktoriv-u-bolgarii-energoatom.html">https://www.ukrinform.ua/rubric-economy/3736002-ukraina-ne-pidpisuvatime-zodnih-dokumentiv-z-rf-pri-zakupivli-reaktoriv-u-bolgarii-energoatom.html</a></p>
</body>
</html>