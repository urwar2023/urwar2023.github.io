<html>
<head><style>img{height: auto; width: auto\9; width:100%;}</style></head>
<body>
<h1>На Сумщині тракторист підірвався на міні</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-07-14T18:46:28+03:00</p>
<p>Modified Time: 2023-07-14T18:46:28+03:00</p>
<p>Description: У Конотопському районі Сумської області водій трактора, проігнорував знак «Обережно міни», заїхав у заборонену зону і підірвався на вибухівці, внаслідок чого пошкоджена сільськогосподарська техніка, водій зазнав незначних травм. — Укрінформ.</p>
<p>Images: ['<a href="https://static.ukrinform.com/photos/2023_07/thumb_files/630_360_1689349526-224.png">630_360_16893...</a>']</p>
<p>Tags: ['Міна', 'Сумщина', 'Вибух', 'Трактор']</p>
<p>Type: Article</p>
<!--METADATA-->

<p><img alt="" src="../Images/yкринформ/2023-07-14T18-46-28-03-00/630_360_1689349526-224.png" /> УКонотопському районі Сумської області водій трактора, проігнорував знак«Обережно міни», заїхав у заборонену зону і підірвався на вибухівці, внаслідокчого пошкоджена сільськогосподарська техніка, водій зазнав незначних травм.</p>
<p>Як передає Укрінформ, про це повідомляє  <a href="https://mvs.gov.ua/uk/news/na-sumshhini-traktorist-nayixav-na-minu-ta-travmuvavsia-policiia-zaklikaje-ne-ignoruvati-znaki-shho-poperedzaiut-pro-minnu-nebezpeku"> Міністерство внутрішніх справУкраїни. </a></p>
<p>«Слідчо-оперативна група Конотопського райвідділу поліції, прибувши на місцеподії, з’ясувала, що в полі, неподалік від одного з сіл, 46-річний працівникаграрного підприємства здійснював оприскування пшениці. Роботи проводились натракторі John Deere з причіпним оприскувачем», - ідеться у повідомленні.</p>
<p>За словами тракториста, він не бачив попереджувальну табличку з написом«Обережно міни», та з’їхав на небезпечну ділянку поблизу поля, щоб виконатироботу.</p>
<p>За кілька секунд пролунав потужний <a href="https://www.ukrinform.ua/tag-vibuh"> вибух </a> - оприскувач своїм колесом наїхав на міну.</p>
<p><img alt="" src="../Images/yкринформ/2023-07-14T18-46-28-03-00/1689349528-809.png" /></p>
<p>Чоловік вийшов з трактора і побачив, що колеса та корпус оприскувачапошкоджені, а на землі утворилася вирва. Водій отримав кілька подряпин.</p>
<p>Поліція закликає громадян дотримуватись правил мінної безпеки і радить ні вякому разі не ігнорувати таблички, знаки, написи та мітки, які попереджаютьпро мінно-вибухову небезпеку.</p>
<p><strong>Читайте також:</strong> <a href="https://www.ukrinform.ua/rubric-regions/3734740-na-hersonsini-v-poli-traktor-pidirvavsa-na-mini.html"> На Херсонщині в полі <strong>трактор</strong> підірвався на міні</a></p>
<p>Категорично забороняється при виявленні будь-яких боєприпасів армійськогозразка, чи саморобних, їх торкатися. Знаходитися та проводити будь-які роботибезпосередньо поруч з вибухонебезпечними предметами або в зоні де встановленопопереджувальні знаки «Обережно міни», палити, користуватись запальничками,іншими джерелами відкритого вогню в місцях, де можуть бути вибухонебезпечніпредмети. Рухати підозрілий предмет, заливати його рідинами, засипатиґрунтом, намагатись чимось накрити, утворювати скупчення людей безпосередньопоруч зі знайденим предметом.</p>
<p>Як повідомляв Укрінформ, 6 липня біля села Курулька Барвінківської громадиХарківської області  <a href="https://www.ukrinform.ua/rubric-regions/3732405-na-harkivsini-traktor-pidirvavsa-na-vibuhivci.html"> трактор підірвався на вибуховому предметі,</a> водій зазнав травм.</p>
<p>_ Фото: МВС  _</p>
<p>Source: <a href="https://www.ukrinform.ua/rubric-regions/3735914-na-sumsini-traktorist-pidirvavsa-na-mini.html">https://www.ukrinform.ua/rubric-regions/3735914-na-sumsini-traktorist-pidirvavsa-na-mini.html</a></p>
</body>
</html>