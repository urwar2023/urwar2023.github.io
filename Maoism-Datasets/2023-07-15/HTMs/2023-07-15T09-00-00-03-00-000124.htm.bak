<html>
<head><style>img{height: auto; width: auto\9; width:100%;}</style></head>
<body>
<h1>Пам’яті стрільця Андрія Черніцького (позивний «Апостол»)</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-07-15T09:00:00+03:00</p>
<p>Modified Time: 2023-07-15T09:00:00+03:00</p>
<p>Description: Він загинув у бою, прикриваючи своїх побратимів — Укрінформ.</p>
<p>Images: ['<a href="https://static.ukrinform.com/photos/2023_07/thumb_files/630_360_1689332537-776.jpg">630_360_16893...</a>']</p>
<p>Tags: ["Пам'ять", 'Хмельницький', 'Війна з Росією', '#stoprussia']</p>
<p>Type: Article</p>
<!--METADATA-->

<p><img alt="" src="../Images/yкринформ/2023-07-15T09-00-00-03-00/630_360_1689332537-776.jpg" /> Вінзагинув у бою, прикриваючи своїх побратимів</p>
<p>39-річний командир стрілецького відділення 19-го окремого стрілецькогобатальйону Андрій Черніцький (позивний «Апостол») загинув 1 липня 2023 року наЛуганщині.</p>
<p>«У бою з окупантами, прикриваючи побратимів, героїчно загинув депутат VIIскликання Хмельницької міської ради, наш побратим Андрій Черніцький «Апостол»,- <a href="https://www.facebook.com/oleh.tiahnybok/posts/pfbid026rVrgdiCZHMWynv5faWR5orTAr96whDBjCgGzW6Lt5VrdkiWyYPredV1hDgGanxul"> повідомив</a>про загибель військовослужбовця голова ВО «Свобода» Олег Тягнибок.</p>
<p><img alt="" src="../Images/yкринформ/2023-07-15T09-00-00-03-00/1689331276-411.jpg" /></p>
<p>Боротьба за Україну для Андрія розпочалася ще під час Революції Гідності. Тодіна Майдані у Києві він отримав поранення. Згодом, коли почалася війна у 2014році, чоловік без вагань приєднався до лав ЗСУ та воював в артилерії.</p>
<p>Упродовж 2017-2020 років Андрій був депутатом Хмельницької ради. На початкуповномасштабної війни добровільно пішов у військкомат і потрапив на службу вновостворений 19-й окремий стрілецький батальйон.</p>
<p><img alt="" src="../Images/yкринформ/2023-07-15T09-00-00-03-00/1689331277-178.jpg" /></p>
<p>«Андрія знаю десять років, за цей час провели з ним немало часу разом. У2012-му агітували за «Свободу», у 2013-2014 роках боролись з режимомЯнуковича, тоді організовували кілька акцій «прямої дії», з Андрієм можна булойти на все, бо чітко був упевнений в ньому, як в самому собі. У 2015-му Андрійпішов воювати, служив артилеристом, був поранений. У 2016 році працювали з ниму ЖЕК-1, Андрій був хорошим головним інженером, завдяки заповзятості іпрацьовитості швидко заслужив авторитет серед хлопців. 1 липня, відбиваючитанкову атаку окупантів, Андрій загинув. Загинув як герой, врятувавшипобратимів, давши їм час для оборони…», - <a href="https://www.facebook.com/permalink.php?story_fbid=pfbid02Y8Xx21dh9fpj8xXY34k7xyM5Tx6qJSdQeQTiQaDcsW1rtJPKF6e9CGhEKLNQoARtl&amp;id=100010788641520"> написав</a>у соцмережі заступник міського голови Хмельницького Василь Новачок.</p>
<p><img alt="" src="../Images/yкринформ/2023-07-15T09-00-00-03-00/1689331277-865.jpg" /></p>
<p>Друзі знали Андрія як добру та відкриту людину, яка не тримала зла та образ.Подруга його сім’ї Анастасія Ярова <a href="https://www.facebook.com/yarova.a/posts/pfbid0A5uMcQ6XESnu17RbDKwdFjz3uWRcoNNqPhonzayFh4WF8VK3mvRSgLaQhu1uAGXEl"> поділилася,</a>що він «любив Україну та захищав мову, дбав про традиції та культуру,виховував своїх дітей з Україною в серці».</p>
<p>Побратими називають «Апостола» совістю батальйону. Він завжди приходив надопомогу усім, хто її потребував.</p>
<p><img alt="" src="../Images/yкринформ/2023-07-15T09-00-00-03-00/1689331278-615.jpg" /></p>
<p>«Андрій (Апостол) Черніцький, ти прожив гідне життя, для мене честь матитакого кума та побратима як ти. Певно, втрата тебе одна з найболючіших у ційвійні. Ти загинув героєм, не вистачило у москалів куль, щоб побороти тебе… лиштанки змогли зупинити тебе, але не зупинять ту святу ідею, у яку ти вірив, таза яку ти воював. Памʼять про тебе буде жити вічно. Маю честь. Спочивай зБогом, брате…», - <a href="https://www.facebook.com/permalink.php?story_fbid=pfbid02SJJprwP4x8Boce7GGA1C7uQVzcjXt2SGfbfAaXi9ipyWZgLoL9AX2AuydEQiGLnWl&amp;id=100011316101964"> згадує</a>про Черніцького один із його побратимів.</p>
<p>У своєму останньому бою Андрій разом із Леонідом Оксютою зі Славути під часштурму бойових позицій врятував шістьох побратимів і знищив 30 ворогів.«Апостол» стріляв по танку з гранатомета, аби прикрити своїх бійців, якіопинилися в оточенні.</p>
<p><img alt="" src="../Images/yкринформ/2023-07-15T09-00-00-03-00/1689331277-965.jpg" /></p>
<p>«Андрій свідомо відволікав увагу на себе. Танк убив двох наших хлопців(Черніцького та Оксюту – ред.), але через півтори години побратими цей танкспалили. Андрій загинув, без перебільшення, як герой, і ми будемо клопотатипро те, аби надати Андрію та Леоніду звання «Герой України», - розповівпобратим загиблого Роман Миколаїв.</p>
<p>30 червня Андрій привітав свою дружину Іванну з днем народження і надіславквіти. А вже 1 липня вона дізналася про загибель коханого.</p>
<p><img alt="" src="../Images/yкринформ/2023-07-15T09-00-00-03-00/1689331278-258.jpg" /></p>
<p>Андрія Черніцького поховали на Алеї Слави кладовища мікрорайону Ракове уХмельницькому.</p>
<p>«Дуже важко сьогодні прощатися з Андрієм Черніцьким – щирим, справжнім,відважним воїном та гідним громадянином… Його внесок у розбудову України якміцної держави, її героїчний захист, постає прикладом для сьогодення і дляприйдешніх поколінь. Ми не стерті з карти, а продовжуємо жити і боронитивласну свободу завдяки таким воїнам, як він», - <a href="https://www.facebook.com/permalink.php?story_fbid=pfbid0pT4H5ad3ZgY4s6bnR1ByZ6p5dmytyBNV5buHK4sfiV4rNJsXCrhfEtP2G8mZwfQal&amp;id=100007475388021"> написав</a>у день прощання з Андрієм його знайомий Василь Камінський.</p>
<p>У загиблого воїна залишилися батьки, дружина та двоє дітей.</p>
<p>Вічна пам'ять Герою!</p>
<p><em>Фото: Фейсбук-сторінка Андрія Черніцького, Фейсбук-сторінка ВасиляКамінського, сайт Vsim.ua</em></p>
<p>Source: <a href="https://www.ukrinform.ua/rubric-ato/3734327-pamati-strilca-andria-cernickogo-pozivnij-apostol.html">https://www.ukrinform.ua/rubric-ato/3734327-pamati-strilca-andria-cernickogo-pozivnij-apostol.html</a></p>
</body>
</html>