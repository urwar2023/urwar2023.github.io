<html>
<head><style>img{height: auto; width: auto\9; width:100%;}</style></head>
<body>
<h1>Зеленський: Зараз нам треба зберігати єдність і повну концентрацію на обороні</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-04-21T19:09:00+03:00</p>
<p>Modified Time: 2023-04-21T19:09:00+03:00</p>
<p>Description: Президент України Володимир Зеленський подякував усім партнерам, які беруть участь у засіданні «Рамштайн» і виявляють рішучість, що відповідає реальній ситуації й потребам на полі бою. — Укрінформ.</p>
<p>Images: ["<a href="https://static.ukrinform.com/photos/2023_03/thumb_files/630_360_1678962741-175.jpeg">630_360_16789...</a>"]</p>
<p>Tags: ['Зеленський', 'Війна з росією', 'Зустріч Рамштайн']</p>
<p>Type: Article</p>
<!--METADATA-->

<p><img alt="" src="../Images/yкринформ/2023-04-21T19-09-00-03-00/630_360_1678962741-175.jpeg" /> ПрезидентУкраїни Володимир Зеленський подякував усім партнерам, які беруть участь узасіданні «Рамштайн» і виявляють рішучість, що відповідає реальній ситуації йпотребам на полі бою.</p>
<p>Про це він заявив у <a href="https://www.youtube.com/watch?v=ig55Ats_AnM"> </a> ,повідомляє Укрінформ.</p>
<p>Джерело: <a href="https://www.president.gov.ua/news/zaraz-usim-nam-treba-zberigati-yednist-mobilizovanist-i-povn-82425"> </a></p>
<p>_<strong>Бажаю здоров’я, шановні українці!</strong> _</p>
<p>Провів сьогодні Ставку. Доповідали генерали Сирський, Тарнавський, Головком,керівник ГУР, представники уряду.</p>
<p>Постійно й дуже уважно аналізуємо перебіг бойових дій, найгарячіші та всіпотенційно небезпечні напрямки. Передова – пріоритет номер один.</p>
<p>Активно готуємо й нові бригади та підрозділи, які ще проявлять себе на фронті.Питання їхнього забезпечення, тренування, інтеграції в загальний План оборони– щоразу на засіданнях Ставки додаємо важливих деталей.</p>
<p>Усі в Україні маємо розуміти, що головним завданням держави є деокупація нашихтериторій, повернення наших земель і наших людей із російської неволі. Ресурсидержави спрямовуються передусім на це завдання. І я вдячний усім, хтодопомагає. Хто зберігає увагу світу до України. Усім, хто створює в Україніробочі місця, хто сплачує податки, хто залишається в країні й підтримує роботусвоїх підприємств. Усім, хто організовує збори для наших воїнів та відновлення– збори в Україні, в інших країнах… Зараз так само, як і минулого року, усімнам треба зберігати єдність, мобілізованість та повну концентрацію на обороні.</p>
<p>Хочу сьогодні окремо подякувати кожному й кожній, хто на державних обороннихпідприємствах та в бізнесі, який долучився, виробляє зброю та амуніцію, дрони,усім, хто ремонтує техніку, хто створює нову техніку, зокрема длярозмінування. Дякую вам за те, що попри все Україна нарощує наш обороннийвиробничий потенціал.</p>
<p>Сьогодні на Ставці ми, як завжди, предметно розглянули ракетну програму,питання щодо боєприпасів.</p>
<p>Увесь день максимальна увага комунікації у форматі «Рамштайн», сьогодні –засідання. Я дякую тим партнерам, чия рішучість цілком відповідає реальнійситуації й потребам на полі бою. Очікую доповідь міністра оборони зарезультатами «Рамштайну».</p>
<p>Говорив із президенткою Європейського банку реконструкції та розвитку, вонабула з візитом у Києві. Ключове – це реальна економічна взаємодія ЄБРР зУкраїною, залученість банку до відновлення й розвитку нашої країни.</p>
<p>Кожна інвестиція зараз, кожне збережене чи створене робоче місце в Україні,кожен реалізований економічний проект – це теж захист. А коли йдеться прозахист, критично важливою є швидкість. Звернули увагу ЄБРР, зокрема, нанагальні потреби у відбудові, на житлове будівництво, на інвестиційніможливості в Україні. Працювати з Україною та в Україні саме зараз – цереалізовувати саме ту місію, заради якої й був створений ЄБРР.</p>
<p>Провів сьогодні й спеціальну нараду щодо тих заходів – передусім міжнародних,– які мають відбутися найближчими тижнями й місяцями. Ми детально опрацьовуємозміст кожного заходу. Україна й наші воїни не мають часу на формальну політикута будь-які непрактичні речі. Кожен захід, кожні переговори й зустрічі маютьдати конкретну допомогу обороні, мають конкретно посилювати наших воїнів ізахист наших цінностей.</p>
<p>Зброя й снаряди для наших воїнів, стійкість для нашої економіки, реальнапідготовленість до будь-яких сценаріїв – усе це абсолютно предметно. Так булой так буде.</p>
<p>Звичайно, я хочу подякувати нашим воїнам.</p>
<p>Бахмут. За сміливі дії – 5-й окремій штурмовій бригаді. Дякую, хлопці!Лиманський напрямок. За стійкість і надійне утримання позицій – 66-та окремамеханізована бригада. Молодці!</p>
<p>96-та Київська зенітна ракетна бригада. Дякую вам, воїни, за влучність!</p>
<p>Дякую всім, хто зараз на позиціях, в окопах, на бойових завданнях, на бойовомучергуванні!</p>
<p>Дякую всім, хто допомагає фронту!</p>
<p>І, будь ласка, згадуйте тих, хто віддав своє життя, захищаючи Україну йукраїнців. Світла памʼять нашим героям!</p>
<p>_<strong>Слава Україні!</strong> _</p>
<p>Source: <a href="https://www.ukrinform.ua/rubric-ato/3699041-zelenskij-zaraz-nam-treba-zberigati-ednist-i-povnu-koncentraciu-na-oboroni.html">https://www.ukrinform.ua/rubric-ato/3699041-zelenskij-zaraz-nam-treba-zberigati-ednist-i-povnu-koncentraciu-na-oboroni.html</a></p>
</body>
</html>