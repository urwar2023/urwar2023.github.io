<html>
<head><style>img{height: auto; width: auto\9; width:100%;}</style></head>
<body>
<h1>Для досягнення миру в Україні Євросоюз підтримує лише пропозиції Зеленського – представник ЄС</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-04-21T-35:18:03+03:00</p>
<p>Modified Time: 2023-04-21T22:18:03+03:00</p>
<p>Description: Всі країни ЄС хотіли б бачити швидке зупинення російської агресивної війни проти України, але єдиним мирним планом, який може дозволити досягнення цієї мети, є «формула миру» Президента Зеленського. — Укрінформ.</p>
<p>Images: ["<a href="https://static.ukrinform.com/photos/2021_12/thumb_files/630_360_1638885879-203.jpg">630_360_16388...</a>"]</p>
<p>Tags: ['Євросоюз', 'Зеленський', 'Війна з росією']</p>
<p>Type: Article</p>
<!--METADATA-->

<p><img alt="" src="../Images/yкринформ/2023-04-21T-35-18-03-03-00/630_360_1638885879-203.jpg" /> Всікраїни ЄС хотіли б бачити швидке зупинення російської агресивної війни протиУкраїни, але єдиним мирним планом, який може дозволити досягнення цієї мети, є«формула миру» Президента Зеленського.</p>
<p>Про це напередодні зустрічі міністрів закордонних справ ЄС, яка має відбутися24 квітня у Люксембурзі, заявив офіційний представник ЄС, повідомляєкореспондент Укрінформу.</p>
<p>«Щодо мирної ініціативи. Ми підтримували і продовжуємо підтримувати мирнийплан Президента Зеленського. Ми обговорюємо з нашими українськими партнерами,як перевести цей план у багатосторонній формат, та просувати його далі. Самеце означає для нас обговорення миру в Україні у цей момент. Ви згадали іншіініціативи, але ми вважаємо й завжди вважали, що це справа українців –вирішувати, коли вони бажатимуть долучитися до будь-якої ініціативи увідносинах з росією», - зазначив представник ЄС, відповідаючи на запитанняУкрінформу.</p>
<p><strong>Читайте також:</strong> <a href="https://www.ukrinform.ua/rubric-ato/3698726-zelenskij-zaprosiv-meksiku-dolucitisa-do-realizacii-ukrainskoi-formuli-miru.html"> <strong>формули</strong> <strong>мир</strong> </a></p>
<p>Він зауважив, що нині значна територія України все ще перебуває під контролемросійських окупантів, тож ЄС не чув будь-яких запитів від влади України щодопідтримки якихось негайних зусиль із припинення боротьби за їх звільнення.Рада ЄС підтримала формулу миру Президента Зеленського та працює над їїреалізацією спільно з Україною.</p>
<p>Додаткове питання щодо «мирних пропозицій» президента Бразилії Лула да Сілвастосовно завершення війни в Україні викликали у джерела емоційну реакцію. Ціпропозиції, що були висунуті після візиту радника бразильського лідера домоскви, містять дві головні складові, - вимогу негайного припинення вогню, тазвинувачення на адресу ЄС у «затягуванні» війни шляхом постачання Українізброї для самооборони.</p>
<p><strong>Читайте також:</strong> <a href="https://www.ukrinform.ua/rubric-polytics/3697030-kuleba-zustrivsa-iz-glavou-mzs-iraku-govorili-pro-eksport-zerna-i-formulu-miru.html"> <strong>формулу</strong> <strong>мир</strong> </a></p>
<p>«Все це важливо сприймати у перспективі. Чи чув хтось такі мирні пропозиції,коли росія нагромаджувала свої війська й танки біля кордонів України до 24лютого? Або коли російські війська були за 20 кілометрів від Києва? Або колиросія після провалу на Донбасі почала знищувати цивільну інфраструктуру, - чичув хтось заклики до припинення вогню у той час?» - поставив питання офіційнийпредставник ЄС.</p>
<p>«Саме зараз, коли росія переживає колапс свого зимового наступу, у тому числібіля Бахмуту, коли люди почали говорити про можливий контрнаступ України, анасправді – про звільнення її територій, - саме зараз на столі з’явилися ці«мирні пропозиції». Дуже жаль, але їх не можна розглядати інакше, ніжполітично мотивовані. Війна виходить від володимира путіна, саме він вдерся усуверенну країну. Війна зупиниться в той момент, коли він зупиниться і виведесвої війська з України, - все дуже просто», - зауважило джерело.</p>
<p>Офіційний представник зазначив, що ЄС буде говорити з «бразильськими друзями»та пояснить, що зараз не настав вірний час для таких ініціатив. Такий вірниймомент настане лише тоді, коли про це заявить сама Україна.</p>
<p><strong>Читайте також:</strong> <a href="https://www.ukrinform.ua/rubric-polytics/3692017-makron-sprobue-zaluciti-kitaj-do-spilnoi-vidpovidalnosti-za-mir-v-ukraini.html"> </a></p>
<p>Як повідомлялося, президент Бразилії Луїс Інасіо Лула да Сілва 16 квітнязаявив, що хоче разом з Китаєм та ОАЕ виступити посередником для досягненнямиру в агресивній війні росії проти України.</p>
<p>Раніше Лула да Сілва запропонував Україні поступитися Кримом, щоб припинитивійну. У Міністерстві закордонних справ України відповіли, що Україна неторгує своїми територіями і не вбачає жодної причини поступатися хоча бсантиметром української землі.</p>
<p>Source: <a href="https://www.ukrinform.ua/rubric-polytics/3699106-dla-dosagnenna-miru-v-ukraini-evrosouz-pidtrimue-lise-propozicii-zelenskogo-predstavnik-es.html">https://www.ukrinform.ua/rubric-polytics/3699106-dla-dosagnenna-miru-v-ukraini-evrosouz-pidtrimue-lise-propozicii-zelenskogo-predstavnik-es.html</a></p>
</body>
</html>