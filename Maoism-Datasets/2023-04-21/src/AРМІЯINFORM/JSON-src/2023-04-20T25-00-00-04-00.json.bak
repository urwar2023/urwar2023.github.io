{'title': 'На рівні держави робиться все, щоб збільшувати можливість захищатися від російських ударів — Президент України', 'description': 'https://youtu.be/82l2FHptWIQ      Бажаю здоровʼя, шановні українці!    Повертаюся... Война с Украиной 2022, Война с Украиной последние новости сегодня, Новости война с Украиной 2022 последние на сегодня, Будет ли война между Украиной и Россией и когда, Война с Украиной в 2022 году будет или нет,  Будет ли война с Украиной в ближайшее время что говорят,  Война с Украиной новости,  Новости Украины сегодня,  Украинские новости в украинских СМИ на русском', 'time': '2023-04-20T25:00:00-04:00', 'author': ['АРМІЯINFORM'], 'images': [], 'text': '**_Бажаю здоровʼя, шановні українці!_**\n\nПовертаюся з відрядження.\n\nСьогодні був на Волині, у наших прикордонників, на межі, зокрема, з білоруссю.Облаштування кордону, захист, розвиток прикордонної території — багато питань.Волинь демонструє справжню міцність, і це відчувається в тому, як регіонпосилює безпеку всієї держави.\n\nВручив нагороди нашим воїнам-прикордонникам… Разом з усіма нашими силамиоборони та безпеки прикордонники воюють на передовій, зокрема на найтяжчихнапрямках. Бахмут, загалом Донеччина… Справжні герої, які успішно виконалисотні й сотні бойових завдань.\n\nГотуємо й нові підрозділи — підрозділи саме прикордонників, — що приєднаютьсядо наших активних дій, до руху, який ми поступово розвиваємо.\n\nНезмінно працюємо й над розвитком наших областей — абсолютно усіх. Сьогодні наВолині провів широку нараду з керівниками регіону, місцевими правоохоронцями,військовими, усіма, хто відповідає за безпеку й соціальний стан області.Домовилися про кілька інфраструктурних проєктів, що посилять Волинь — цеважливо — і дадуть змогу гарантувати довгостроково робочі місця та економічнезростання. Впевнений, усе це ми обов’язково реалізуємо. Дуже скоро.\n\nПродовжуємо готувати й наші міжнародні кроки не лише на цей тиждень, а загаломна найближчий час. Захист України, міжнародний порядок, заснований направилах, залишається питанням номер один глобального порядку денного.\n\nДо речі, дякую Сполученим Штатам за черговий пакет військової підтримки, проякий оголошено сьогодні.\n\nІ окремо хочу відзначити сьогодні наших захисників і захисниць неба —Повітряні сили та відповідні підрозділи інших родів військ.\n\nНа рівні держави робиться все, щоб збільшувати можливість захищати йзахищатися від російських ударів. Системи ППО та інша зброя для захисту небавже зараз у нас, в України, дуже серйозні. Але мають бути — і, впевнений,будуть — іще потужніші.\n\nДякую всім, хто своєю влучністю та швидкістю забезпечує ефективність для всієїтієї зброї, яка зʼявилась у нашої держави!\n\nУ ніч на цю добу особливо влучними були воїни 160-ї зенітної ракетної Одеськоїбригади повітряного командування «Південь» та мобільні вогневі групи 164-їСлобідської радіотехнічної бригади повітряного командування «Схід». Дякую вам!Протягом доби наші воїни захищали небо Дніпропетровщини, Києва, області, іншихміст, інших наших регіонів…\n\nСлава кожному й кожній, хто зараз у бою заради нашої держави, заради України!\n\nСлава нашому міцному народу!\n\n**_Слава Україні!_**\n\nДжерело: [Офіс Президента України](https://www.president.gov.ua/news/na-rivni-derzhavi-robitsya-vse-shob-zbilshuvati-mozhlivist-z-82365)', 'category': 'News', 'tags': ['STOPRUSSIA', 'АГРЕСІЯ РФ', 'ВІДЕОЗВЕРНЕННЯ ПРЕЗИДЕНТА УКРАЇНИ', 'ВОЛОДИМИР ЗЕЛЕНСЬКИЙ', 'ВТОРГНЕННЯ РФ', 'ПРЕЗИДЕНТ УКРАЇНИ'], 'source': 'https://armyinform.com.ua/2023/04/20/zbilshuvaty-mozhlyvist-zahyshhatysya-vid-rosijskyh-udariv/'}