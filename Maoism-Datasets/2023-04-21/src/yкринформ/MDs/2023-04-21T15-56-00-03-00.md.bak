# Реєстр збитків від російської агресії запустять у травні  - генсек Ради Європи

Authors: Ukrinform (Person)

Publisher: Укринформ (Organization)

Published Time: 2023-04-21T15:56:00+03:00

Modified Time: 2023-04-21T15:56:00+03:00

Description: Міжнародний реєстр збитків, завданих агресивною війною росії в Україні, буде запущений на початку травня групою держав-учасниць Ради Європи. — Укрінформ.

Images: ["[630_360_16651...](https://static.ukrinform.com/photos/2022_10/thumb_files/630_360_1665180314-896.jpg)"]

Tags: ['Пейчинович-Бурич', 'Збитки', 'Війна з росією']

Type: Article

<!--METADATA-->

![](../Images/2023-04-21T15-56-00-03-00/630_360_1665180314-896.jpg)Міжнародний реєстр збитків, завданих агресивною війною росії в Україні, будезапущений на початку травня групою держав-учасниць Ради Європи.

Про це заявила генеральний секретар Ради Європи Марія Пейчинович-Бурич під часдискусії у четвер у Відні, передає Укрінформ з посиланням на [](https://apa.at/) .

"Якщо ми хочемо мати правосуддя, орієнтоване на жертв, то ми повинні діятизараз, щоб не втратити інформацію", - заявила Пейчинович-Бурич.

**Читайте також:** [ ](https://www.ukrinform.ua/rubric-polytics/3698503-ministri-zakordonnih-sprav-es-zustrinutsa-24-kvitna-golovna-tema-vijna-v-ukraini.html)

За її словами, "коаліція бажаючих держав" в Раді Європи має офіційнопроголосити створення реєстру на початку травня. Очікується, що глави державта урядів країн-членів Ради Європи схвалять цей крок на своєму саміті вРейк'явіку 16-17 травня.

Планується, що штаб-квартира нової інституції знаходитиметься в Гаазі, такожбуде філіал в Києві.

"Таким чином, ми розчищаємо шлях для створення механізму компенсації уподальшому", - заявила генсек Ради Європи.

**Читайте також:** [ ](https://www.ukrinform.ua/rubric-vidbudova/3696749-ssa-obgovoruut-mehanizmi-peredaci-zamorozenih-aktiviv-rf-dla-vidbudovi-ukraini.html)

Зі свого боку постійний представник Австрії при Раді Європи Алозія Вергеттерповідомила АРА, що Австрія стала співавтором рішення, прийнятого в середу вСтрасбурзі, щодо необхідності створення такого реєстру збитків.

"Наразі розробляється статут, і Австрія також бере активну участь у цьомупроцесі", - сказала посол.

За її словами, до 10 травня щонайменше 16 країн-членів Ради Європи маютьофіційно створити реєстр, і, таким чином, під час саміту в Рейк'явіку він вжеповинен існувати.

**Читайте також:** [ ](https://www.ukrinform.ua/rubric-society/3696436-vijna-vze-zavdala-skodi-dovkillu-ukraini-na-majze-2-triljoni-strilec.html)

За даними Вергеттер, близько 25-30 співробітників працюватимуть над цимреєстром у Гаазі, у тому числі кілька співробітників у київському філіалі.Річний бюджет, який буде розподілений між країнами-учасницями Ради Європи, маєстановити близько 8 млн євро.

Як повідомлялося, Генеральна асамблея ООН 14 листопада 2022 року ухвалилапроєкт резолюції щодо створення механізму компенсації Україні збитків,спричинених війною, яку розв’язала і досі веде росія проти України.

У Міністерстві юстиції України заявили наприкінці грудня 2022 року про початокпроцесу створення Міжнародного реєстру збитків, завданих збройною агресієюросійської федерації.

Фото: coe.int

Source: [https://www.ukrinform.ua/rubric-vidbudova/3698939-reestr-zbitkiv-vid-rosijskoi-agresii-zapustat-u-travni-gensek-radi-evropi.html](https://www.ukrinform.ua/rubric-vidbudova/3698939-reestr-zbitkiv-vid-rosijskoi-agresii-zapustat-u-travni-gensek-radi-evropi.html)