# З 10 травня стартує тестування програми єВідновлення – Шмигаль

Authors: Ukrinform (Person)

Publisher: Укринформ (Organization)

Published Time: 2023-04-21T18:24:00+03:00

Modified Time: 2023-04-21T18:24:00+03:00

Description: В Україні з 10 травня 2023 року у застосунку "Дія" стартує тестування програми єВідновлення, за якою люди будуть отримувати кошти на ремонт своїх пошкоджених внаслідок війни домівок. — Укрінформ.

Images: ["[630_360_16796...](https://static.ukrinform.com/photos/2023_03/thumb_files/630_360_1679674428-586.jpg)"]

Tags: ['Компенсація', "Прем'єр", 'Шмигаль']

Type: Article

<!--METADATA-->

![](../Images/2023-04-21T18-24-00-03-00/630_360_1679674428-586.jpg) В Україніз 10 травня 2023 року у застосунку "Дія" стартує тестування програмиєВідновлення, за якою люди будуть отримувати кошти на ремонт своїх пошкодженихвнаслідок війни домівок.

Про це Прем’єр-міністр України Денис Шмигаль [](https://t.me/Denys_Smyhal/5057) на засіданні уряду, передає Укрінформ.

«Розпочинаємо тестування програми єВідновлення, за якою люди будуть отримуватикошти на ремонт своїх домівок. Тестуємо, щоб у майбутньому уникнути помилок інепорозумінь», - зазначив Шмигаль.

**Читайте також:** [ **Шмигаль** ](https://www.ukrinform.ua/rubric-vidbudova/3698554-smigal-pidbiv-pidsumki-miznarodnogo-samitu-mist-ta-regioniv.html)

За його словами, отримані цільові кошти можна буде витратити на будівельніматеріали чи оплату послуг підрядника. Суму компенсацій визначить спецкомісія,а кошти будуть зараховуватися людям на спецрахунок у банку.

Пріоритет у компенсації матимуть учасники бойових дій, сім’ї загиблихвійськовослужбовців, мобілізовані до армії українці, багатодітні родини талюди з інвалідністю, додав Прем'єр-міністр.

"Віцепрем’єр-міністр з відновлення Олександр Кубраков та Мінцифрипрокомунікують усі необхідні деталі програми. Кожне відновлене житло – це крокдо великої відбудови та відродження України. Отже, мобілізуємо сили та ресурсидля досягнення нашої перемоги", - додав Шмигаль.

Також Шмигаль заявив, що Кабінет Міністрів визначив 10 пріоритетних реформ нанайближчий час.

«Україна б’ється. Україна перемагає. Україна змінюється і починає відбудову.Ми не зупиняємо реформи задля швидкої трансформації нашої країни. Урядвизначив 10 пріоритетних реформ на найближчий час. Це те, що потрібно длянаближення нашої перемоги, для відновлення та для розбудови сильноїєвропейської України», - сказав Шмигаль.

За його словами, в центрі уваги - комплексна реформа енергетичної сфери тавсе, що пов'язано з енергетикою. Також на порядку денному є декілька рішень,дотичних до сфери енергетики. Зокрема, комунальні тарифи, адже нині діємораторій щодо підвищення цін на газ, тепло і гарячу воду.

**Читайте також:** [ **Шмигаль** ](https://www.ukrinform.ua/rubric-vidbudova/3698531-smigal-obgovoriv-iz-prezidentkou-ebrr-proekti-vidnovlenna-ta-rozvitku-ukraini.html)

Як повідомлялося, українці подали вже понад 33 тисячі заявок на компенсацію зазруйноване або пошкоджене житло загальною площею понад 23 млн кв. м.

Фото: КМУ

Source: [https://www.ukrinform.ua/rubric-vidbudova/3699017-z-10-travna-startue-testuvanna-programi-evidnovlenna-smigal.html](https://www.ukrinform.ua/rubric-vidbudova/3699017-z-10-travna-startue-testuvanna-programi-evidnovlenna-smigal.html)