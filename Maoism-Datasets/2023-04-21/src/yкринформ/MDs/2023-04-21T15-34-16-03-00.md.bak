# Посол України у Туреччині сказав, від чого залежить розширення «зернової угоди» на порти Миколаєва

Authors: Ukrinform (Person)

Publisher: Укринформ (Organization)

Published Time: 2023-04-21T15:34:16+03:00

Modified Time: 2023-04-21T15:34:16+03:00

Description: Розширення зернової угоди на порти Миколаєва залежить насамперед від можливостей Сил оборони України гарантувати безпеку на півдні, а не від ООН чи інших посередників. — Укрінформ.

Images: ["[630_360_16820...](https://static.ukrinform.com/photos/2023_04/thumb_files/630_360_1682072396-996.jpg)"]

Tags: ['Посол', 'Туреччина', 'Миколаївський морпорт', 'зерновий коридор']

Type: Article

<!--METADATA-->

![](../Images/2023-04-21T15-34-16-03-00/630_360_1682072396-996.jpg) Розширеннязернової угоди на порти Миколаєва залежить насамперед від можливостей Силоборони України гарантувати безпеку на півдні, а не від ООН чи іншихпосередників.

Про це заявив посол України в Туреччині Василь Боднар на брифінгу на тему:"«Зернова угода»: як наразі працює механізм?" в Медіацентрі Україна -Укрінформ.

Дипломат нагадав, що укладення зернової угоди 22 липня 2022 року сталоможливим завдяки насамперед діям Сил оборони України з витіснення російськихвійськ з півночі Причорномор'я.

"Сьогодні вихід з Миколаєва і Херсона перебуває під вогневим контролемворога... Тобто це насамперед безпекові ризики, які потрібно враховувати передтим, як говорити про можливість розширення зернової ініціативи", - зауваживБоднар.

**Читайте також:** [ ](https://www.ukrinform.ua/rubric-economy/3698852-blokuvanna-rosieu-zernovogo-koridoru-fiksuut-dokumentalno-posol-v-tureccini.html)

У цьому контексті він нагадав, що у порту [ ](https://www.ukrinform.ua/tag-mikolaiv) нині перебуває шість кораблів, які належать турецьким компаніям, інаразі ведуться переговори про їх виведення.

"Це дуже складний процес, оскільки і фарватер замінований, і перешкоди стоять,і бойові дії в цьому регіоні тривають. І говорити серйозно про включення цихпортів до "зернової ініціативи" перш ніж ми витіснимо ворога з Кінбурнськоїкоси і зони ураження, думаю, досить складно", - зазначив посол України.

Боднар зауважив, що питання про розширення зернової угоди на порти Миколаєва іХерсона стоїть на порядку денному ще від початку "зернової ініціативи".

**Читайте також:** [ ](https://www.ukrinform.ua/rubric-economy/3698890-ukraina-mae-gotuvatisa-do-mozlivogo-blokuvanna-rf-zernovogo-koridoru-pisla-18-travna-posol.html)

"Але насправді все досягається Силами оборони, а не ООН чи іншимипосередниками, на яких ми, звичайно, маємо великі сподівання і які є нашимипартнерами. Визволення від ворогів окупованих територій дозволить пришвидшитивирішення цього питання", - підсумував дипломат.

Як повідомлялося, українська сторона заявляла, що зернову угоду потрібнорозширити, зробивши її безстроковою, а також [](https://www.ukrinform.ua/rubric-economy/3662332-zelenskij-cas-rozsiriti-zernovu-iniciativu-na-porti-mikolaivsini.html) .

Source: [https://www.ukrinform.ua/rubric-economy/3698923-posol-ukraini-u-tureccini-skazav-vid-cogo-zalezit-rozsirenna-zernovoi-ugodi-na-porti-mikolaeva.html](https://www.ukrinform.ua/rubric-economy/3698923-posol-ukraini-u-tureccini-skazav-vid-cogo-zalezit-rozsirenna-zernovoi-ugodi-na-porti-mikolaeva.html)