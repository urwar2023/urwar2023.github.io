<html>
<head><style>img{height: auto; width: auto\9; width:100%;}</style></head>
<body>
<h1>ПАРЄ розгляне резолюцію про недопуск спортсменів з Росії та Білорусі на Олімпіаду</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-06-18T14:55:04+03:00</p>
<p>Modified Time: 2023-06-18T14:55:04+03:00</p>
<p>Description: На пленарній сесії Парламентської асамблеї Ради Європи проведуть дебати і розглянуть резолюцію про недопуск російських і білоруських атлетів на Олімпіаду-2024 в Парижі. — Укрінформ.</p>
<p>Images: ['<a href="https://static.ukrinform.com/photos/2019_06/thumb_files/630_360_1561558508-838.jpg">630_360_15615...</a>']</p>
<p>Tags: ['Депутат', 'Кравчук', 'Олімпіада', 'ПАРЄ']</p>
<p>Type: Article</p>
<!--METADATA-->

<p><img alt="" src="../Images/yкринформ/2023-06-18T14-55-04-03-00/630_360_1561558508-838.jpg" /> Напленарній сесії Парламентської асамблеї Ради Європи проведуть дебати ірозглянуть резолюцію про недопуск російських і білоруських атлетів наОлімпіаду-2024 в Парижі.</p>
<p>Про це у <a href="https://www.facebook.com/yevheniya.khudzik/posts/pfbid0sS9LwvtK3D1QSFEHWCLC1ceR4U1ZMcA56BuRE5P9iMcE53UpC9qCJ4Ea62K3jomUl"> Фейсбуці</a>повідомила заступниця голови Комітету Верховної Ради з питань гуманітарної таінформаційної політики, член української делегації в ПАРЄ Євгенія Кравчук,передає Укрінформ.</p>
<p>"Прибула до Страсбурга на червневу пленарну сесію Парламентської асамблеї РадиЄвропи. Попереду важливий для України тиждень. Маємо серйозне завдання –проведення дебатів за терміновою процедурою та ухвалення резолюції щодонеучасті російських та білоруських атлетів на Олімпіаді-2024 в Парижі, якуготує Комітет ПАРЄ з питань культури, освіти, медіа та спорту, який я очолюю.Попередній драфт резолюції вже наповнений сильними формулюваннями, а томувірогідно, що МОК таки отримає рекомендацію ПАРЄ щодо недопуску російських табілоруських спортсменів", - написала Кравчук.</p>
<p><strong>Читайте також:</strong> <a href="https://www.ukrinform.ua/rubric-polytics/3719728-na-litnij-sesii-pare-provedut-terminovi-debati-pro-politicni-naslidki-agresii-rosii-proti-ukraini.html"> На літній сесії <strong>ПАРЄ</strong> проведуть термінові дебати прополітичні наслідки агресії Росії проти України</a></p>
<p>Крім того, народна депутатка долучиться до дискусій з генсеком Ради ЄвропиМарією Пейчинович-Бурич та міністром закордонних справ і зовнішньої торгівліУгорщини Петером Сійярто.</p>
<p>Також, за даними Кравчук, буде проведено side-event, присвячений українськимвійськовополоненим та пошуку шляхів підтримки їх звільнення.</p>
<p>"В межах засідання Комітету з культури, науки, освіти та медіа, який я очолюю,проведемо спільні слухання з моєї теми доповіді «Протидія стиранню культурноїідентичності під час війни та миру» та теми колеги, Павла Сушка, «Онлайн-освіта та особливі освітні потреби дітей з інвалідністю та труднощами унавчанні». На моє запрошення участь у слуханнях візьмуть освітній омбудсменСергій Горбачов та директор Каховської школи Віктор Пендальчук, який двічіпережив полон під час російської окупації свого міста", - зазначила Кравчук.</p>
<p><strong>Читайте також:</strong> <a href="https://www.ukrinform.ua/rubric-polytics/3714170-na-zasidanni-buro-pare-uhvalili-deklaraciu-sodo-rezultativ-samitu-radi-evropi-v-rejkaviku.html"> На засіданні Бюро <strong>ПАРЄ</strong> ухвалили декларацію щодорезультатів саміту Ради Європи в Рейк’явіку </a></p>
<p>Крім того, народна депутатка візьме участь у дебатах щодо інтеграції мігрантівта біженців, а також щодо політичних наслідків агресії рф проти України.</p>
<p>Як повідомляв Укрінформ, літня пленарна сесія ПАРЄ триватиме у Страсбурзі19-23 червня.</p>
<p>Source: <a href="https://www.ukrinform.ua/rubric-sports/3724475-pare-rozglane-rezoluciu-pro-nedopusk-sportsmeniv-z-rosii-ta-bilorusi-na-olimpiadu.html">https://www.ukrinform.ua/rubric-sports/3724475-pare-rozglane-rezoluciu-pro-nedopusk-sportsmeniv-z-rosii-ta-bilorusi-na-olimpiadu.html</a></p>
</body>
</html>