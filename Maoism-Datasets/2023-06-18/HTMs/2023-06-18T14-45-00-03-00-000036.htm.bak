<html>
<head><style>img{height: auto; width: auto\9; width:100%;}</style></head>
<body>
<h1>Україна ступила на шлях, який приведе до визволення Криму - Годжес</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-06-18T14:45:00+03:00</p>
<p>Modified Time: 2023-06-18T22:45:00+03:00</p>
<p>Description: Екскомандувач військ США в Європі Бен Годжес переконаний, що Україна ступила на шлях, який приведе до звільнення Криму від російських загарбників. — Укрінформ.</p>
<p>Images: ['<a href="https://static.ukrinform.com/photos/2020_11/thumb_files/630_360_1605201623-674.jpg">630_360_16052...</a>']</p>
<p>Tags: None</p>
<p>Type: Article</p>
<!--METADATA-->

<p><img alt="" src="../Images/yкринформ/2023-06-18T14-45-00-03-00/630_360_1605201623-674.jpg" />Екскомандувач військ США в Європі Бен Годжес переконаний, що Україна ступилана шлях, який приведе до звільнення Криму від російських загарбників.</p>
<p>Про це він сказав в <a href="http://espreso.tv/nenavist-rosiyskogo-kerivnitstva-odin-do-odnogo-ta-bayduzhist-soldat-dozvolit-ukraini-peremogti-general-khodzhes"> інтерв’ю «Еспресо» </a> , передає Укрінформ.</p>
<p>«Україна ступила на шлях, який приведе до звільнення Криму і вигнанняросійських військ з України. Тож початок контрнаступу - це важливий дляУкраїни крок, але основна його фаза ще не розпочалася. На мою думку, ЗСУпродовжують тиснути на російську оборону, шукаючи вразливі місця, збиваючиросіян з пантелику щодо того, де буде основний наступ», - зазначив Годжес.</p>
<p>За його словами, будуть певні втрати: «Наступні кілька днів буде дуже важко,але очікую, що в подальші кілька тижнів ми побачимо набагато більший успіх іпрогресивну динаміку руху українських сил».</p>
<p>Відповідаючи на запитання про те, наскільки масштабними будуть бойові дії танаскільки активно Росія підключатиме ресурси, Годжес висловив думку, щоГенштаб ЗСУ чинитиме тиск на ворога в кількох різних місцях.</p>
<p><strong>Читайте також:</strong> <a href="https://www.ukrinform.ua/rubric-polytics/3724577-general-godzes-najkrasa-garantia-bezpeki-dla-ukraini-ii-clenstvo-v-nato.html"> Генерал <strong>Годжес</strong> : Найкраща гарантія безпеки дляУкраїни - її членство в НАТО </a></p>
<p>Екскомандувач військ США в Європі уточнив, що за його субʼєктивною оцінкою,одна з першочергових цілей для українських військ - сполучення між Кримом іРосією.</p>
<p>«Я маю на увазі десь між Маріуполем і Мелітополем, тобто в районі сухопутногомоста. Можна припускати, що Україна хотіла б мати змогу заблокувати цю дорогу,щоб почати ізоляцію Криму. Підтягнути туди більше далекобійних систем, абипочати завдавати удари по Севастополю, Саках, Джанкою, щоб Крим ставнепридатним для російських військ і щоб вони не могли більше там перебувати»,- сказав Годжес, зауваживши, що це важлива частина кампанії, яка розпочнеться,ймовірно, в найближчі два місяці.</p>
<p>За його словами, надання Великою Британією систем Storm Shadow є вагомимвнеском, завдяки якому Україна уже має можливість уражати віддалені цілі.</p>
<p>У цьому зв’язку Годжес зазначив, що хотів би, щоб адміністрація Байденаприйняла рішення про надання Україні систем ATACMS або безпілотників GreyEagles чи інших систем дальнього радіуса дії, які б дозволили завдавати ударівще глибше в тил ворога. На його переконання, до моменту коли це станеться,українські Сили оборони продовжуватимуть спроби ізолювати Крим.</p>
<p><strong>Читайте також:</strong> <a href="https://www.ukrinform.ua/rubric-ato/3695399-general-godzes-zaklikae-znovu-rozglanuti-nadanna-ukraini-f16-ta-raket-atasms.html"> Генерал <strong>Годжес</strong> закликає знову розглянути наданняУкраїні F-16 та ракет АТАСМS </a></p>
<p>«Також гадаю, що потужні зусилля буде направлено на забезпечення безпекиатомної електростанції на Запоріжжі, перш ніж Росія зможе спричинити ще однукатастрофу», - додав Годжес.</p>
<p>Як повідомлялося, у День Росії, 12 червня, хакери зламали радіостанції вКалінінграді та Свердловській області РФ – в ефірі пролунали розповіді провизвольну армію, що йде на Крим.</p>
<p><em>Фото: DELFI / Domantas Pipas</em></p>
<p>Source: <a href="https://www.ukrinform.ua/rubric-crimea/3724588-ukraina-stupila-na-slah-akij-privede-do-vizvolenna-krimu-godzes.html">https://www.ukrinform.ua/rubric-crimea/3724588-ukraina-stupila-na-slah-akij-privede-do-vizvolenna-krimu-godzes.html</a></p>
</body>
</html>