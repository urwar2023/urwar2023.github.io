# Розміщення ядерної зброї у Білорусі посилює вимогу України для швидкого вступу в НАТО - генсек

Authors: Ukrinform (Person)

Publisher: Укринформ (Organization)

Published Time: 2023-06-18T14:10:00+03:00

Modified Time: 2023-06-18T14:10:00+03:00

Description: Мир на умовах Росії, а також заморожування конфлікту в Україні неприйнятні, отже Україна має посилити на полі бою свої позиції для майбутніх переговорів. — Укрінформ.

Images: ['[630_360_16699...](https://static.ukrinform.com/photos/2022_12/thumb_files/630_360_1669912772-442.jpg)']

Tags: ['НАТО', 'Столтенберг', 'Україна']

Type: Article

<!--METADATA-->

![](../Images/yкринформ/2023-06-18T14-10-00-03-00/630_360_1669912772-442.jpg) Мир наумовах Росії, а також заморожування конфлікту в Україні неприйнятні, отжеУкраїна має посилити на полі бою свої позиції для майбутніх переговорів.

Про це генеральний секретар НАТО Єнс Столтенберг сказав в інтерв’ю німецькомувиданню [ Welt ](https://www.welt.de/politik/ausland/article245925942/Nato-Chef-Frieden-kann-nicht-bedeuten-einen-Deal-zu-akzeptieren-der-von-Russland-diktiert-wird.html?icid=search.product.onsitesearch) , передає Укрінформ.

Столтенберг застеріг від поспішних мирних переговорів між Україною та Росією.

«Ми всі хочемо, щоб ця війна закінчилася. Але щоб мир був тривалим, він маєбути справедливим», – сказав він.

Мир, за словами Столтенберга, не може означати заморожування конфлікту таприйняття умов, продиктованих Росією. Тільки Україна може визначити умови, якіє прийнятними.

[ Глава НАТО ](https://www.ukrinform.ua/tag-stoltenberg) зазначив, щовійськові успіхи зміцнять позицію України на переговорах.

«Чим більше окупованих територій зможе звільнити Україна, тим кращі карти вонаматиме за столом переговорів для досягнення справедливого і тривалого миру», -додав Столтенберг.

Він висловив бачення євроатлантичних перспектив України.

**Читайте також:** [ Потрібні зараз і на перспективу: **Столтенберг** пронадання Україні F-16 ](https://www.ukrinform.ua/rubric-ato/3723878-potribni-zaraz-i-na-perspektivu-stoltenberg-pro-nadanna-ukraini-f16.html)

«Майбутнє України — в НАТО, але зараз пріоритетом для України є утвердженнясебе як суверенної та незалежної держави — інакше немає можливостіобговорювати членство…Ми повинні переконатися, що коли ця війна закінчиться,існуватимуть надійні домовленості щодо безпеки України, щоб Росія не змоглапереозброїтися і атакувати знову, і цикл російської агресії був розірваний», —заявив Столтенберг.

Він оголосив, що на саміті у Вільнюсі у липні НАТО ухвалить пакет допомоги,покликаний привести Україну до стандартів НАТО впродовж кількох років.Зокрема, передбачається активізувати політичні зв'язки.

«Це наблизить Україну до НАТО», - сказав лідер альянсу, але зауважив, щоприскореного вступу не буде.

Водночас, за словами Столтенберга, події у сусідній Білорусі, яка є союзникомРосії, посилюють вимогу України щодо швидкого вступу в НАТО.

**Читайте також:** [ Байден заявив, що не спрощуватиме вимоги для України щодовступу в **НАТО** ](https://www.ukrinform.ua/rubric-polytics/3724263-bajden-zaaviv-so-ne-sprosuvatime-vimogi-dla-ukraini-sodo-vstupu-v-nato.html)

Коментуючи посилення ядерної загрози проти Заходу з боку Москви, зокрема,шляхом розміщення відповідної зброї в Білорусі, глава НАТО сказав, що Альянсіз занепокоєнням спостерігає за цією заявою, хоча наразі не бачить ознак того,що Кремль може застосувати ядерну зброю в осяжному майбутньому.

Столтенберг також наголосив на важливості лідерства Німеччини, яке «необхіднодля миру» в Європі.

У понеділок очільник НАТО відвідає Берлін, де проведе переговори з канцлеромФРН Олафом Шольцом.

Source: [https://www.ukrinform.ua/rubric-polytics/3724460-rozmisenna-adernoi-zbroi-u-bilorusi-posilue-vimogu-ukraini-dla-svidkogo-vstupu-v-nato-gensek.html](https://www.ukrinform.ua/rubric-polytics/3724460-rozmisenna-adernoi-zbroi-u-bilorusi-posilue-vimogu-ukraini-dla-svidkogo-vstupu-v-nato-gensek.html)