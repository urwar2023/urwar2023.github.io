# Україна ступила на шлях, який приведе до визволення Криму - Годжес

Authors: Ukrinform (Person)

Publisher: Укринформ (Organization)

Published Time: 2023-06-18T14:45:00+03:00

Modified Time: 2023-06-18T22:45:00+03:00

Description: Екскомандувач військ США в Європі Бен Годжес переконаний, що Україна ступила на шлях, який приведе до звільнення Криму від російських загарбників. — Укрінформ.

Images: ['[630_360_16052...](https://static.ukrinform.com/photos/2020_11/thumb_files/630_360_1605201623-674.jpg)']

Tags: None

Type: Article

<!--METADATA-->

![](../Images/yкринформ/2023-06-18T14-45-00-03-00/630_360_1605201623-674.jpg)Екскомандувач військ США в Європі Бен Годжес переконаний, що Україна ступилана шлях, який приведе до звільнення Криму від російських загарбників.

Про це він сказав в [ інтерв’ю «Еспресо» ](http://espreso.tv/nenavist-rosiyskogo-kerivnitstva-odin-do-odnogo-ta-bayduzhist-soldat-dozvolit-ukraini-peremogti-general-khodzhes) , передає Укрінформ.

«Україна ступила на шлях, який приведе до звільнення Криму і вигнанняросійських військ з України. Тож початок контрнаступу - це важливий дляУкраїни крок, але основна його фаза ще не розпочалася. На мою думку, ЗСУпродовжують тиснути на російську оборону, шукаючи вразливі місця, збиваючиросіян з пантелику щодо того, де буде основний наступ», - зазначив Годжес.

За його словами, будуть певні втрати: «Наступні кілька днів буде дуже важко,але очікую, що в подальші кілька тижнів ми побачимо набагато більший успіх іпрогресивну динаміку руху українських сил».

Відповідаючи на запитання про те, наскільки масштабними будуть бойові дії танаскільки активно Росія підключатиме ресурси, Годжес висловив думку, щоГенштаб ЗСУ чинитиме тиск на ворога в кількох різних місцях.

**Читайте також:** [ Генерал **Годжес** : Найкраща гарантія безпеки дляУкраїни - її членство в НАТО ](https://www.ukrinform.ua/rubric-polytics/3724577-general-godzes-najkrasa-garantia-bezpeki-dla-ukraini-ii-clenstvo-v-nato.html)

Екскомандувач військ США в Європі уточнив, що за його субʼєктивною оцінкою,одна з першочергових цілей для українських військ - сполучення між Кримом іРосією.

«Я маю на увазі десь між Маріуполем і Мелітополем, тобто в районі сухопутногомоста. Можна припускати, що Україна хотіла б мати змогу заблокувати цю дорогу,щоб почати ізоляцію Криму. Підтягнути туди більше далекобійних систем, абипочати завдавати удари по Севастополю, Саках, Джанкою, щоб Крим ставнепридатним для російських військ і щоб вони не могли більше там перебувати»,- сказав Годжес, зауваживши, що це важлива частина кампанії, яка розпочнеться,ймовірно, в найближчі два місяці.

За його словами, надання Великою Британією систем Storm Shadow є вагомимвнеском, завдяки якому Україна уже має можливість уражати віддалені цілі.

У цьому зв’язку Годжес зазначив, що хотів би, щоб адміністрація Байденаприйняла рішення про надання Україні систем ATACMS або безпілотників GreyEagles чи інших систем дальнього радіуса дії, які б дозволили завдавати ударівще глибше в тил ворога. На його переконання, до моменту коли це станеться,українські Сили оборони продовжуватимуть спроби ізолювати Крим.

**Читайте також:** [ Генерал **Годжес** закликає знову розглянути наданняУкраїні F-16 та ракет АТАСМS ](https://www.ukrinform.ua/rubric-ato/3695399-general-godzes-zaklikae-znovu-rozglanuti-nadanna-ukraini-f16-ta-raket-atasms.html)

«Також гадаю, що потужні зусилля буде направлено на забезпечення безпекиатомної електростанції на Запоріжжі, перш ніж Росія зможе спричинити ще однукатастрофу», - додав Годжес.

Як повідомлялося, у День Росії, 12 червня, хакери зламали радіостанції вКалінінграді та Свердловській області РФ – в ефірі пролунали розповіді провизвольну армію, що йде на Крим.

_Фото: DELFI / Domantas Pipas_

Source: [https://www.ukrinform.ua/rubric-crimea/3724588-ukraina-stupila-na-slah-akij-privede-do-vizvolenna-krimu-godzes.html](https://www.ukrinform.ua/rubric-crimea/3724588-ukraina-stupila-na-slah-akij-privede-do-vizvolenna-krimu-godzes.html)