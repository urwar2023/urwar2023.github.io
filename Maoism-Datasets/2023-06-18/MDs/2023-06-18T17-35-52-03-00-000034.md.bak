# У евакуації за кордоном залишаються 168 дитбудинків - Офіс омбудсмена

Authors: Ukrinform (Person)

Publisher: Укринформ (Organization)

Published Time: 2023-06-18T17:35:52+03:00

Modified Time: 2023-06-18T17:35:52+03:00

Description: Із 727 українських дитячих будинків 214 знаходяться в евакуації, з них за кордоном - 168. — Укрінформ.

Images: ['[630_360_15877...](https://static.ukrinform.com/photos/2020_04/thumb_files/630_360_1587727455-850.jpg)']

Tags: ['Діти', 'Омбудсмен', 'Війна з Росією']

Type: Article

<!--METADATA-->

![](../Images/yкринформ/2023-06-18T17-35-52-03-00/630_360_1587727455-850.jpg) Із 727українських дитячих будинків 214 знаходяться в евакуації, з них за кордоном -168.

Про це повідомила представниця омбудсмена з прав дітей, сім’ї, молоді таспорту Ірина Суслова в [ інтерв’ю Радіо Свобода](https://www.radiosvoboda.org/a/suslova-vpo-bizhentsi-vidibrannya-ditei/32462672.html) , передає Укрінформ.

«Усього із 727 закладів в евакуації зараз 214, з них в межах України – 55, іза кордоном – 168. Це орієнтовно 7 125 дітей. Такі заклади мають залишатися убезпечних місцях. Вони не мають повертатися на ті території, де неможливозабезпечити безпеку», - підкреслила вона.

**Читайте також:** [ Путін підтвердив викрадення дітей з України](https://www.ukrinform.ua/rubric-ato/3724310-putin-pidtverdiv-vikradenna-ditej-z-ukraini.html)

Відповідаючи на запитання, чому Дніпропетровський дитячий будинок-інтернат,евакуйований за кордон, повернули у Дніпро, представниця уповноваженого з правлюдини зазначила, що ця ситуація трагічна не лише тим, що повернули дітей зінвалідністю у місто, яке зазнає постійних обстрілів і атак Росії, а й тим, щоу приміщенні інтернату відсутнє бомбосховище.

«Заклад триповерховий, ліфт у аварійному стані. І діток на кріслах колісних,фактично, неможливо доставляти на другий і третій поверхи в кімнати. Тому дітизмушені були залишатися на першому поверсі у кімнатах з порушеннями стандартівза кількістю розміщення на квадратні метри», - зазначила Суслова.

За її даними, після того, як стала відома інформація, що дітей повернули уприміщення без бомбосховища, їх перемістили у заклад охорони здоров'я.

**Читайте також:** [ Табір «Артек-Буковель» прийме вихованців **дитбудин** ківХерсонщини – Зеленська ](https://www.ukrinform.ua/rubric-society/3721010-tabir-artekbukovel-prijme-vihovanciv-ditbudinkiv-hersonsini-zelenska.html)

«І через два дні буквально (26 травня – ред.) прилітають ракети. І стоїтьпитання: а це ця лікарня, де перебувають діти – чи це не ця лікарня, деперебувають діти? Це створює додатково багато проблем, яких могло б і небути», - констатувала вона.

Представниця омбудсмена додала, що окрім Дніпра, зараз відбувається поверненнякіровоградських інституційних закладів. «Однак вони продемонстрували хорошийприклад, вони повертають дітей вже не в інтернатні заклади, а в дитячі будинкисімейного типу. По суті, діти йдуть в сім'ї», - сказала Суслова.

Як повідомлялося, 23 лютого в Офісі омбудсмена заявили про виявлення порушеньу Мукачівському дитячому будинку-інтернаті на Закарпатті, де перебувають дітиз Донецької області.

Фото: Андрій Лазарєв

Source: [https://www.ukrinform.ua/rubric-society/3724519-u-evakuacii-za-kordonom-zalisautsa-168-ditbudinkiv-ofis-ombudsmena.html](https://www.ukrinform.ua/rubric-society/3724519-u-evakuacii-za-kordonom-zalisautsa-168-ditbudinkiv-ofis-ombudsmena.html)