# У розвідці назвали дії росіян на ЗАЕС ядерним шантажем

Authors: Ukrinform (Person)

Publisher: Укринформ (Organization)

Published Time: 2023-06-18T16:37:00+03:00

Modified Time: 2023-06-18T16:37:00+03:00

Description: Агресивна Росія продовжує тактику ядерного шантажу, використовуючи окуповану Запорізьку атомну електростанцію, а також територію Білорусі, де можливе розміщення російської ядерної зброї. — Укрінформ.

Images: ['[630_360_16597...](https://static.ukrinform.com/photos/2022_08/thumb_files/630_360_1659774839-514.jpg)']

Tags: ['Розвідка', 'Запорізька АЕС', 'Війна з Росією']

Type: Article

<!--METADATA-->

![](../Images/yкринформ/2023-06-18T16-37-00-03-00/630_360_1659774839-514.jpg) АгресивнаРосія продовжує тактику ядерного шантажу, використовуючи окуповану Запорізькуатомну електростанцію, а також територію Білорусі, де можливе розміщенняросійської ядерної зброї.

Про це заявив представник Головного управління розвідки Міністерства оборониУкраїни Андрій Юсов під час інтерв’ю Анастасії Катеринчук (програма «У гостяху Дмитра Гордона»), інформує [ пресслужба ГУР ](https://gur.gov.ua/content/te-shcho-rosiiany-vyrobliaiut-iz-zaes-tse-iadernyi-shantazh.html) , передаєУкрінформ.

«Ціла низка норм і стандартів ядерної безпеки на [ ЗАЕС](https://www.ukrinform.ua/tag-zaporizka-aes) вже не забезпечуєтьсяокупаційною владою. Те, що вони весь час виробляють з нашою Запорізькоюатомною станцією ― це ядерний шантаж: це і розміщення там сил та засобів,озброєння; це і здійснення рашистами обстрілів з території і по територіїЗАЕС; це терор персоналу електростанції та багато інших факторів», ― розповівЮсов.

За словами представника воєнної розвідки України, шантаж на ЗАЕС та іншихокупованих об’єктах критичної інфраструктури пов’язаний із російськимусвідомленням, що з окупованих територій України рано чи пізно доведетьсязабратися.

**Читайте також:** [ Гендиректор МАГАТЕ закликав не перетворювати **ЗАЕС** навійськову базу ](https://www.ukrinform.ua/rubric-polytics/3723729-gendirektor-magate-zaklikav-ne-peretvoruvati-zaes-na-vijskovu-bazu.html)

«Головне, що повинен зрозуміти кожен українець і весь світ ― у Каховці, назаводі «Кримський титан» і по всій Україні безпека, зокрема й екологічна таядерна безпека на цих об'єктах, буде гарантована тоді, коли вони повернутьсяпід контроль України та законної влади. Поки там російські терористи, загрозабуде зберігатись», ― сказав Юсов.

Він зазначив, що заяви ворога про можливе розміщення ядерної зброї натериторії Білорусі так само є елементом московського шантажу. За його словами,ні білоруський диктатор Олександр Лукашенко, ні будь-хто інший у тій країні нездатен вплинути на розміщення, використання чи долю російської ядерної зброї.

«Звісно, народ Білорусі вчергове опиняється в заручниках, тепер уже додатковоіз елементом ядерного аргументу, ядерного шантажу. Чимось додатковим дляЄвропи, для НАТО, для України це не загрожує. Але Путін показує, мовляв, щеможе зробити якісь кілька кроків на шаховій дошці» ― пояснив представник ГУРМО України.

Юсов заявив, що «танці росіян з ядерним бубном» у Білорусі є очікуваними.

**Читайте також:** [ Росія хоче підірвати **ЗАЕС** , щоб світ тиснув наУкраїну з вимогою зупинити конфлікт – Зеленський](https://www.ukrinform.ua/rubric-polytics/3723641-rosia-hoce-pidirvati-zaes-sob-svit-tisnuv-na-ukrainu-z-vimogou-zupiniti-konflikt-zelenskij.html)

«Попри всі танці з бубном, тепер уже ядерним бубном, для України важливимфактором залишається те, що Білорусь не втягнута у повномасштабну наземнувійну росії проти України, і ознак цього не спостерігається. Хочуть покричати,помахати кулаками, пригрозити комусь, грізно поворушити вусами? ― ну, будьласка», ― зазначив він.

Як повідомлялося, 13 червня Юсов заявив, що росіяни у Криму розглядаютьсценарій виведення з ладу «Кримського титану» на випадок втечі.

Source: [https://www.ukrinform.ua/rubric-economy/3724505-u-rozvidci-nazvali-dii-rosian-na-zaes-adernim-santazem.html](https://www.ukrinform.ua/rubric-economy/3724505-u-rozvidci-nazvali-dii-rosian-na-zaes-adernim-santazem.html)