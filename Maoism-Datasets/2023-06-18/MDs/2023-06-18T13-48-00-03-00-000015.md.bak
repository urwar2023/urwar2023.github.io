# На Прикарпатті вирує негода: рятувальники закликають утриматися від походів у гори

Authors: Ukrinform (Person)

Publisher: Укринформ (Organization)

Published Time: 2023-06-18T13:48:00+03:00

Modified Time: 2023-06-18T13:48:00+03:00

Description: Рятувальники радять українцям утриматися від походів у гори через ускладнені погодні умови і штормове попередження на Прикарпатті. — Укрінформ.

Images: ['[630_360_16870...](https://static.ukrinform.com/photos/2023_06/thumb_files/630_360_1687085212-835.jpg)']

Tags: ['Погода', 'Прикарпаття', 'Негода']

Type: Article

<!--METADATA-->

![](../Images/yкринформ/2023-06-18T13-48-00-03-00/630_360_1687085212-835.jpg)Рятувальники радять українцям утриматися від походів у гори через ускладненіпогодні умови і штормове попередження на Прикарпатті.

Як передає Укрінформ, про це Державна служба з надзвичайних ситуацій Україниповідомляє у [ Фейсбуці](https://www.facebook.com/MNS.GOV.UA/posts/pfbid02JTYgRPK75Aym7uYhrRbxToVtkJJHbpa1irrH9kyfCjFeLy4tdSCGR4gfy5M4jLDbl?__cft__\[0\]=AZXfgPgxw9k7Z4yFMj8ProgBFUrDDvzVPfsIEYBvzKhEgABlgZrT0lxaVmPsGp-Q3gGfGiRtoEXew6uL38xBegnNRYXi__Rvk4puqAeRUOTvKKq71vtED7ixSOwTwAc77sG3Np-_s6DYUNAh2wpd8Vis5-PoZSbrx28lF3mCCCsD3ERZlqPjeiTxewoYsoM5DQE&__tn__=,O,P-R) .

Станом на 12:00 неділі, 18 червня, у річках Івано-Франківської областіспостерігається незначний спад рівня води, але протягом дня очікуються значні[ дощі ](https://www.ukrinform.ua/tag-dos?) з перервами, а відповідно -можливе відновлення підйомів рівнів води у межах русел, ідеться уповідомленні.

Через сильні дощі розмито проїжджу частину дороги місцевого значення уВерховинському районі. Залишається ускладненим проїзд до сіл Пробійнівка іГрамотне Білоберізької територіальної громади, а також ведуться роботи звідновлення проїзду до села Явірник та прикордонної застави Шибени.

У Надвірнянському районі пошкоджено транспортне сполучення до села ВороненкоПоляницької громади з боку Ворохти. Протягом ночі дорожні служби проводиливідновлювальні роботи, щоб забезпечити проїзд транспорту.

**Читайте також:** [ В Україні у неділю прогнозують спеку до +30°, подекуди -грози ](https://www.ukrinform.ua/rubric-regions/3724189-v-ukraini-u-nedilu-prognozuut-speku-do-30-podekudi-grozi.html)

В Івано-Франківському районі в селі Кричка Солотвинської громади пошкодженоділянку дороги. Після спаду рівня води заплановано провести очищення руславодойми.

У ДСНС нагадали, що діє штормове попередження. Можливе формування значногосхилового стоку, в гiрських районах iснує загроза локальних селевих потокiв.

На території Верховинського району заборонено спортивні сплави, зауважили уДСНС.

Як повідомляв Укрінформ, на Прикарпатті [ паводки розмили дороги](https://www.ukrinform.ua/rubric-regions/3724427-na-prikarpatti-pavodki-rozmili-dorogi-u-kilkoh-rajonah.html) [ ](https://www.ukrinform.ua/rubric-regions/3724427-na-prikarpatti-pavodki-rozmili-dorogi-u-kilkoh-rajonah.html) укількох районах.

Фото: ДСНС

Source: [https://www.ukrinform.ua/rubric-regions/3724454-na-prikarpatti-virue-negoda-ratuvalniki-zaklikaut-utrimatisa-vid-pohodiv-u-gori.html](https://www.ukrinform.ua/rubric-regions/3724454-na-prikarpatti-virue-negoda-ratuvalniki-zaklikaut-utrimatisa-vid-pohodiv-u-gori.html)