# Армія РФ за добу атакувала дев'ять областей України - зведення ОВА

Authors: Ukrinform (Person)

Publisher: Укринформ (Organization)

Published Time: 2023-06-18T11:19:00+03:00

Modified Time: 2023-06-18T11:19:00+03:00

Description: За добу російська армія із застосуванням безпілотників, артилерії, авіації здійснила атаки на дев'ять областей України. — Укрінформ.

Images: ['[630_360_16843...](https://static.ukrinform.com/photos/2023_05/thumb_files/630_360_1684337913-737.jpg)']

Tags: ['Обстріл', 'Російські військові', 'Війна з Росією']

Type: Article

<!--METADATA-->

![](../Images/yкринформ/2023-06-18T11-19-00-03-00/630_360_1684337913-737.jpg) За добуросійська армія із застосуванням безпілотників, артилерії, авіації здійснилаатаки на дев'ять областей України.

Як передає Укрінформ, про це йдеться у зведеній інформації обласних військовихадміністрацій про ситуацію в регіонах України станом на 9:00 неділі, 18червня.

У Чернігівській області за добу ворог шість разів обстріляв з мінометів таартилерії Новгород-Сіверський та Корюківський райони.

У селі Сновської громади через обстріл з артилерії горіли 4 приватні будинки.Без жертв.

У Сумській області вночі та вранці війська РФ здійснили 12 обстрілівприкордоння. Зафіксовано 59 вибухів. Обстрілів зазнали Хотінська,Краснопільська, Юнаківська, Есманська, Середино-Будська, Великописарівськагромади.

Внаслідок мінометного обстрілу околиці Середина-Буди зранку пошкодженоприватний будинок.

Вчора протягом дня росіяни здійснили 21 обстріл громад прикордоння.Зафіксовано 119 вибухів. Обстрілів зазнали Хотінська, Краснопільська,Білопільська, Миропільська, Шалигинська, Дружбівська, Есманська, Середино-Будська, Зноб-Новгородська, Великописарівська громади.

**Читайте також:** [ Сили оборони за добу **знищ** или 77 одиниць військовоїтехніки ворога на Таврійському напрямку ](https://www.ukrinform.ua/rubric-ato/3724407-sili-oboroni-za-dobu-znisili-77-odinic-vijskovoi-tehniki-voroga-na-tavrijskomu-napramku.html)

У Білопільській громаді пошкоджено телевежу.

У Миропільській громаді пошкоджено приватне домоволодіння, два магазини, ЛЕП,приміщення селищної ради, пасіку.

У Краснопільській громаді пошкоджено елеватор та обладнання.

У Шалигинській громаді пошкоджено адміністративну будівлю.

Загарбники завдали [ удару по 20 населених пунктах Запорізької області](https://www.ukrinform.ua/rubric-regions/3724361-vorog-atakuvav-20-naselenih-punktiv-na-zaporizzi-odin-poranenij.html) , здійснили 96 обстрілів з різнихвидів озброєння: 4 атаки з БПЛА Гуляйпільського, Чарівного, 8 обстрілів з РСЗВСтепового, Новоіванівки, Новодарівки, 84 удари з артилерії по Гуляйполю,Залізничному, Оріхову, Кам'янському та навколишніх селах.

Надійшло 5 повідомлень про пошкодження будинків та автомобілів.

Під час обстрілу Оріхова поранення дістав 56-річний чоловік та бувгоспіталізований.

Вночі агресор спрямував на Дніпропетровську область два безпілотники Shahed.Обидва були знищені.

**Читайте також:** [ У Повітряних силах підтвердили **знищ** ення складубоєприпасів загарбників на Херсонщині ](https://www.ukrinform.ua/rubric-ato/3724397-u-povitranih-silah-pidtverdili-znisenna-skladu-boepripasiv-zagarbnikiv-na-hersonsini.html)

Вчора двічі за день російська армія атакувала Дніпропетровщину.

Ворог бив з важкої артилерії по Великомихайлівській громаді Синельниківськогорайону та по Мирівській громаді Нікопольського району.

У Харківській області зранку [ росіяни обстріляли Куп'янськ.](https://www.ukrinform.ua/rubric-ato/3724375-vijska-rf-zavdali-udaru-po-kupansku-e-rujnuvanna.html) Пошкоджено приватний будинок. Постраждалих немає.

Вчора у селі Новоосинове Куп'янського району внаслідок обстрілу бувпошкоджений житловий будинок.

У селі Колісниківка Куп'янського району внаслідок ворожого обстрілу пошкодженобудинок та прибудинкові споруди.

У селі Гур’їв Козачок Богодухівського району внаслідок прямого влучання ізПТРК в автомобіль загинули волонтери - 42-річний чоловік та 53-річна жінка.

**Читайте також:** [ **Мінус** два ворожих Ка-52 і 12 БпЛА: сили ППОвідзвітували про роботу за півтори доби ](https://www.ukrinform.ua/rubric-ato/3724348-minus-dva-ka52-i-pat-bpla-sili-ppo-vidzvituvali-pro-robotu-za-pivtori-dobi.html)

У Луганській області під мінометними та артилерійськими обстрілами перебувалиСтельмахівка, Невське, Білогорівка і Новоселівське.

Вчора російська армія здійснила 109 обстрілів Луганщини (випустила 486снарядів).

У Донецькій області за добу росіяни обстріляли Торецьк, Костянтинівку, Рай-Олександрівку, Красногорівку, Новоукраїнку, Нетайлове, Авдіївку, Богоявленку,Максимівку.

Пошкоджено 14 житлових будинків, два магазини, школу, два ЛЕП, автомобіль,гараж, газопровід.

На Донеччині за добу [ двоє людей загинули і троє дістали поранення.](https://www.ukrinform.ua/rubric-regions/3724356-zagarbniki-za-dobu-vbili-na-doneccini-dvoh-civilnih-se-troh-poranili.html)

У Миколаївській області вночі протиповітряна оборона знищила ворожий БПЛА.

Вчора вдень росіяни з артилерії били по акваторії Очаківської громади тавідкритій території в Очакові.

У Херсонській області за добу загарбники здійснили 68 обстрілів (випустили 467снарядів), з них по Херсону — 4 обстріли (29 снарядів), поцілили у райони 25населених пунктів.

Внаслідок російської агресії одна людина загинула, четверо дістали поранення,зокрема дитина.

Російська авіація вкотре атакувала Козацьке. Ворог випустив дві керованіавіабомби. Загинув 68-річний чоловік. Поранення дістали троє людей.

**Читайте також:** [ Росія тримає у **Чорном** у морі один ракетоносій звісьмома «Калібрами» ](https://www.ukrinform.ua/rubric-ato/3724370-rosia-trimae-u-cornomu-mori-odin-raketonosij-z-vismoma-kalibrami.html)

У селі Борозенське під час виконання польових робіт на російській мініпідірвався 36-річний чоловік, він дістав опіки обличчя, рук та ніг.

Поблизу Борозенського під час польових робіт тракторист наїхав на російськуміну. Чоловік не постраждав, пошкоджено лише трактор.

Source: [https://www.ukrinform.ua/rubric-regions/3724409-armia-rf-za-dobu-atakuvala-devat-oblastej-ukraini-zvedenna-ova.html](https://www.ukrinform.ua/rubric-regions/3724409-armia-rf-za-dobu-atakuvala-devat-oblastej-ukraini-zvedenna-ova.html)