{'title': 'У Києві стартувала найбільша наукова конференція в Україні INSCIENCE CONFERENCE 2023', 'description': 'Навіть в умовах щоденних бойових дій і масованих ракетних атак важливо не забувати про... Война с Украиной 2022, Война с Украиной последние новости сегодня, Новости война с Украиной 2022 последние на сегодня, Будет ли война между Украиной и Россией и когда, Война с Украиной в 2022 году будет или нет,  Будет ли война с Украиной в ближайшее время что говорят,  Война с Украиной новости,  Новости Украины сегодня,  Украинские новости в украинских СМИ на русском', 'time': '2023-06-17T88:00:00-04:00', 'author': ['Ольга Мосьондз'], 'images': ['https://armyinform.com.ua/wp-content/uploads/2023/06/golovna-24-1-scaled.jpg', 'https://armyinform.com.ua/wp-content/uploads/2023/06/foto-1-4-1.jpg', 'https://armyinform.com.ua/wp-content/uploads/2023/06/foto-2-5-1-150x150.jpg', 'https://armyinform.com.ua/wp-content/uploads/2023/06/foto-3-1-3-150x150.jpg', 'https://armyinform.com.ua/wp-content/uploads/2023/06/foto-4-2-1-150x150.jpg', 'https://armyinform.com.ua/wp-content/uploads/2023/06/foto-5-3-1.jpg', 'https://armyinform.com.ua/wp-content/uploads/2023/06/foto-6-7-150x150.jpg', 'https://armyinform.com.ua/wp-content/uploads/2023/06/foto-7-2-1-150x150.jpg', 'https://armyinform.com.ua/wp-content/uploads/2023/06/foto-8-7-150x150.jpg', 'https://armyinform.com.ua/wp-content/uploads/2023/06/foto-9-1-1-scaled.jpg', 'https://armyinform.com.ua/wp-content/uploads/2022/06/olga-mosondz.jpg'], 'text': '![](https://armyinform.com.ua/wp-content/uploads/2023/06/golovna-24-1-scaled.jpg)\n\nНавіть в умовах щоденних бойових дій і масованих ракетних атак важливо незабувати про науку — з таким меседжем стартувала найбільша наукова конференціяв Україні **INSCIENCE CONFERENCE 2023**.\n\nСаме тут протягом двох днів 39 спікерів, 16 з яких приїхали з США, Естонії,Південної Кореї, Литви, Німеччини та Франції, поговорять про відбудову Українита представлять важливі наукові розробки, які сприятимуть її розвитку.\n\n**Science to Rebuild Ukraine** — тема найбільшої науково-популярноїконференції в Україні Insсience Conference 2023.\n\nПротягом конференції можна з перших вуст дізнатися про технології й медицинумайбутнього, актуальні дослідження та нові відкриття. Зрозуміти, як наукадопомагає впоратися з наслідками війни. Особисто познайомитися з неймовірнимивченими й інноваторами, які змінюють світ на краще.\n\n![](https://armyinform.com.ua/wp-content/uploads/2023/06/foto-1-4-1.jpg)\n\nПротягом першого дня конференції можна було на власні очі побачити**український ударний дрон Punisher** та поспілкуватися з командою **UADynamics** , яка створила його майже не помітним для радарів.\n\n— У чому перевага цього дрона? Він невеликий за розмірами, двигуни з низькимрівнем шуму, нульова теплова сигнатура, можливість контрольованого зменшеннярадіосигналу та радіопрозорі матеріали. Все це робить його майже не помітнимдля радарів. Punisher летить на відстань до 45 кілометрів і потребує 15 хвилиндля старту. Після 5 хвилин перезаряджання вже готовий до наступного завдання.Окрім акцій прямої дії, цей безпілотник використовують для розвідки, пошуку йпорятунку, він може нести контейнер із медикаментами, який скидаєтьсяпораненим. Він є високоточною альтернативною далекобійній артилерійській аборакетній зброї для ураження цілей на дистанціях 25–45 км, — розповів директоркомпанії UA Dynamics, яка розробила дрон Punisher, **Максим Музика**.\n\nМаксим Музика — директор компанії UA Dynamics, яка розробила дрон Punisher.Ветеран російсько-української війни. У 2014 році був оборонцем Донецькогоаеропорту, а у 2015-2016 роках виконував завдання як командир групи 73-гоморського центру ССО імені отамана Антіна Головатого. Закінчив Київськийполітехнічний університет імені Ігоря Сікорського.\n\nДетальніше про дрони Punisher та про їх застосування в районі виконаннябойового завдання читайте в наших наступних матеріалах.\n\n[![](https://armyinform.com.ua/wp-content/uploads/2023/06/foto-2-5-1-150x150.jpg)](https://armyinform.com.ua/wp-content/uploads/2023/06/foto-2-5-1.jpg)\n\n[![](https://armyinform.com.ua/wp-content/uploads/2023/06/foto-3-1-3-150x150.jpg)](https://armyinform.com.ua/wp-content/uploads/2023/06/foto-3-1-3.jpg)\n\n[![](https://armyinform.com.ua/wp-content/uploads/2023/06/foto-4-2-1-150x150.jpg)](https://armyinform.com.ua/wp-content/uploads/2023/06/foto-4-2-1.jpg)\n\nПротягом першого дня заходу кореспонденти АрміяInform також поспілкувалися заерокосмічним інженером, письменником та засновником **Mars Society РобертомЗубріним** , який займається аерокосмічними дослідженнями та розробками.Роберт приїхав до Києва, щоб поділитися власними досвідом і думками стосовнорозвитку космічної сфери в Україні.\n\nЗ 1996 року Роберт Зубрін є президентом компанії Pioneer Astronautics таочолив понад 70 успішних проєктів з розвитку технологій для NASA, Збройних силСША, Міністерства енергетики та приватних клієнтів. Він особисто керувавбудівництвом експериментальної станції для дослідження Марса в канадськійАрктиці. Роберт Зубрін є чинним президентом Марсіанського товариства.\n\n— Війну в Україні певним чином можна назвати першою космічною війною. Поприте, що люди гинуть на землі, Україна має змогу боротися з росією за допомогоютехнологій, які підкріплені космосом. Тобто це шпіонаж із застосуваннямкосмічних технологій, комунікація шляхом використання космічних технологій,зброя з наведенням, яка використовує космічні технології, — висловив своюдумку Роберт Зубрін.\n\n![](https://armyinform.com.ua/wp-content/uploads/2023/06/foto-5-3-1.jpg)\n\nВін також ґрунтовно розповів про космічну сферу, поділився думками стосовнорадянського минулого, наголосив на необхідності створення нових космічнихпрограм та висловився стосовно стану космічного стану росії.\n\nПро космос та розвиток космічної сфери в Україні читайте згодом у нашомуінтерв’ю з Робертом Зубріним.\n\nТакож протягом першого дня наукової конференції кореспонденти АрміяInform малиможливість поспостерігати за роботою **«Cапера Буковини»** — роботизованогокомплексу для гуманітарного розмінування, який складається з наземного роботасапера та дрона-сапера.\n\n[![](https://armyinform.com.ua/wp-content/uploads/2023/06/foto-6-7-150x150.jpg)](https://armyinform.com.ua/wp-content/uploads/2023/06/foto-6-7-scaled.jpg)\n\n[![](https://armyinform.com.ua/wp-content/uploads/2023/06/foto-7-2-1-150x150.jpg)](https://armyinform.com.ua/wp-content/uploads/2023/06/foto-7-2-1-scaled.jpg)\n\n[![](https://armyinform.com.ua/wp-content/uploads/2023/06/foto-8-7-150x150.jpg)](https://armyinform.com.ua/wp-content/uploads/2023/06/foto-8-7-scaled.jpg)\n\nНа виставці також можна було побачити підводного робота для виявленнявибухонебезпечних предметів. Нині команда науковців займається вдосконаленнямпідводного робота, щоб той міг виконувати пошук навіть у водоймах із поганоювидимістю, для чого відповідні підрозділи ДСНС України вимушені спускатиаквалангістів.\n\n![](https://armyinform.com.ua/wp-content/uploads/2023/06/foto-9-1-1-scaled.jpg)\n\nНаукова конференція триватиме ще один день, протягом якого гості зможутьпоспілкуватися зі спікерами з **NASA, Skeleton Technologies, Punisher** ,Національного антарктичного наукового центру та інших.\n\nКожен квиток з події — це донат на доступну науку для дітей. 30 % від коштів зквитків організатори заходу передають науковому лекторію **Science4Kids** ,щоб діти могли отримувати безоплатний українськомовний контент від учених.\n\n![](https://armyinform.com.ua/wp-content/uploads/2022/06/olga-mosondz.jpg)\n\n[Ольга Мосьондз](https://armyinform.com.ua/army-authors/olga-mosondz/ "ОльгаМосьондз")\n\nКореспондент АрміяInform', 'category': 'News', 'tags': ['PUNISHER', 'АРМІЯ ДРОНІВ', 'ДРОН PUNISHER', 'МАКСИМ МУЗИКА', 'РОБЕРТ ЗУБРІН'], 'source': 'https://armyinform.com.ua/2023/06/17/u-kyyevi-startuvala-najbilsha-naukova-konferencziya-v-ukrayini-inscience-conference-2023/'}