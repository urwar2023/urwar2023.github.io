<h1>Генерал Годжес: Найкраща гарантія безпеки для України - її членство в НАТО</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-06-18T6:37:00+03:00</p>
<p>Modified Time: 2023-06-18T21:37:00+03:00</p>
<p>Description: Екскомандувач військ США в Європі Бен Годжес вважає, що саміт НАТО у Вільнюсі буде невдалим без оголошення конкретних кроків, які мають забезпечити членство України в Альянсі. — Укрінформ.</p>
<p>Images: ['<a href="https://static.ukrinform.com/photos/2020_11/thumb_files/630_360_1605201170-450.jpg">630_360_16052...</a>']</p>
<p>Tags: ['Саміт НАТО', 'Україна', 'Годжес', 'Війна з Росією']</p>
<p>Type: Article</p>
<!--METADATA-->

<p><img alt="" src="../Images/2023-06-18T6-37-00-03-00/630_360_1605201170-450.jpg" />Екскомандувач військ США в Європі Бен Годжес вважає, що саміт НАТО у Вільнюсібуде невдалим без оголошення конкретних кроків, які мають забезпечити членствоУкраїни в Альянсі.</p>
<p>Про це він заявив в <a href="http://espreso.tv/nenavist-rosiyskogo-kerivnitstva-odin-do-odnogo-ta-bayduzhist-soldat-dozvolit-ukraini-peremogti-general-khodzhes"> інтерв’ю «Еспресо» </a> , передає Укрінформ.</p>
<p>«Усім відомо, що найкраща гарантія безпеки для України - це її членство вНАТО, і я сподіваюся, що це станеться уже незабаром. Сподіваюся, наВільнюському саміті будуть оголошені конкретні кроки, які дадуть усімзрозуміти, що майбутнє України - в НАТО. Навіть якщо вони не назвуть це планомдій щодо членства, я думаю, що ми почуємо кілька конкретних кроків, які дадутьнам це розуміння», - сказав Годжес.</p>
<p>На його думку, Вільнюський саміт буде невдалим, якщо цього не станеться, і вкерівництві НАТО це добре розуміють.</p>
<p>«Сполучені Штати, а також деякі інші країни будуть робити все можливе, щобдопомогти Україні захистити себе після того, як вона здобуде перемогу надРосією і окупант покине територію України», - заявив екскомандувач військ СШАв Європі.</p>
<p><strong>Читайте також:</strong> <a href="https://www.ukrinform.ua/rubric-ato/3676555-zahid-moze-zrobiti-tak-sob-ukraina-peremogla-rf-uze-cogo-roku-godzes.html"> Захід може зробити так, щоб Україна перемогла рф ужецього року – <strong>Годжес</strong> </a></p>
<p>Він вважає, що США, Польща, Велика Британія, можливо, й інші країни, такі, якНімеччина, Франція, продовжать допомагати Україні розвивати та вдосконалюватипротиповітряну і протиракетну оборону для протистояння загрозам з боку Росії.</p>
<p>«Ключовим моментом є те, що Україна повинна відвоювати Крим. Якщо Росіїдозволять залишити за собою Крим, вона і надалі зможе здійснювати напади наУкраїну. Вони перечекають один-два роки, поки Захід втратить інтерес, а тодіповернуться. І всім в Києві це відомо, і найсерйозніші стратегічні мислителіце прекрасно розуміють», - уточнив Годжес.</p>
<p><strong>Читайте також:</strong> <a href="https://www.ukrinform.ua/rubric-ato/3695399-general-godzes-zaklikae-znovu-rozglanuti-nadanna-ukraini-f16-ta-raket-atasms.html"> Генерал <strong>Годжес</strong> закликає знову розглянути наданняУкраїні F-16 та ракет АТАСМS </a></p>
<p>Генерал зазначив, що Україні також буде дуже важко відновити свою економіку,доки Росія тримається за Крим, оскільки вона може заблокувати доступ до Одеси,Миколаєва і, очевидно, до Азовського моря. «Тому важливою частиною безпекиУкраїни буде витіснення Росії з Криму», - наголосив він.</p>
<p>Як повідомлялося, міністр національної оборони Польщі Маріуш Блащак заявив, щоУкраїна має стати членом <a href="https://www.ukrinform.ua/tag-nato"> НАТО </a> , тому насаміті у Вільнюсі Київ має отримати чітку перспективу вступу в Альянс.</p>
<p>Source: <a href="https://www.ukrinform.ua/rubric-polytics/3724577-general-godzes-najkrasa-garantia-bezpeki-dla-ukraini-ii-clenstvo-v-nato.html">https://www.ukrinform.ua/rubric-polytics/3724577-general-godzes-najkrasa-garantia-bezpeki-dla-ukraini-ii-clenstvo-v-nato.html</a></p>