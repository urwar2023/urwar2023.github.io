# В Естонії почалися навчання Baltops за участю 50 кораблів НАТО

Authors: Ukrinform (Person)

Publisher: Укринформ (Organization)

Published Time: 2023-06-03T-57:55:00+03:00

Modified Time: 2023-06-03T20:55:00+03:00

Description: У суботу в Таллінні розпочалися найбільші в цьому році навчання в Балтійському морі Baltops 23, у яких беруть участь 50 бойових кораблів НАТО. На них відпрацьовують взаємодію сухопутні, повітряні та військово-морські сили 20 країн. — Укрінформ.

Images: ['[630_360_16858...](https://static.ukrinform.com/photos/2023_06/thumb_files/630_360_1685814762-240.jpg)']

Tags: ['Естонія', 'НАТО', 'Військові навчання', 'Флот']

Type: Article

<!--METADATA-->

![](../Images/yкринформ/2023-06-03T-57-55-00-03-00/630_360_1685814762-240.jpg) У суботув Таллінні розпочалися найбільші в цьому році навчання в Балтійському моріBaltops 23, у яких беруть участь 50 бойових кораблів НАТО. На нихвідпрацьовують взаємодію сухопутні, повітряні та військово-морські сили 20країн.

Про це повідомляє Укрінформ із посиланням на естонського [ мовника ERR](https://rus.err.ee/1608997558/v-uchenijah-baltops-v-tallinne-uchastvujut-50-korablej-nato) .

Загалом у навчаннях Baltops, які проводяться 52-й раз, беруть участь близько6000 військовослужбовців військово-морських, сухопутних та повітряних сил.Союзники протягом двох тижнів відпрацюють протичовнову та протиповітрянуоборону, знешкодження боєприпасів та медико-рятувальні операції.

[ Естонія ](https://www.ukrinform.ua/tag-estonia) готувалася до навчаньприблизно три роки. Командувач ВМС Естонії командор Юрі Саска зазначив, щотакої кількості кораблів у Таллінні ніколи раніше не було. «У 2016 роціучасників було дещо менше, тобто тільки морська піхота та їхні кораблі. Але щеніколи не було такого, щоб усі кораблі розпочинали навчання з Таллінна», -сказав Саска.

Найбільшим кораблем, що прибув до Таллінна, є Mount Whitney, який належить6-му флоту США. З нього здійснюється керування всією операцією. «Ми проводимоці навчання, щоб зміцнити довіру між силами НАТО, щоб забезпечити хорошуспівпрацю та оперативні можливості, щоб, коли ми опинимося у бойовій ситуації,могли об'єднати наші сили та діяти як єдине ціле», - пояснив віцеадмірал ТомасІші, командувач 6-м флотом США.

Шведи також прибули на підводному човні, який працює на електриці та можезалишатися під водою, не спливаючи, більше місяця. Для багатьох членів екіпажунавчання Baltops стали першим міжнародним досвідом. «Ми маємо навчитися діятиспільно з великими силами. Можемо практикуватися тут з усім: великимикораблями, потужнішими гідролокаторами, вертольотами та патрульними літаками.Все це разом - рідкісна можливість для нас потренуватися», - сказав шведськийофіцер, капітан-лейтенант Моберг.

За словами заступника командувача Об'єднаного командування НАТО в Брюнсюмі(Нідерланди) генерал-лейтенанта Луїса Ланчареса, вступ Швеції до НАТО - лишепитання часу. Вперше як член НАТО в навчаннях беруть участь і фіни. «Моєповідомлення всім, хто сумнівається в НАТО, полягає в тому, що НАТО є великимвійськовим союзом, і ми більш ніж готові захищати всіх наших членів», -зазначив Ланчарес.

**Читайте також:** [ Фінляндія приймає **навчання** військових НАТО в Арктиці](https://www.ukrinform.ua/rubric-world/3716313-finlandia-prijmae-navcanna-vijskovih-nato-v-arktici.html)

У навчаннях також беруть участь два кораблі ВМС Естонії, а ВПС Естоніїкоординують навчання зі своїми союзниками.

Навчання завершаться 16 червня у Німеччині.

Як повідомляв [ Укрінформ ](https://www.ukrinform.ua/rubric-world/3709145-v-estonii-rozpocinautsa-navcanna-nato-za-ucasti-14-tisac-vijskovih.html) , у другій половина травня в Естонії пройшли двотижневіщорічні військові навчання НАТО Spring Storm ("Весняний шторм") за участюпонад 14 тисяч військовослужбовців.

_Фото: Aleksander Espenberg/Kaitsevägi_

Source: [https://www.ukrinform.ua/rubric-world/3717923-v-estonii-pocalisa-navcanna-baltops-za-ucastu-50-korabliv-nato.html](https://www.ukrinform.ua/rubric-world/3717923-v-estonii-pocalisa-navcanna-baltops-za-ucastu-50-korabliv-nato.html)