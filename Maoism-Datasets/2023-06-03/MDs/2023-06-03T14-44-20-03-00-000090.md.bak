# Зеленський - про «втому від війни» в інших країнах: Ми не втомилися захищати світ

Authors: Ukrinform (Person)

Publisher: Укринформ (Organization)

Published Time: 2023-06-03T14:44:20+03:00

Modified Time: 2023-06-03T14:44:20+03:00

Description: Президент Володимир Зеленський вважає нечесною позицію лідерів деяких держав про "втому від війни". — Укрінформ.

Images: ['[630_360_16686...](https://static.ukrinform.com/photos/2022_11/thumb_files/630_360_1668631319-314.jpg)']

Tags: ['Зеленський', "Інтерв'ю", 'Війна з Росією']

Type: Article

<!--METADATA-->

![](../Images/yкринформ/2023-06-03T14-44-20-03-00/630_360_1668631319-314.jpg) ПрезидентВолодимир Зеленський вважає нечесною позицію лідерів деяких держав про "втомувід війни".

Про це він сказав у [ інтерв’ю ](http://www.youtube.com/watch?v=c8SKQuCruro)представникам латиноамериканських ЗМІ, передає кореспондент Укрінформу.

“Якщо (говорити) про світ, чи втомлений світ, я не думаю, що це чесна позиція.Не можна дивитися, як хтось сильно бореться, і втомлюватися від цього”, -сказав Зеленський.

Він нагадав, що багато журналістів приїжджають в Україну і місяцями тутпрацюють, їздять на передову. Вони втомлені, але піднесені морально, тому щоберуть участь в історичній події і багато роблять для інформування світу пронеї, зазначив Президент.

За словами Зеленського, він розуміє також утомленість волонтерів, громадянінших держав, які приїжджають із різних країн світу і привозять допомогу.

**Читайте також:** [ **Зеленський** хоче зустрітися з президентом Бразилії:Вважаю, нам треба поговорити ](https://www.ukrinform.ua/rubric-polytics/3717797-zelenskij-hoce-zustritisa-z-prezidentom-brazilii-vvazau-nam-treba-pogovoriti.html)

"Ці люди справедливо можуть бути втомлені, але - фізично, не морально. Алеколи якийсь політичний діяч говорить, що його країна "втомилася від цієївійни" - незалежно від континенту, такі є і в Європі... Ми ж в Україні невтомилися захищати світ. Повинно бути все справедливо. Якщо хтось втомивсядопомагати Україні, то і ми можемо втомитися захищати від аналогічнихмайбутніх процесів”, - сказав Зеленський.

У цьому зв'язку він наголосив, що якби [ Росії ](https://www.ukrinform.ua/tag-rosia) вдалося Україну захопити, то це "буде приклад, і це буде найскладнішийвиклик і найближчий крок до світової війни", адже в такому разі ймовірнаподібна агресія і в інших частинах світу, на інших континентах.

**Читайте також:** [ Виступи в парламентах дають можливість сказати правду проподії в Україні – **Зеленський** ](https://www.ukrinform.ua/rubric-polytics/3717808-vistupi-v-parlamentah-daut-mozlivist-skazati-pravdu-pro-podii-v-ukraini-zelenskij.html)

Як повідомлялося, глава МЗС Великої Британії Джеймс Клеверлі та держсекретарСША Ентоні Блінкен [ заявляли ](https://www.ukrinform.ua/rubric-world/3654461-britania-i-ssa-svit-ne-vtomitsa-vid-vijni-v-ukraini-ta-ne-opustit-ruki.html) , що розрахунок Путіна на те, що Захід може втомитися відвійни в Україні й утратити бажання протистояти агресії РФ, був колосальноюпомилкою. Вони запевнили, що країни Заходу продовжать послідовно підтримуватиУкраїну.

Source: [https://www.ukrinform.ua/rubric-polytics/3717835-zelenskij-pro-vtomu-vid-vijni-v-insih-krainah-mi-ne-vtomilisa-zahisati-svit.html](https://www.ukrinform.ua/rubric-polytics/3717835-zelenskij-pro-vtomu-vid-vijni-v-insih-krainah-mi-ne-vtomilisa-zahisati-svit.html)