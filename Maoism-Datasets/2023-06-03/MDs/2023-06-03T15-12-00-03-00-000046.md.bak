# На Сумщині поліція розслідує знущання підлітків з 11-річного хлопчика

Authors: Ukrinform (Person)

Publisher: Укринформ (Organization)

Published Time: 2023-06-03T15:12:00+03:00

Modified Time: 2023-06-03T15:12:00+03:00

Description: На Сумщині поліцейські розслідують знущання з 11-річного хлопчика підлітків, які знімали «покарання за зухвалість» на телефон. — Укрінформ.

Images: ['[630_360_15148...](https://static.ukrinform.com/photos/2018_01/thumb_files/630_360_1514814140-4618.jpg)']

Tags: ['Діти', 'Поліція', 'Сумщина', 'Булінг']

Type: Article

<!--METADATA-->

![](../Images/yкринформ/2023-06-03T15-12-00-03-00/630_360_1514814140-4618.jpg) НаСумщині поліцейські розслідують знущання з 11-річного хлопчика підлітків, якізнімали «покарання за зухвалість» на телефон.

Про це повідомляє [ Поліція Сумської області](https://su.npu.gov.ua/news/lebedynski-politseiski-rozpochaly-kryminalne-provadzhennia-za-faktom-znushchannia-nad-malolitnim) , передає Укрінформ.

«До поліції із заявою звернулася матір малолітнього хлопчика, яка повідомилапро те, що над її сином знущалася група неповнолітніх осіб. Попередньовстановлено, що 2 червня в період часу з 11.00 до 13.30 [ неповнолітні](https://www.ukrinform.ua/tag-diti) віком від 13 до 14 років запросили свогознайомого на територію ферми в селі Куданівка Лебединської територіальноїгромади. Там вони намагалися провчити малолітнього за його зухвалу поведінкута нібито образи в їхню сторону», - йдеться у повідомленні.

Як зазначається, кривдники почали по черзі завдавати ляпаси та стусани11-річному хлопцю. Ображаючи його нецензурною лайкою та штовхаючи, вонивимагали від нього вибачення та все це фільмували на мобільний телефон.

На даний час особи всіх правопорушників встановлені. Правоохоронці доставилиїх до відділу поліції, де опитали в присутності батьків. На місце буливикликані інспектори ювенальної превенції та психологи.

За даним фактом у поліції вже відкрили кримінальне провадження за ознакамизлочину, передбаченого ч. 1 статті 126 Кримінального кодексу України (Побої імордування). Слідство триває.

**Читайте також:** [ На Київщині підозрюваним у знущанні та насильстві над11-річною дівчинкою обрали запобіжні заходи ](https://www.ukrinform.ua/rubric-regions/3712708-na-kiivsini-pidozruvanim-u-znusanni-ta-nasilstvi-nad-11ricnou-divcinkou-obrali-zapobizni-zahodi.html)

Паралельно з розслідуванням, як з дітьми та їх батьками, так і у навчальнихзакладах, де вони навчаються, працівники ювенальної превенції проводятьроз’яснювальну роботу щодо наслідків такої поведінки.

Як повідомляв [ Укрінформ ](https://www.ukrinform.ua/rubric-regions/3693267-na-cernigivsini-pritagnuli-do-vidpovidalnosti-pidlitkiv-aki-znusalisa-z-divcini.html) , на Чернігівщині поліція притягнула довідповідальності п’ятьох підлітків, які опублікували відео, як знущалися здівчини, а також їхніх батьків та директора школи, де вони навчаються.

Source: [https://www.ukrinform.ua/rubric-regions/3717841-na-sumsini-policia-rozslidue-znusanna-pidlitkiv-z-11ricnogo-hlopcika.html](https://www.ukrinform.ua/rubric-regions/3717841-na-sumsini-policia-rozslidue-znusanna-pidlitkiv-z-11ricnogo-hlopcika.html)