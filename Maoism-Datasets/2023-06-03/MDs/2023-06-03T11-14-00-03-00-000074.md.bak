# Легіон «Свобода Росії» запропонував жителям Бєлгородської області евакуюватися в Україну

Authors: Ukrinform (Person)

Publisher: Укринформ (Organization)

Published Time: 2023-06-03T11:14:00+03:00

Modified Time: 2023-06-03T11:14:00+03:00

Description: Легіон «Свобода Росії» запропонував жителям Бєлгородської області РФ, які потерпають від обстрілів армією РФ, евакуюватися в Україну. — Укрінформ.

Images: ['[630_360_16849...](https://static.ukrinform.com/photos/2023_05/thumb_files/630_360_1684939077-6829.jpeg)']

Tags: ['Евакуація', 'Обстріл', 'Війна з Росією', 'Легіон «Свобода Росії» ', 'Бєлгородська область']

Type: Article

<!--METADATA-->

![](../Images/yкринформ/2023-06-03T11-14-00-03-00/630_360_1684939077-6829.jpeg) Легіон«Свобода Росії» запропонував жителям Бєлгородської області РФ, які потерпаютьвід обстрілів армією РФ, евакуюватися в Україну.

Про це повідомляється на [ Телеграм-каналі ](http://t.me/legionoffreedom/843)угруповання, передає Укрінформ.

«Путінські військові продовжують хаотичний [ обстріл](https://www.ukrinform.ua/tag-obstril) Бєлгородщини. Намагаючись хоч якосьзавдати удару по наших силах, ворог вогнем заливає населені пункти, незважаючи на цивільні втрати... Враховуючи загрозу для цивільного населення, мипогодили з українським командуванням відкрити гуманітарні коридори длябєлгородців, які потерпають від обстрілів армії режиму», – йдеться уповідомленні.

У Легіоні зазначили, що всі, хто потребує допомоги, за добровільною згодою«можуть бути евакуйовані вглиб України для надання притулку та (забезпечення)усіх необхідних базових потреб».

Легіон також поширив відео села Муром Бєлгородської області, яке обстрілюютьвійськові РФ. За його інформацією, російська артилерія 3 червня завдала ударівтакож по населених пунктах Шебекіно, Нова Таволжанка та інших.

**Читайте також:** [ Росіяни перекинули спецназ у Бєлгородську область дляборотьби з партизанами ](https://www.ukrinform.ua/rubric-world/3717480-rosiani-perekinuli-specnaz-u-belgorodsku-oblast-dla-borotbi-z-partizanami-cns.html)

Крім того, зазначає Легіон, у район бойових дій Росія для проведенняінформаційних операцій перекинула «спеціальний тікток-підрозділ «Ахмат».

«Це спеціальні сили, які використовуються путінськими генералами виключно длястворення постановочних відео. Маскуючись під воїнів Ічкерії, ці акторимайстерно вміють імітувати ведення бойових дій і захоплення населених пунктів,залишаючись при цьому глибоко в тилу», – заявили у Легіоні.

**Читайте також:** [ У Росії зростає тривожність через події у Бєлгородськійобласті – ISW ](https://www.ukrinform.ua/rubric-ato/3717327-u-rosii-zrostae-trivoznist-cerez-podii-u-belgorodskij-oblasti-isw.html)

Як [ повідомляв ](https://www.ukrinform.ua/rubric-ato/3716857-svoboda-rosii-ta-rdk-pocali-novij-rejd-u-belgorodsku-oblast-rf.html) Укрінформ, 1 червняЛегіон «Свобода Росії» та «Російський добровольчий корпус» заявили про початокнового рейду у Бєлгородську область РФ.

Російська влада для боротьби з партизанами перекинула у прикордонні населеніпункти Бєлгородської області елітний загін спецпризначення.

Source: [https://www.ukrinform.ua/rubric-ato/3717763-legion-svoboda-rosii-zaproponuvav-zitelam-belgorodsini-evakuuvatisa-v-ukrainu.html](https://www.ukrinform.ua/rubric-ato/3717763-legion-svoboda-rosii-zaproponuvav-zitelam-belgorodsini-evakuuvatisa-v-ukrainu.html)