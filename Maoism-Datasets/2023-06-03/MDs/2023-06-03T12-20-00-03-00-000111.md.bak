# У МЗС України заявили, що запропонований Індонезією «мирний план» не спрацює

Authors: Ukrinform (Person)

Publisher: Укринформ (Organization)

Published Time: 2023-06-03T12:20:00+03:00

Modified Time: 2023-06-03T12:20:00+03:00

Description: У Міністерстві закордонних справ України пояснили, чому запропонований Індонезією «мирний план» не спрацює, та закликали країну долучитися до втілення української формули миру. — Укрінформ.

Images: ['[630_360_16828...](https://static.ukrinform.com/photos/2023_04/thumb_files/630_360_1682852513-851.jpg)']

Tags: ['Індонезія', 'МЗС', 'Україна', 'Формула миру']

Type: Article

<!--METADATA-->

![](../Images/yкринформ/2023-06-03T12-20-00-03-00/630_360_1682852513-851.jpg) УМіністерстві закордонних справ України пояснили, чому запропонованийІндонезією «мирний план» не спрацює, та закликали країну долучитися довтілення української формули миру.

Про це речник Міністерства закордонних справ Олег Ніколенко написав у [Фейсбуці](https://www.facebook.com/oleg.nikolenko.50/posts/pfbid034AdgCSpcN6QiD9GKNViDKtsFAtZjHfQpFmVSaykqYwbt3GnG47ReYUuWMiCCTWzyl), передає Укрінформ.

Як зазначив представник МЗС, [ Індонезія ](https://www.ukrinform.ua/tag-indonezia) є важливою країною в регіоні Південно-Східної Азії, яка ниніголовує в АСЕАН. Минулоріч її Президент Джоко Відодо першим з азійськихлідерів відвідав Київ, щоб на власні очі побачити наслідки російської агресії.

«Ми цінуємо увагу, яку, вочевидь зробивши висновки із власної історії,Індонезія приділяє питанню відновлення миру в Україні», — підкресливНіколенко.

Водночас він нагадав, що між Україною та Російською Федерацією немає спірнихтериторій, щоб проводити там референдуми. Здійснивши акт агресії, Росіязагарбала Крим, частини Донецької, Луганської, Запорізької та Херсонськоїобластей, що зафіксовано в офіційних документах ООН.

На загарбаних територіях російська армія здійснює воєнні злочини, злочинипроти людяності та геноцид.

«Росія має забратися з українських територій, а Україна — відновити своютериторіальну цілісність в міжнародно визнаних кордонах. Альтернативнихсценаріїв бути не може», — наголосив речник МЗС.

Ніколенко підкреслив, що припинення вогню, розведення сил на 15-кілометровувідстань та створення демілітаризованої зони не спрацюють.

**Читайте також:** [ Президент Італії закликав до пошуку справедливого мирудля України ](https://www.ukrinform.ua/rubric-polytics/3717398-prezident-italii-zaklikav-do-posuku-spravedlivogo-miru-dla-ukraini.html)

Так, нині Росія намагається всіляко зірвати український контрнаступ.Припинення вогню без виводу російських військ з території України дозволить їйвиграти час, перегрупуватися, закріпитися на загарбаних територіях інакопичити сили для нової хвилі агресії.

«Довготривалий мир в Україні означає звільнення українських територій відросійської окупації. На це і спрямована формула миру Президента УкраїниВолодимира Зеленського. Запрошуємо Індонезію долучитися до її активноговтілення», — додав Ніколенко.

Як повідомляв [ Укрінформ ](https://www.ukrinform.ua/rubric-world/3717733-v-indonezii-zaproponuvali-svij-mirnij-plan-dla-ukraini-demilitarizovana-zona-i-referendum.html) , міністр оборони Індонезії ПрабовоСубіанто запропонував власний «мирний план» для України, який передбачаєнегайне припинення вогню і створення демілітаризованої зони вздовж нинішньоїлінії бойового зіткнення.

Source: [https://www.ukrinform.ua/rubric-polytics/3717784-u-mzs-ukraini-zaavili-so-zaproponovanij-indonezieu-mirnij-plan-ne-spracue.html](https://www.ukrinform.ua/rubric-polytics/3717784-u-mzs-ukraini-zaavili-so-zaproponovanij-indonezieu-mirnij-plan-ne-spracue.html)