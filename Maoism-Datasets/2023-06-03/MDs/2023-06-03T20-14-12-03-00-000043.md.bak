# «Тиждень швейцарського кіно» пройде у Києві

Authors: Ukrinform (Person)

Publisher: Укринформ (Organization)

Published Time: 2023-06-03T20:14:12+03:00

Modified Time: 2023-06-03T20:14:12+03:00

Description: Фестиваль «Тиждень швейцарського кіно» вшосте відбудеться у класичному форматі з 9 по 14 червня в київському кінотеатрі «Жовтень». — Укрінформ.

Images: ['[630_360_15381...](https://static.ukrinform.com/photos/2018_09/thumb_files/630_360_1538176474-3876.jpg)']

Tags: ['Кіно', 'Швейцарія', 'Київ']

Type: Article

<!--METADATA-->

![](../Images/yкринформ/2023-06-03T20-14-12-03-00/630_360_1538176474-3876.jpg) Фестиваль«Тиждень швейцарського кіно» вшосте відбудеться у класичному форматі з 9 по 14червня в київському кінотеатрі «Жовтень».

Про це Укрінформу повідомили в кінокомпанії «Артхаус Трафік», яка проводитьподію спільно з посольством Швейцарії в Україні.

«У програму кіноогляду ввійшли знакові стрічки виробництва Швейцарії 2021-2023років. Серед них учасники Каннського й Берлінського кінофестивалів: історичнідрами про австрійську імператрицю Сісі та знану європейську письменницьку паруІнґеборґ Бахман і Макса Фріша, драма від найвідомішої швейцарської режисеркиУрсули Маєр, а також стрічка про Євромайдан, яка висувалася Швейцарією на«Оскар», - розповіли в кінокомпанії.

Фестиваль відкриється історичною біографічною драмою «Закохана в пустелі»режисерки Марґарете фон Тротта з офіційного конкурсу цьогорічного Берлінале.Знята за реальними подіями стрічка розповідає про кризу в стосунках ІнґеборґБахман і Макса Фріша – одних із найвизначніших письменників 20 століття.Головні ролі виконують зірка картин «Три мушкетери: Д’Артаньян» і «Корсет»Вікі Кріпс (найкраща європейська акторка 2022 року за версією Європейськоїкіноакадемії), а також Рональд Церфельд, відомий за серіалом «Вавилон-Берлін».

Ще один історичний байопік у програмі – стрічка «Сісі і я» режисерки ФраукеФінстервальдер. Це також цьогорічна прем’єра Берлінського фестивалю – фільмпоказали в секції «Панорама», до якої відбирають стрічки з яскраво вираженимполітичним, гендерним або соціальним контекстом. У центрі сюжету – графиня,яка стає супутницею найпопулярнішої жінки своєї доби – австрійськоїімператриці Сісі. Роль монархині виконує Сандра Гюллер («Неідеальний чоловік»,«Тоні Ердманн»).

Третя картина фестивалю, знята жінкою — «Лінія» з офіційного конкурсуторішнього Берлінале. Режисерка Урсула Маєр («Щоденник мого розуму», «МостиСараєва», «Дім») – найвідоміша жінка, яка представляє кінематограф Швейцарії.Драматичні події фільму розгортаються в сім’ї головної героїні, яка отримуєсудову заборону наближатися до родинного будинку після того, як ударила своюматір.

**Читайте також:** [ Кіночервень: Королівські останки, літаючі тарілки і новіпоходеньки Індіани Джонса ](https://www.ukrinform.ua/rubric-culture/3717391-kinocerven-korolivski-ostanki-litauci-tarilki-i-novi-pohodenki-indiani-dzonsa.html)

На фестивалі також покажуть зняту за участі українських кінематографістівкартину «Ольга». Дебютна повнометражна робота режисера Елі Ґраппа впершепобачила світ у Каннах 2021 року, а українську прем’єру мала того ж року наОдеському міжнародному кінофестивалі. [ Швейцарія](https://www.ukrinform.ua/tag-svejcaria) ж висувала фільм на здобуття Премії«Оскар» у категорії «Найкраща міжнародна стрічка». У картині йдеться проукраїнську гімнастку, що має зробити складний життєвий вибір, доки в її країнівідбувається Євромайдан.

Source: [https://www.ukrinform.ua/rubric-culture/3717915-tizden-svejcarskogo-kino-projde-u-kievi.html](https://www.ukrinform.ua/rubric-culture/3717915-tizden-svejcarskogo-kino-projde-u-kievi.html)