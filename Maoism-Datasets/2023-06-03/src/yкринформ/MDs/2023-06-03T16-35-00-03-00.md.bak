# Угорщина має припинити провокації: у МЗС відреагували на відео з картою України без Криму

Authors: Ukrinform (Person)

Publisher: Укринформ (Organization)

Published Time: 2023-06-03T16:35:00+03:00

Modified Time: 2023-06-03T16:35:00+03:00

Description: Тимчасовий повірений України в Угорщині здійснив офіційний демарш перед угорською стороною через відео із картою України, на якій Крим не позначено як українську територію. — Укрінформ.

Images: ['[630_360_15386...](https://static.ukrinform.com/photos/2018_10/thumb_files/630_360_1538641801-667.jpg)']

Tags: ['Крим', 'МЗС', 'Угорщина', 'Україна']

Type: Article

<!--METADATA-->

![](../Images/2023-06-03T16-35-00-03-00/630_360_1538641801-667.jpg) Тимчасовийповірений України в Угорщині здійснив офіційний демарш перед угорськоюстороною через відео із картою України, на якій Крим не позначено якукраїнську територію.

Про це повідомляє [ пресслужба МЗС України ](http://mfa.gov.ua/news/komentar-mzs-ukrayini-shchodo-nekorektnogo-poznachennya-karti-ukrayini-na-media-resursi-uryadu-ugorshchini) , передає Укрінформ.

У зовнішньополітичному відомстві поінформували, що відео із некоректнимпозначенням карти України було опубліковане 30 травня на YouTube-каналі урядуУгорщини.

"На доручення МЗС України тимчасовий повірений України в Угорщині здійснивофіційний демарш перед угорською стороною", - йдеться у повідомленні.

У МЗС наголосили, що позначення Кримського півострова територією, яка невходить до складу України, "суперечить неодноразово заявленій позиціїофіційного Будапешта про підтримку суверенітету та територіальної цілісностіУкраїни в її міжнародно визнаних кордонах".

Українські дипломати наголошують, що [ Угорщина](https://www.ukrinform.ua/tag-ugorsina) має "припинити чинити провокації тадотримуватися взятих на себе міжнародних зобов'язань в рамках членства в ООН,ЄС і НАТО".

"Підігрування агресивній політиці Росії не сприяє швидшому відновленню миру вЄвропі, за який угорський уряд виступає на публіці", - заявили у МЗС.

**Читайте також:** [ В ОП назвали абсурдними заяви **Орбан** а про переговориз Росією ](https://www.ukrinform.ua/rubric-polytics/3717484-v-op-nazvali-absurdnimi-zaavi-orbana-pro-peregovori-z-rosieu.html)

Як повідомлялося, раніше прем’єр-міністр Угорщини Віктор Орбан в інтерв'ювиступив за припинення вогню і мирні переговори між Україною та Росією допочатку українського контрнаступу, мотивуючи це тим, що атакуюча стороназазнає втричі більших втрат, ніж той, хто обороняється.

Міністерство закордонних справ України у свою чергу [ закликало Орбана](https://www.ukrinform.ua/rubric-polytics/3717439-orban-zamist-kontrnastupu-zaklikav-do-peregovoriv-ukraini-z-rosieu-u-mzs-vidreaguvali.html) вимагати відМоскви припинити війну та повернути свою армію на російську територію.

Наприкінці лютого Орбан на відкритті чергової сесії парламенту [ озвучив низкусуперечливих наративів про війну Росії проти України](https://www.ukrinform.ua/rubric-world/3676038-orban-vistupiv-u-parlamenti-z-supereclivimi-narativami-pro-vijnu-jogo-nazvali-agentom-rf.html) . Зокрема,він заявив, війна «погана для українців, росіян, угорського народу, дляЄвропи, і дедалі більш очевидно, що вона погана для всього світу», але угорцівважають, що мають триматися якомога далі від неї.

27 січня МЗС України [ викликало посла Угорщини](https://www.ukrinform.ua/rubric-polytics/3660770-mzs-viklikae-posla-ugorsini-cerez-porivnanna-orbanom-ukraini-z-afganistanom.html) череззневажливе висловлювання прем’єр-міністра Віктора Орбана, який під часзустрічі з журналістами порівняв Україну із «Афганістаном» і назвав її«нічийною землею».

Source: [https://www.ukrinform.ua/rubric-polytics/3717869-ugorsina-mae-pripiniti-provokacii-u-mzs-vidreaguvali-na-video-z-kartou-ukraini-bez-krimu.html](https://www.ukrinform.ua/rubric-polytics/3717869-ugorsina-mae-pripiniti-provokacii-u-mzs-vidreaguvali-na-video-z-kartou-ukraini-bez-krimu.html)