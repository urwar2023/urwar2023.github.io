# СБУ викрила ще сімох російських інтернет-агентів

Authors: Ukrinform (Person)

Publisher: Укринформ (Organization)

Published Time: 2023-06-03T12:36:00+03:00

Modified Time: 2023-06-03T12:36:00+03:00

Description: Служба безпеки України нейтралізувала інформаційно-підривну діяльність ще сімох ворожих агітаторів, які поширювали прокремлівський контент у соціальних мережах. — Укрінформ.

Images: ['[630_360_16857...](https://static.ukrinform.com/photos/2023_06/thumb_files/630_360_1685784845-739.jpg)']

Tags: ['СБУ', 'Соцмережі', 'Війна з Росією', 'агентура рф']

Type: Article

<!--METADATA-->

![](../Images/2023-06-03T12-36-00-03-00/630_360_1685784845-739.jpg) Службабезпеки України нейтралізувала інформаційно-підривну діяльність ще сімохворожих агітаторів, які поширювали прокремлівський контент у соціальнихмережах.

Як передає Укрінформ, про це СБУ повідомляє у [ Телеграмі](https://t.me/SBUkr/8544) .

«Основну частину деструктивних матеріалів вони брали з російських інтернет-ресурсів і використовували їх для розхитування суспільно-політичної обстановкив різних регіонах України», - ідеться в повідомленні.

Так, жителька Києва на власній сторінці в забороненій соцмережі«Одноклассники» регулярно виправдовувала збройну [ агресію РФ](https://www.ukrinform.ua/tag-russian-aggression) проти України.

Також вона публікувала заклики до захоплення органів влади держави та зміникордону.

Їй повідомили про підозру одразу за трьома статтями Кримінального кодексуУкраїни.

СБУ заблокувала пропагандистську діяльність жителя Сум. У Фейсбуці вінрозміщував наративи Кремля про нібито «громадянську війну» в Україні тагероїзував терориста Олександра Захарченка.

У Дніпропетровській області затримали трьох ворожих поплічників, якіпідтримували агресивну війну проти України та закликали до співпраці зросійськими загарбниками.

«Крім того, один із зловмисників публікував дописи, в яких поширював фейки провище військово-політичне керівництво нашої держави і вихваляв очільниківКремля», - ідеться в повідомленні.

У Тернополі викрили інтернет-агітатора, який дискредитував українськихзахисників, які захищали Маріуполь. При цьому фігурант був учасником низкигромадських об’єднань та ініціатив, пов’язаних з колаборантом КириломСтремоусовим та лідером фейкового «народовладдя» Балахніним.

**Читайте також:** [ **СБУ** **затримала** російську агентку, яка здавалапозиції ЗСУ у Кривому Розі ](https://www.ukrinform.ua/rubric-regions/3716406-sbu-zatrimala-rosijsku-agentku-aka-zdavala-pozicii-zsu-u-krivomu-rozi.html)

У Миколаївській області викрили директора місцевого підприємства, який в«Одноклассниках» активно закликав до захоплення території України.

За даними слідства, фігурант є уродженцем Макіївки Донецької області. Післятимчасового захоплення міста він підтримував зв’язок з місцевимиколаборантами.

За всіма викритими фактами тривають слідчі дії для встановлення всіх обставинзлочинів і притягнення винних до відповідальності.

Як повідомляв [ Укрінформ ](https://www.ukrinform.ua/rubric-society/3713699-turemni-stroki-otrimali-se-tri-internetagenti-rf.html) , утравні за матеріалами СБУ до п'яти з половиною і п'яти років позбавлення волізасудили трьох прокремлівських інтернет-агентів, які проводили інформаційно-підривну діяльність проти України.

_Фото: СБУ_

Source: [https://www.ukrinform.ua/rubric-society/3717788-sbu-vikrila-se-simoh-rosijskih-internetagentiv.html](https://www.ukrinform.ua/rubric-society/3717788-sbu-vikrila-se-simoh-rosijskih-internetagentiv.html)