# На Донеччині за добу внаслідок обстрілів загинули двоє цивільних, четверо - поранені

Authors: Ukrinform (Person)

Publisher: Укринформ (Organization)

Published Time: 2023-06-03T10:52:31+03:00

Modified Time: 2023-06-03T10:52:31+03:00

Description: На Донеччині за минулу добу унаслідок ворожих обстрілів пошкоджені житлові будинки, медзаклад та адмінбудівлі. Двоє людей загинуло, четверо поранені. — Укрінформ.

Images: ['[630_360_16857...](https://static.ukrinform.com/photos/2023_06/thumb_files/630_360_1685778551-601.jpg)']

Tags: ['Донеччина', 'Обстріл', 'Війна з Росією']

Type: Article

<!--METADATA-->

![](../Images/2023-06-03T10-52-31-03-00/630_360_1685778551-601.jpg) НаДонеччині за минулу добу унаслідок ворожих обстрілів пошкоджені житловібудинки, медзаклад та адмінбудівлі. Двоє людей загинуло, четверо поранені.

Про це у [ Телеграмі ](http://t.me/pavlokyrylenko_donoda/8271) повідомивначальник Донецької ОВА Павло Кириленко, передає Укрінформ.

«Зранку росіяни завдали удару по Слов'янську — поцілили у Будинок побуту та натериторію Шовковичного парку. На щастя, без постраждалих. На Волноваськомунапрямку пошкоджено заклад культури в Великій Новосілці, перебито лініїелектропередач у Шевченку Комарської ТГ», - написав Кириленко.

За його словами, на Донецькому напрямку у Курахівській громаді одна людинапоранена у Гострому, дев'ять будинків пошкоджено в Острівському.

На Горлівському напрямку у Часовоярській громаді зруйновано дві нежитловібудівлі, пошкоджено три багатоповерхівки та три приватні будинки.

Авіаудару зазнав Торецьк. У місті постраждав приватний сектор.

Тим часом на Лисичанському напрямку у Сіверську пошкоджено п'ять будинків. УЛиманській громаді пошкоджено три будинки у Торському, три будинки таадмінбудівлю - у Ямполі. У Званівці пошкоджено 11 будинків та медзаклад, такожу громаді пошкоджено три будинки у Переїзному.

За добу кількість жертв росіян на Донеччині зросла на 2 загиблих і 4поранених.

**Читайте також:** [ Загарбники **обстріл** яли три прикордонні громади наСумщині ](https://www.ukrinform.ua/rubric-regions/3717735-zagarbniki-obstrilali-tri-prikordonni-gromadi-na-sumsini.html)

Як повідомлялось, за 1 червня росіяни вбили двох жителів Донеччини — вАвдіївці та Часовому Яру.

Source: [https://www.ukrinform.ua/rubric-regions/3717749-na-doneccini-za-dobu-vnaslidok-obstriliv-zaginuli-dvoe-civilnih-cetvero-poraneni.html](https://www.ukrinform.ua/rubric-regions/3717749-na-doneccini-za-dobu-vnaslidok-obstriliv-zaginuli-dvoe-civilnih-cetvero-poraneni.html)