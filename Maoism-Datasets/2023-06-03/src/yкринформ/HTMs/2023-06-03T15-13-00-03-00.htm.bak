<h1>Зеленський: Ми готові до контрнаступу</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-06-03T15:13:00+03:00</p>
<p>Modified Time: 2023-06-03T15:13:00+03:00</p>
<p>Description: Президент України Володимир Зеленський заявив про готовність розпочати контрнаступ, наголосивши водночас, що цей процес потребуватиме певного часу та матиме високу ціну. — Укрінформ.</p>
<p>Images: ['<a href="https://static.ukrinform.com/photos/2022_08/thumb_files/630_360_1661783861-434.jpeg">630_360_16617...</a>']</p>
<p>Tags: ['Зеленський', 'Війна з Росією', 'Контрнаступ']</p>
<p>Type: Article</p>
<!--METADATA-->

<p><img alt="" src="../Images/2023-06-03T15-13-00-03-00/630_360_1661783861-434.jpeg" /> ПрезидентУкраїни Володимир Зеленський заявив про готовність розпочати контрнаступ,наголосивши водночас, що цей процес потребуватиме певного часу та матимевисоку ціну.</p>
<p>Про це він сказав у інтерв'ю WSJ, повідомляє Укрінформ із посиланням на <a href="http://www.bbc.com/ukrainian/features-65787753"> BBCУкраїна </a> .</p>
<p>«Ми твердо віримо, що нам це вдасться. Я не знаю, скільки часу це (контрнаступ– ред.) займе. Якщо чесно, це може піти різними шляхами, абсолютно різними.Але ми збираємося це зробити, ми готові», – сказав Зеленський.</p>
<p>Як зазначає WSJ, глава Української держави визнав, що Росія має перевагу внебі над лінією фронту, та наголосив, що за відсутності потужного озброєння«загине величезна кількість військових».</p>
<p>«Ми хотіли б мати певні речі, але ми не можемо чекати місяцями», – сказавПрезидент.</p>
<p>За його словами, Україна потребує додаткових ракетних батарей Patriot, щобзахистити свої міста та війська на передовій. За словами Зеленського, вінхотів би мати 50 таких батарей, оскільки це єдина система, яка можеперехоплювати деякі типи російських ракет.</p>
<p><strong>Читайте також:</strong> <a href="https://www.ukrinform.ua/rubric-ato/3717437-eksdirektor-cru-perekonanij-v-uspisnosti-kontrnastupu-ukraini.html"> Ексдиректор ЦРУ переконаний в успішності <strong>контрнаступу</strong>України </a></p>
<p>Глава держави також висловив занепокоєння з приводу ризиків, які може мати дляУкраїни зміна влади у Білому домі після президентських виборів наступногороку. Адже адміністрація Байдена на тлі повномасштабного вторгнення надалаУкраїні безпрецедентну підтримку.</p>
<p>«У такій ситуації, коли є підтримка, ти боїшся змін. І, чесно кажучи, коли визгадуєте про зміну адміністрації, я відчуваю те саме, що й будь-яка іншалюдина, – ви хочете змін на краще, але може бути і навпаки», – зазначивЗеленський.</p>
<p>Він також заявив, що Україна очікує конкретики щодо перспектив вступу до <a href="https://www.ukrinform.ua/tag-nato">НАТО </a> і покладає особливі надії налипневий саміт Альянсу у Вільнюсі.</p>
<p>«Якщо нам не дадуть сигнал у Вільнюсі (щодо отримання гарантій вступу Українидо альянсу – ред.), я вважаю, Україні немає що робити на цьому саміті», –сказав Зеленський, зауваживши, що не знає, чи отримає Україна такий сигнал.</p>
<p><strong>Читайте також:</strong> <a href="https://www.ukrinform.ua/rubric-polytics/3717835-zelenskij-pro-vtomu-vid-vijni-v-insih-krainah-mi-ne-vtomilisa-zahisati-svit.html"> <strong>Зеленський</strong> - про «втому від війни» в інших країнах:Ми не втомилися захищати світ </a></p>
<p>Як повідомляв Укрінформ, під час спільної з Президентом Естонії Аланом Карісомпресконференції Зеленський заявив, що результатом контрнаступу має стативизволення від російських загарбників українських територій.</p>
<p>Генеральний секретар НАТО Єнс Столтенберг заявив, що країниПівнічноатлантичного альянсу надали Україні достатньо військової допомоги длязвільнення захоплених Росією територій, але готові робити ще більше.</p>
<p>Source: <a href="https://www.ukrinform.ua/rubric-ato/3717842-zelenskij-mi-gotovi-do-kontrnastupu.html">https://www.ukrinform.ua/rubric-ato/3717842-zelenskij-mi-gotovi-do-kontrnastupu.html</a></p>