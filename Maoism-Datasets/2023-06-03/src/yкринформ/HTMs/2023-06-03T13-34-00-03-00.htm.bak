<h1>Загибель людей біля укриття у Києві: суд обрав запобіжні заходи чотирьом підозрюваним</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-06-03T13:34:00+03:00</p>
<p>Modified Time: 2023-06-03T13:34:00+03:00</p>
<p>Description: Суд у суботу, 3 червня, обрав запобіжні заходи чотирьом особам, затриманим у зв’язку із загибеллю людей біля укриття в Деснянському районі Києва. — Укрінформ.</p>
<p>Images: ['<a href="https://static.ukrinform.com/photos/2023_06/thumb_files/630_360_1685601274-120.png">630_360_16856...</a>']</p>
<p>Tags: ['Арешт', 'Домашній арешт', 'Суд', 'Київ', 'Укриття']</p>
<p>Type: Article</p>
<!--METADATA-->

<p><img alt="" src="../Images/2023-06-03T13-34-00-03-00/630_360_1685601274-120.png" /> Суд усуботу, 3 червня, обрав запобіжні заходи чотирьом особам, затриманим у зв’язкуіз загибеллю людей біля укриття в Деснянському районі Києва.</p>
<p>Як передає Укрінформ, про це Київська міська прокуратура повідомляє у <a href="https://t.me/kyiv_pro_office/2017?fbclid=IwAR1pyo9GgV8Apd5ZYChuid_qHKLTh8aYxjBn_f3fC8gYI9SA4GSeD_-ouXA">Телеграмі</a> .</p>
<p><img alt="" src="../Images/2023-06-03T13-34-00-03-00/1685788841-776.jpg" /></p>
<p>"Трьом службовим особам - першому заступнику Деснянської РДА, директорумедзакладу та його заступнику обрано запобіжні заходи у вигляді цілодобовогодомашнього арешту. Їм інкримінують ч. 2 ст. 367 Кримінального кодексу України- службова недбалість", - ідеться в повідомленні.</p>
<p><strong>Читайте також:</strong> <a href="https://www.ukrinform.ua/rubric-kyiv/3717006-za-tragediu-iz-zagiblimi-cerez-zacinene-ukritta-vidpovidalna-vlada-na-vsih-rivnah-nacalnik-kmva.html"> За трагедію із загиблими через зачинене укриттявідповідальна влада на всіх рівнях - начальник КМВА</a></p>
<p>Охоронцю медичного закладу обрали <strong>запобіжний захід у вигляді тримання підвартою без визначення альтернативи</strong> . Його дії кваліфіковані за ч. 3 ст. 135Кримінального кодексу України.</p>
<p>За службову недбалість загрожує покарання від 2 до 5 років позбавлення волі,за залишення у небезпеці, що призвело до смерті - від 3 до 8 років ув’язнення.</p>
<p>Слідчі дії тривають. За їх результатами буде надано правова оцінка й діямслужбових осіб Київської міської державної адміністрації.</p>
<p><strong>Читайте також:</strong> <a href="https://www.ukrinform.ua/rubric-kyiv/3717403-komisia-kiivradi-uhvalila-risenna-pro-cilodobovij-dostup-do-ukrittiv.html"> Комісія Київради ухвалила рішення про цілодобовий доступдо укриттів </a></p>
<p>Як повідомляв Укрінформ, вночі 1 червня російські війська вкотре атакували <a href="https://www.ukrinform.ua/tag-kiiv">Київ </a> ракетами. Ворог випустив у напрямкустолиці 10 "Іскандерів. Усі знищила протиповітряна оборона.</p>
<p>Унаслідок ракетного удару <a href="https://www.ukrinform.ua/rubric-kyiv/3716899-klicko-unaslidok-nicnoi-ataki-na-kiiv-16-ludej-poraneni-z-nih-semero-u-likarni.html"> постраждали </a> 19 людей, троє з них загинули, зокрема 9-річнадівчинка.</p>
<p>Житель Деснянського району, чия дружина загинула під час атаки росіян,розповів Суспільному, що люди прибігли вночі до укриття в поліклініці, але їмне ніхто не відчинив.</p>
<p>1 червня у Києві були затримані троє посадовців райдержадміністрації таохоронець медзакладу. Їм оголосили підозру.</p>
<p>Source: <a href="https://www.ukrinform.ua/rubric-kyiv/3717814-zagibel-ludej-bila-ukritta-ohoronca-polikliniki-u-kievi-vidpravili-pid-vartu.html">https://www.ukrinform.ua/rubric-kyiv/3717814-zagibel-ludej-bila-ukritta-ohoronca-polikliniki-u-kievi-vidpravili-pid-vartu.html</a></p>