<h1>В Індонезії запропонували свій «мирний план» для України: демілітаризована зона і референдум</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-06-03T10:11:00+03:00</p>
<p>Modified Time: 2023-06-03T10:11:00+03:00</p>
<p>Description: Міністр оборони Індонезії Прабово Субіанто запропонував власний «мирний план» для України, який передбачає негайне припинення вогню і створення демілітаризованої зони вздовж нинішньої лінії бойового зіткнення. — Укрінформ.</p>
<p>Images: ['<a href="https://static.ukrinform.com/photos/2023_06/thumb_files/630_360_1685776093-473.jpg">630_360_16857...</a>']</p>
<p>Tags: ['Індонезія', 'Референдум', 'Україна', 'Розведення військ', 'Війна з Росією']</p>
<p>Type: Article</p>
<!--METADATA-->

<p><img alt="" src="../Images/2023-06-03T10-11-00-03-00/630_360_1685776093-473.jpg" /> Міністроборони Індонезії Прабово Субіанто запропонував власний «мирний план» дляУкраїни, який передбачає негайне припинення вогню і створеннядемілітаризованої зони вздовж нинішньої лінії бойового зіткнення.</p>
<p>Про це він сказав під час виступу на безпековому форумі «Діалог Шангрі-Ла» вСінгапурі, передає кореспондент Укрінформу.</p>
<p>У своїй промові міністр, зокрема, відзначив, що в цьогорічному форумі для Азіїбере участь численна делегація високопоставлених керівників оборонних відомствєвропейських держав, і це, на його переконання, є доказом важливості миру йбезпеки в Азійсько-Тихоокеанському регіоні для стабільності Європи.</p>
<p>Далі він перейшов до української тематики, зауваживши, що «події в Україні»впливають на велику кількість людей по всьому світу, бо різко зросли ціни непродукти харчування й енергоносії, і сформулював власний «мирний план»:«Перше, негайно припинити вогонь і бойові дії. Друге, розвести війська зкожної сторони на 15 кілометрів від нинішньої лінії фронту та створитидемілітаризовану зону, і третє, створити під егідою <a href="https://www.ukrinform.ua/tag-oon"> ООН</a> миротворчу місію, яка стежитиме задотриманням режиму припинення вогню».</p>
<p>Після цього Субіанто пропонує за участі ООН організувати і провести на«спірних територіях» референдуми, аби «об’єктивно встановити волю більшостіжителів спірних територій» стосовно бачення ними свого майбутнього.</p>
<p>Він запевнив, що Індонезія готова направити своїх представників до такоїмиротворчої місії ООН.</p>
<p>«Не знаю, чи моя пропозиція прийнятна, але це конкретні рекомендації дорішення форуму для якнайшвидшої деескалації і припинення кровопролиття в цьомузбройному конфлікті», - зазначив Субіанто.</p>
<p><strong>Читайте також:</strong> <a href="https://www.ukrinform.ua/rubric-polytics/3716126-kitaj-vede-svou-gru-sodo-rosijskoi-agresii-v-ukraini-kasparov.html"> Китай веде свою гру щодо російської агресії в Україні –Каспаров </a></p>
<p>Як повідомляв Укрінформ, Президент Володимир Зеленський під час робочоговізиту до Японії для участі в саміті «Групи семи» <a href="https://www.ukrinform.ua/rubric-polytics/3712048-prezidenti-ukraini-j-indonezii-obgovorili-zernovu-iniciativu-ta-formulu-miru.html"> провів переговори</a> з президентомРеспубліки Індонезія Джоко Відодо та поінформував його про перебіг бойових дійв Україні, обстріли російськими військовими цивільної інфраструктури йзакликав президента Індонезії сприяти зусиллям України у поверненні незаконнодепортованих дітей.</p>
<p><em>Фото: IISS Shangri-La Dialogue</em></p>
<p>Source: <a href="https://www.ukrinform.ua/rubric-world/3717733-v-indonezii-zaproponuvali-svij-mirnij-plan-dla-ukraini-demilitarizovana-zona-i-referendum.html">https://www.ukrinform.ua/rubric-world/3717733-v-indonezii-zaproponuvali-svij-mirnij-plan-dla-ukraini-demilitarizovana-zona-i-referendum.html</a></p>