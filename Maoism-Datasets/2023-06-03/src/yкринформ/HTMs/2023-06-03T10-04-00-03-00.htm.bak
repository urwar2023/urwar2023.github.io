<h1>Укриття у Києві перевірять протягом десяти днів</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-06-03T10:04:00+03:00</p>
<p>Modified Time: 2023-06-03T10:04:00+03:00</p>
<p>Description: Укриття в Києві перевірять протягом 10 днів, перші перевірки пройдуть вже у суботу, 3 червня. — Укрінформ.</p>
<p>Images: ['<a href="https://static.ukrinform.com/photos/2023_05/thumb_files/630_360_1684524477-301.jpeg">630_360_16845...</a>']</p>
<p>Tags: ['Київ', 'перевірки', 'Укриття', 'Єдині новини']</p>
<p>Type: Article</p>
<!--METADATA-->

<p><img alt="" src="../Images/2023-06-03T10-04-00-03-00/630_360_1684524477-301.jpeg" /> Укриття вКиєві перевірять протягом 10 днів, перші перевірки пройдуть вже у суботу, 3червня.</p>
<p>Про це в ефірі загальнонаціонального телемарафону “Єдині новини” сказавміністр з питань стратегічних галузей промисловості Олександр Камишін, передаєУкрінформ.</p>
<p>“Ми домовилися з мером Києва Кличком, що щодня будемо отримувати звіти комісіїщоранку, а щовечора ми вдвох будемо перевіряти: один день — один район містаКиєва. У нас якраз 10 районів, 10 днів ми разом з ним пройдемо, подивимосявибірково укриття, щоб краще розуміти стан по різних районах міста. ЗадачаПрезидента звучить саме так — через 10 днів надати звіт. Ми його надамо... Мивже сьогодні починаємо з того, що по визначених критеріях починає роботукомісія, і перші укриття будуть перевірені вже сьогодні”, - сказав Камишін.</p>
<p><strong>Читайте також:</strong> <a href="https://www.ukrinform.ua/rubric-kyiv/3717495-v-onovlenij-versii-zastosunku-kiiv-cifrovij-mozna-povidomiti-pro-nedostupne-ukritta.html"> В оновленій версії застосунку «Київ Цифровий» можнаповідомити про недоступне <strong>укриття</strong> </a></p>
<p>За його словами, вже зранку в суботу, 3 червня, була проведена спільна нарадаз мером Києва, головою КМВА Сергієм Попком, Нацполіцією, ДСНС, представникамиРади Нацбезпеки та оборони щодо організації роботи комісії з ревізії захиснихукриттів столиці.</p>
<p>За словами Камишіна, у Києві сховищ понад 4 тис., наразі визначається їх точнакількість.</p>
<p>Міністр додав, що комісію з ревізії укриттів очолить заступник голови КМВАгенерал-майор Володимир Кідонь. <a href="https://www.ukrinform.ua/tag-dsns"> ДСНС </a>допоможе визначити критерії, за якими будуть оцінювати ці укриття, зокрема,доступність. Також разом із ДСНС буде розроблено чат-бот для можливостіонлайн-оцінки укриттів.</p>
<p>“Задача ревізії — показати реальний стан справ і надати рекомендації, що зцими рекомендаціями робити міському голові. Я думаю, він справиться, щобправильно зробити висновки і скласти план дій по роботі з ними”, - сказавКамишін.</p>
<p>Він додав, що звіт по Києву буде надано Ставці Верховного Головнокомандуючого.</p>
<p><strong>Читайте також:</strong> <a href="https://www.ukrinform.ua/rubric-kyiv/3717633-sprava-pro-zacinene-ukritta-trom-posadovcam-ta-ohoroncu-likarni-ogolosili-pidozru.html"> Справа про зачинене <strong>укриття</strong> : трьом посадовцям таохоронцю лікарні оголосили підозру </a></p>
<p>Як повідомлялося, Президент України Володимир Зеленський доручив провестиревізію всіх захисних споруд України. Це сталося після трагедії в Києві 1червня, коли під час чергового російського обстрілу люди не змогли потрапити вукриття, від уламків збитої російської ракети загинули дві жінки та дитина.</p>
<p>Source: <a href="https://www.ukrinform.ua/rubric-kyiv/3717731-ukritta-v-kievi-perevirat-protagom-desati-dniv.html">https://www.ukrinform.ua/rubric-kyiv/3717731-ukritta-v-kievi-perevirat-protagom-desati-dniv.html</a></p>