# В Одесі курсанти перед випуском пройшли стажування на кораблях і суднах ВМС України

Author: ['Володимир Віват']

Time: 2023-06-03T73:00:00-04:00

Description: Курсанти Відділення військової підготовки Фахового коледжу морського транспорту... Война с Украиной 2022, Война с Украиной последние новости сегодня, Новости война с Украиной 2022 последние на сегодня, Будет ли война между Украиной и Россией и когда, Война с Украиной в 2022 году будет или нет,  Будет ли война с Украиной в ближайшее время что говорят,  Война с Украиной новости,  Новости Украины сегодня,  Украинские новости в украинских СМИ на русском

Images: ['[osnovna.jpg](https://armyinform.com.ua/wp-content/uploads/2023/06/osnovna.jpg)', '[anatolij-150x150.jpg](https://armyinform.com.ua/wp-content/uploads/2023/06/anatolij-150x150.jpg)', '[anatolij-2-150x150.jpg](https://armyinform.com.ua/wp-content/uploads/2023/06/anatolij-2-150x150.jpg)', '[maksym-150x150.jpg](https://armyinform.com.ua/wp-content/uploads/2023/06/maksym-150x150.jpg)', '[maksym-2-150x150.jpg](https://armyinform.com.ua/wp-content/uploads/2023/06/maksym-2-150x150.jpg)', '[maksym-3-150x150.jpg](https://armyinform.com.ua/wp-content/uploads/2023/06/maksym-3-150x150.jpg)', '[anastasiya-150x150.jpg](https://armyinform.com.ua/wp-content/uploads/2023/06/anastasiya-150x150.jpg)', '[anastasiya-2-150x150.jpg](https://armyinform.com.ua/wp-content/uploads/2023/06/anastasiya-2-150x150.jpg)', '[anastasiya-3-150x150.jpg](https://armyinform.com.ua/wp-content/uploads/2023/06/anastasiya-3-150x150.jpg)']

Tags: ['STOPRUSSIA', 'АГРЕСІЯ РФ', 'ВТОРГНЕННЯ РФ']

Category: News

<!--METADATA-->

![](../Images/2023-06-03T73-00-00-04-00/osnovna.jpg)

Курсанти Відділення військової підготовки Фахового коледжу морськоготранспорту Національного університету «Одеської морської академії» пройшлипередвипускне стажування на кораблях та суднах Військово-Морських Сил ЗСУкраїни.

Практична підготовка випускників проводилась відповідно до обраних нимиспеціальностей на посадах старшини рульової команди та старшинирадіотелеграфної команди.

Як розповів керівник стажування старший лейтенант Анатолій, упродовж місяцякурсанти набували навичок безпосередньо на своїх майбутніх посадах,застосовуючи на практиці здобуті за час навчання теоретичні знання.

[![](../Images/2023-06-03T73-00-00-04-00/anatolij-150x150.jpg)](https://armyinform.com.ua/wp-content/uploads/2023/06/anatolij.jpg)

[![](../Images/2023-06-03T73-00-00-04-00/anatolij-2-150x150.jpg)](https://armyinform.com.ua/wp-content/uploads/2023/06/anatolij-2.jpg)

— З особовим складом стажисти відпрацьовували весь розпорядок дня, бралиучасть в суднових бойових навчаннях, залучались до роботи на техніці, яка будеу їхньому завідуванні. Ми більше зосереджували їх на роботі з конкретнимизразками, на яких вони працюватимуть, — зазначив офіцер.

Він також повідомив, що по завершенні стажування курсанти успішно склализаліки та отримали відповідні оцінки від своїх керівників.

— Стажування показало, що курсанти добре справляються зі своїми обов’язками,вони дуже мотивовані здобути військову професію, постійно цікавлятьсяособливостями служби, працюють з особовим складом. Це здібні хлопці тадівчата, які з часом зможуть повністю та якісно опанувати свої посади, —наголосив Анатолій.

Один зі стажистів, курсант Максим, розповів, що за цей місяць йому вдалосядетально вивчити особливості проходження служби за обраною посадою старшинирульової команди. Хлопець на практиці опановував тонкощі управлінняпідпорядкованим особовим складом, виконання дії при маневруванні судна чи вразі ворожої атаки, алгоритми роботи з картами, вивчав тактико-технічніхарактеристики цього судна.

[![](../Images/2023-06-03T73-00-00-04-00/maksym-150x150.jpg)](https://armyinform.com.ua/wp-content/uploads/2023/06/maksym.jpg)

[![](../Images/2023-06-03T73-00-00-04-00/maksym-2-150x150.jpg)](https://armyinform.com.ua/wp-content/uploads/2023/06/maksym-2.jpg)

[![](../Images/2023-06-03T73-00-00-04-00/maksym-3-150x150.jpg)](https://armyinform.com.ua/wp-content/uploads/2023/06/maksym-3.jpg)

— Кораблеводіння — це досить складна справа, яка потребує опанування значногомасиву знань та навичок. Але мені це дуже подобається. Я обрав цей фах, томущо це дуже відповідальна справа, яка водночас і перспективна в плані побудовикар’єри військового моряка. Після випуску хочу служити на бойових кораблях ВМСЗС України, а з часом планую здобути вищу освіту та продовжувати службу вже наофіцерських посадах, — поділився планами на майбутнє Максим.

Мріє про кар’єру військового моряка і курсант Анастасія, яка проходиластажування на посаді старшини команди зв’язку. З вибором фаху їй, до речі,допоміг батько, який свого часу проходив строкову на посаді зв’язківця.

[![](../Images/2023-06-03T73-00-00-04-00/anastasiya-150x150.jpg)](https://armyinform.com.ua/wp-content/uploads/2023/06/anastasiya.jpg)

[![](../Images/2023-06-03T73-00-00-04-00/anastasiya-2-150x150.jpg)](https://armyinform.com.ua/wp-content/uploads/2023/06/anastasiya-2.jpg)

[![](../Images/2023-06-03T73-00-00-04-00/anastasiya-3-150x150.jpg)](https://armyinform.com.ua/wp-content/uploads/2023/06/anastasiya-3.jpg)

— Наша команда займалась організацією зв’язку на судні, а також підтриманнямзв’язку з іншими кораблями. Зв’язок — це дуже важлива річ, він завждипотрібен, особливо на кораблі, що виконує завдання в морі, — розповідаєАнастасія. — Тому за час стажування намагалася набути якнайбільше практичнихнавичок, мені тут дуже сподобалося. Хочу після випуску послужити на кораблях,набратися досвіду, а потім вчитися далі на офіцера.

_Фото автора_

Source: [https://armyinform.com.ua/2023/06/03/v-odesi-kursanty-pered-vypuskom-projshly-stazhuvannya-na-korablyah-i-sudnah-vms-ukrayiny/](https://armyinform.com.ua/2023/06/03/v-odesi-kursanty-pered-vypuskom-projshly-stazhuvannya-na-korablyah-i-sudnah-vms-ukrayiny/)