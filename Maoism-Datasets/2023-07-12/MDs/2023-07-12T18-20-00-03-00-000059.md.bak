# Контррозвідка РФ затримала та ізолювала генерала Суровікіна – ЗМІ

Authors: Ukrinform (Person)

Publisher: Укринформ (Organization)

Published Time: 2023-07-12T18:20:00+03:00

Modified Time: 2023-07-12T18:20:00+03:00

Description: Заступник командувача об'єднаного угруповання російських військ в Україні, головком ВКС генерал Сергій Суровікін затриманий російською контррозвідкою та ізольований у зв'язку із заколотом Євгена Пригожина та ПВК «Вагнер». — Укрінформ.

Images: ['[630_360_16681...](https://static.ukrinform.com/photos/2022_11/thumb_files/630_360_1668135650-799.jpg)']

Tags: ['Росія', 'Затримання', 'Контррозвідка ']

Type: Article

<!--METADATA-->

![](../Images/yкринформ/2023-07-12T18-20-00-03-00/630_360_1668135650-799.jpg) Заступниккомандувача об'єднаного угруповання російських військ в Україні, головком ВКСгенерал Сергій Суровікін затриманий російською контррозвідкою та ізольований узв'язку із заколотом Євгена Пригожина та ПВК «Вагнер».

Як передає Укрінформ, про це повідомляє російське опозиційне видання  [«Верстка» ](https://verstka.media/surovikin-zamestitel-komanduyushego-rossiyskimi-voyskami-v-ukraine-zaderzhan-kontrrazvedkoy-v-sviazi-s-iatezhom-prigozhina) з посиланням на два джерела.

Генерал Суровікін затриманий ФСБ за підозрою в причетності до організаціїзаколоту, проте за фактом поки що йому не пред'явлено жодних звинувачень. Проце розповіло джерело, близьке до правоохоронних органів. За словами ще одногообізнаного співрозмовника видання, Суровікін ізольований і не виходить назв'язок із близькими понад два тижні. За свідченнями джерел, допити генералапродовжуються.

**Читайте також:** [ Спроба заколоту «вагнерівців» посилила розкол середсиловиків РФ - британська розвідка ](https://www.ukrinform.ua/rubric-world/3731629-sproba-zakolotu-vagnerivciv-posilila-rozkol-sered-silovikiv-rf-britanska-rozvidka.html)

Адвокат Євген Смірнов, з яким поговорило видання, підкреслює, що є багатоспособів тримати людину в ізоляції від суспільства без пред'явленняобвинувачення. Наприклад, це може бути адміністративний арешт або порушенняіншої справи.

Як повідомлялося, за даними міністерства оборони Великої Британії, післязаколоту ватажка групи "Вагнер" Євгена Пригожина ряд російських генералів  [зник із публічного простору ](https://www.ukrinform.ua/rubric-ato/3734650-britanska-rozvidka-pidtverdzue-usunenna-rosijskogo-generala-surovikina.html) , серед них – генерал Суровікін.

Source: [https://www.ukrinform.ua/rubric-world/3735001-kontrrozvidka-rf-zatrimala-ta-izoluvala-generala-surovikina-zmi.html](https://www.ukrinform.ua/rubric-world/3735001-kontrrozvidka-rf-zatrimala-ta-izoluvala-generala-surovikina-zmi.html)