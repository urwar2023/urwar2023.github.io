# У Ризі пройшов благодійний концерт на підтримку Херсонської обласної клініки

Authors: Ukrinform (Person)

Publisher: Укринформ (Organization)

Published Time: 2023-07-12T16:31:00+03:00

Modified Time: 2023-07-12T16:31:00+03:00

Description: У центрі столиці Латвії увечері 11 липня відбувся благодійний концерт ансамблю українських музикантів з числа біженців та їхніх латвійських колег, на якому збирали кошти на фільтри для води для Херсонської обласної клініки. — Укрінформ.

Images: ['[630_360_16891...](https://static.ukrinform.com/photos/2023_07/thumb_files/630_360_1689168803-574.jpg)', '[1689168531-57...](https://static.ukrinform.com/photos/2023_07/1689168531-575.jpg)', '[1689168562-76...](https://static.ukrinform.com/photos/2023_07/1689168562-761.jpg)', '[1689168591-38...](https://static.ukrinform.com/photos/2023_07/1689168591-384.jpg)', '[1689168591-91...](https://static.ukrinform.com/photos/2023_07/1689168591-919.jpg)']

Tags: ['Діаспора', 'Концерт', 'Культура', 'Латвія', 'Біженці']

Type: Article

<!--METADATA-->

![](../Images/yкринформ/2023-07-12T16-31-00-03-00/630_360_1689168803-574.jpg) У центрістолиці Латвії увечері 11 липня відбувся благодійний концерт ансамблюукраїнських музикантів з числа біженців та їхніх латвійських колег, на якомузбирали кошти на фільтри для води для Херсонської обласної клініки.

Про це повідомляє кореспондент Укрінформу.

![](../Images/yкринформ/2023-07-12T16-31-00-03-00/1689168531-575.jpg)

Концерт, який відбувся в Архієпископському саду в центрі Старої Риги,складався з двох частин. У першій прозвучали шість композицій барокової музикиукраїнського композитора XVII ст. Миколи Дилецького. У другій – вісім творівукраїнської естрадної класики, зокрема три пісні Володимира Івасюка).

![](../Images/yкринформ/2023-07-12T16-31-00-03-00/1689168562-761.jpg)

Українська частина ансамблю складалася з Сергія Задорожнього (він жепідготував сучасні партитури творів Дилецького, знайдених дослідниками вархівах), співачок Оксани Нікітюк і Наталії Бегми. Разом з ними виступали:співак Ансіс Бетіньш та акомпаніаторка Гертруда Ярьоменко. Організаторказаходу – латвійська активістка Габріела Каб’єр.

![](../Images/yкринформ/2023-07-12T16-31-00-03-00/1689168591-384.jpg)

Концерт проходив під патронатом архієпископа Католицької церкви в ЛатвіїЗбігнєва Станкевича. Він і Посол України Анатолій Куцевол сказали вступнеслово перед початком концерту. На заході також були присутні інші представникидипломатичного корпусу: посли Голландії, Ірландії, Литви, Польщі, Франції,Швейцарії та дипломати з посольств Греції й ОАЕ.

![](../Images/yкринформ/2023-07-12T16-31-00-03-00/1689168591-919.jpg)

Зібрані пожертви акумулюються у відомій латвійській благодійній організації [Tavi Draugi ](https://www.tavidraugi.lv/ziedo/) (Твої Друзі). На них закуплятьфільтри для води, які відправлять у Херсонську обласну клінічну лікарню.

Як відомо, після злодійського підриву греблі Каховської ГЕС країною агресором,Росією на Херсонщині склалися непрості умови для забезпечення питною водою.

Нагадаємо, на головній сцені XXVII Вселатвійського свята пісні, Великійестраді в ризькому Межа-парку, вперше в історії [ виконали](https://www.ukrinform.ua/rubric-diaspora/3732824-na-svati-pisni-v-rizi-vperse-v-150ricnij-istorii-vikonali-nelatiskij-tvir-gimn-ukraini.html) нелатиську пісню. Нею став Гімн України.

_Фото та відео: Олег Кудрін_

Source: [https://www.ukrinform.ua/rubric-diaspora/3734933-u-rizi-projsov-blagodijnij-koncert-na-pidtrimku-hersonskoi-oblasnoi-kliniki.html](https://www.ukrinform.ua/rubric-diaspora/3734933-u-rizi-projsov-blagodijnij-koncert-na-pidtrimku-hersonskoi-oblasnoi-kliniki.html)