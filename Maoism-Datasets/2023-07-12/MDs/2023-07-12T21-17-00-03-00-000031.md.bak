# Греція й Туреччина у Вільнюсі домовилися налагодити відносини

Authors: Ukrinform (Person)

Publisher: Укринформ (Organization)

Published Time: 2023-07-12T21:17:00+03:00

Modified Time: 2023-07-12T21:17:00+03:00

Description: Прем'єр-міністр Греції Кіріакос Міцотакіс та президент Туреччини Реджеп Тайїп Ердоган на полях саміту НАТО у Вільнюсі погодилися відновити переговори та вжити заходи для зміцнення довіри у відносинах між країнами. — Укрінформ.

Images: ['[630_360_16064...](https://static.ukrinform.com/photos/2020_11/thumb_files/630_360_1606428255-945.jpg)']

Tags: ['Ердоган', 'Греція', 'Переговори', 'Саміт НАТО', 'Туреччина']

Type: Article

<!--METADATA-->

![](../Images/yкринформ/2023-07-12T21-17-00-03-00/630_360_1606428255-945.jpg) Прем'єр-міністр Греції Кіріакос Міцотакіс та президент Туреччини Реджеп Тайїп Ердоганна полях саміту НАТО у Вільнюсі погодилися відновити переговори та вжитизаходи для зміцнення довіри у відносинах між країнами.

Як передає Укрінформ, про це повідомляє [ Reuters](http://www.reuters.com/world/leaders-turkey-greece-vow-repair-ties-after-year-tension-2023-07-12/) .

«На користь обох країн, щоб позитивний клімат, сформований у двосторонніхвідносинах протягом останніх місяців, мав безперервність і послідовність.Сторони домовилися розвивати позитивний імпульс і активізувати численні канализв’язку між двома країнами в найближчий період», — йдеться в ідентичних заявахофісів двох лідерів.

Ердоган і Міцотакіс також домовилися, що наступне засідання Радиспівробітництва високого рівня - механізму, який дві країни створили у 2010році для зближення, - відбудеться восени в місті Салоніки на півночі Греції.

**Читайте також:** [ **Міцотакіс** розпочав другу каденцію прем’єра Греції](https://www.ukrinform.ua/rubric-world/3727871-micotakis-rozpocav-drugu-kadenciu-premera-grecii.html)

Як відомо, між Туреччиною та Грецією, двома союзниками по НАТО, десятиліттямитривали суперечки з низки проблем, включаючи кордони континентальних шельфів,енергетичні ресурси, польоти над Егейським морем, а також питання Кіпру.

Минулого року президент Туреччини припинив двосторонні переговори черезсуперечку щодо порушень повітряного простору та після звинувачень прем’єр-міністра Греції у тиску на Сполучені Штати з метою блокування продажуТуреччині винищувачів F-16.

**Читайте також:** [ Мішель та **Ердоган** домовилися про пожвавлення відносинміж Туреччиною і ЄС ](https://www.ukrinform.ua/rubric-world/3734111-misel-ta-erdogan-domovilisa-pro-pozvavlenna-vidnosin-miz-tureccinou-i-es.html)

Відносини між Афінами й Анкарою покращилися, коли [ Греція](https://www.ukrinform.ua/tag-grecia) однією з перших відрядила рятувальниківна розбір завалів після руйнівного землетрусу в Туреччині в лютому цього року.

Зустріч Міцотакіса з Ердоганом на полях саміту НАТО у Вільнюсі стала першою зберезня минулого року.

Як повідомляв Укрінформ, саміт НАТО відбувся 11-12 липня у столиці Литви.

Source: [https://www.ukrinform.ua/rubric-world/3735080-grecia-j-tureccina-u-vilnusi-domovilisa-nalagoditi-vidnosini.html](https://www.ukrinform.ua/rubric-world/3735080-grecia-j-tureccina-u-vilnusi-domovilisa-nalagoditi-vidnosini.html)