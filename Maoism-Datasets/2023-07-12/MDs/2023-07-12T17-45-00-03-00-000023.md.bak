# Укрпошта випустить марку з винищувачами F-16

Authors: Ukrinform (Person)

Publisher: Укринформ (Organization)

Published Time: 2023-07-12T17:45:00+03:00

Modified Time: 2023-07-12T17:45:00+03:00

Description: АТ «Укрпошта» готується представити поштову марку з символом бойових літаків F-16, поки світова спільнота підсумовує результати стратегічних рішень Вільнюського саміту НАТО 2023. — Укрінформ.

Images: ['[630_360_16867...](https://static.ukrinform.com/photos/2023_06/thumb_files/630_360_1686750467-952.jpg)']

Tags: ['Марка', 'Укрпошта', 'Винищувач', 'F-16']

Type: Article

<!--METADATA-->

![](../Images/yкринформ/2023-07-12T17-45-00-03-00/630_360_1686750467-952.jpg) АТ«Укрпошта» готується представити поштову марку з символом бойових літаківF-16, поки світова спільнота підсумовує результати стратегічних рішеньВільнюського саміту НАТО 2023.

Як передає Укрінформ, про це повідомляє пресслужба  [ Укрпошти](https://www.ukrposhta.ua/ua/news/57942-vinishuvachi-zla-ukrposhta-gotutsja-predstaviti-poshtovu-marku-z-simvolom-bojovih-litakiv-f-16) .

«Укрпошта анонсує вихід нової марки «Винищувачі зла». Новий поштовий випускприсвячено бойовим літакам-винищувачам F-16, які вкрай потрібні нашим Збройнимсилам у боротьбі з ворогом. Укрпошта, як один з каналів комунікацій нашоїкраїни зі світом, своєю поштовою мовою акцентує увагу на ключових питанняхнашого сьогодення, одне з яких – надання Україні літаків F-16», – йдеться уповідомленні.

![](../Images/yкринформ/2023-07-12T17-45-00-03-00/1689172807-741.png) Фото: Укрпошта

Зазначається, що погашення штемпелем «Перший день» відбудеться 4 серпня в м.Києві, спецпогашення в цей день пройде також в усіх регіонах України.Відсьогодні відкривається передзамовлення на поштовий набір « [ Винищувачі](https://www.ukrinform.ua/tag-vinisuvac) зла», замовити можна в офіційномуонлайн-магазині Укрпошти.

Поштовий випуск «Винищувачі зла» містить чимало смислових та метафоричнихдеталей. На малюнку марки зображено, як Збройні сили України вщент знищуютьмосковський кремль – символ «імперії зла», подрібнюючи його на терці, отвориякої зображено в формі літаків F-16. На конверті – обриси лицаря-штурмовика вшоломі у вигляді українського тризуба. Він – уособлення сили, волі, сміливостіта честь воїнства, яке боронить рідну землю.

**Читайте також:** [ « **Укрпошта** » з 1 липня збільшила тарифи навідправлення ](https://www.ukrinform.ua/rubric-economy/3730243-ukrposta-z-1-lipna-zbilsila-tarifi-na-vidpravlenna.html)

Водночас, «цікаві особливості» має і номінал поштової марки «Винищувачі зла» –F+16.00, де F відповідає тарифу на пересилання рекомендованого листа масою до50 г у межах України, а 16,00 – сума благодійного донату, який буде спрямованона придбання безпілотників. Тираж марки – 600 тис. примірників. Кількістьмарок в аркуші – 4.

Як повідомлялося, АТ "Укрпошта" 7 липня представила спеціальний благодійнийвипуск рамки «ПТН ПНХ!», що містить відповідну поштову марку з відбиткомштемпеля «Перший день. Київ. 24.02.2023» та поштову картку, які були випущенідо річниці повномасштабної війни росії проти України.

_Перше фото: Defensie.nl_

Source: [https://www.ukrinform.ua/rubric-society/3734978-ukrposta-vipustit-marku-z-vinisuvacami-f16.html](https://www.ukrinform.ua/rubric-society/3734978-ukrposta-vipustit-marku-z-vinisuvacami-f16.html)