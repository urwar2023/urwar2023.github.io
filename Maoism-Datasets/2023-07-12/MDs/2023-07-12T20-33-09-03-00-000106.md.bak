# Волкер – про результати Вільнюського саміту НАТО: Практично те саме, що в Бухаресті

Authors: Ukrinform (Person)

Publisher: Укринформ (Organization)

Published Time: 2023-07-12T20:33:09+03:00

Modified Time: 2023-07-12T20:33:09+03:00

Description: Відсутність на саміті у Вільнюсі чітких перспектив членства України в НАТО заохочує президента Росії Володимира Путіна продовжувати війну проти України. — Укрінформ.

Images: ['[630_360_15698...](https://static.ukrinform.com/photos/2019_09/thumb_files/630_360_1569844361-410.jpg)']

Tags: ['НАТО', 'США', 'Волкер']

Type: Article

<!--METADATA-->

![](../Images/yкринформ/2023-07-12T20-33-09-03-00/630_360_1569844361-410.jpg)Відсутність на саміті у Вільнюсі чітких перспектив членства України в НАТОзаохочує президента Росії Володимира Путіна продовжувати війну проти України.

Таку думку висловив експосол США при НАТО, колишній спецпредставник США усправах України Курт Волкер під час онлайн-дискусії Київського безпековогофоруму, присвяченої результатам саміту НАТО у Вільнюсі, повідомляєкореспондент Укрінформу.

«Це завжди питання того, чи дає НАТО правильні сигнали Путіну стосовноперспектив того, чи Україна стане в практичній площині членом НАТО… На жаль, ядумаю, що ми такого сигналу не побачили. Ми говоримо про практично те саме, щобуло сказано в Бухаресті. Єдине, що ми говоримо, що вимогу про ПДЧ, яка сталаперешкодою… було знято, так само як для Фінляндії і Швеції», - сказав він.

**Читайте також:** [ **Волкер** про членство України в НАТО: Це Альянс неготовий прийняти Україну ](https://www.ukrinform.ua/rubric-polytics/3733636-volker-pro-clenstvo-ukraini-v-nato-ce-alans-ne-gotovij-prijnati-ukrainu.html)

Волкер додав, що хоч і були зроблені декілька кроків для допомоги Україніінтегруватися в НАТО в практичній площині – створення Ради Україна-НАТО іпосилення взаємосумісності – політичний меседж із Вільнюса пролунав практичнотой самий, що і в Бухаресті 2008 року.

«Так, місце України в НАТО, але немає процесу, немає часового проміжку і немаєвпевненості. Немає щирості в цих словах», - підкреслив американський дипломат.

На його думку, повторення невизначених слів на саміті Альянсу завдає багатошкоди і говорить Володимиру Путіну: «Давай! Воюй далі скільки хочеш!».

**Читайте також:** [ Членство України в НАТО є найкращою гарантією її безпеки– **Волкер** ](https://www.ukrinform.ua/rubric-polytics/3723544-clenstvo-ukraini-v-nato-e-najkrasou-garantieu-ii-bezpeki-volker.html)

Як повідомляв Укрінформ, під час Вільнюського саміту 11 липня держави-члениНАТО узгодили пакет підтримки із трьох елементів, який має наблизити вступУкраїни до Альянсу. Цей пакет передбачає скасування вимоги щодо виконання ПДЧ;довгострокову програму військової допомоги; запуск Ради Україна – НАТО.

Президент Володимир Зеленський запевнив, що Україна цінує визнання того, що непотребує Плану дій щодо членства в Альянсі, та назвав це гарними результатамининішнього саміту.

Source: [https://www.ukrinform.ua/rubric-polytics/3735055-volker-pro-rezultati-vilnuskogo-samitu-nato-prakticno-te-same-so-v-buharesti.html](https://www.ukrinform.ua/rubric-polytics/3735055-volker-pro-rezultati-vilnuskogo-samitu-nato-prakticno-te-same-so-v-buharesti.html)