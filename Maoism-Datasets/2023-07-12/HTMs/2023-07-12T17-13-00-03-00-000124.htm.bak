<html>
<head><style>img{height: auto; width: auto\9; width:100%;}</style></head>
<body>
<h1>У Вільнюсі ухвалили добрі для України рішення – Шольц</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-07-12T17:13:00+03:00</p>
<p>Modified Time: 2023-07-12T17:13:00+03:00</p>
<p>Description: Союзники по НАТО та партнери по G7 ухвалили добрі для України рішення на зустрічах у Вільнюсі. — Укрінформ.</p>
<p>Images: ['<a href="https://static.ukrinform.com/photos/2023_07/thumb_files/630_360_1688995867-710.jpg">630_360_16889...</a>']</p>
<p>Tags: ['Саміт НАТО', 'Шольц', 'Війна з Росією', 'Гарантії безпеки']</p>
<p>Type: Article</p>
<!--METADATA-->

<p><img alt="" src="../Images/yкринформ/2023-07-12T17-13-00-03-00/630_360_1688995867-710.jpg" /> Союзникипо НАТО та партнери по G7 ухвалили добрі для України рішення на зустрічах уВільнюсі.</p>
<p>Про це, як передає кореспондент Укрінформу, заявив канцлер ФРН Олаф Шольц запідсумками двох днів роботи саміту НАТО.</p>
<p>«Ми прийняли дуже добрі рішення для України в документі, який напрацювалаНАТО… Йдеться про безпекове партнерство, яке є вкрай необхідним», - заявивШольц.</p>
<p>Він уточнив, що окремі держави будуть здійснювати конкретні заходи. Главауряду розвіяв побоювання, що наступний уряд ФРН може ухилитися від виконаннязобов’язань, узятих на себе нинішнім керівництвом держави. Все, що підписуєНімеччина – є зобов’язуючим для держави, воно не залежить від того, хто стоїтьу керівництва в якийсь момент, підкреслив він.</p>
<p><strong>Читайте також:</strong> <a href="https://www.ukrinform.ua/rubric-ato/3734734-zelenskij-zaaviv-pro-domovlenist-iz-nimeccinou-pro-dodatkovi-ustanovki-patriot.html"> Зеленський заявив про домовленість із Німеччиною прододаткові установки Patriot </a></p>
<p>Головною відмінністю майбутніх гарантій від усієї тої допомоги, яку партнеридосі надавали Києву, він вважає те, що зараз було домовлено про «більшдовгострокову стратегію, на яку Україна може покластися». Канцлер зауважив, щоУкраїна не може самотужки, виключно на базі власних економічних потужностей,продовжувати боронити себе.</p>
<p>Щодо побоювань українського керівництва стосовно можливості заміни вподальшому питання членства в НАТО якоюсь домовленістю з Кремлем, Шольцзапевнив: «Питання про членство в НАТО не буде питанням, яке буде переданоіншим особам, які не є частиною цього партнерства. Росія нічого додати з цьогоприводу не зможе».</p>
<p>Коментуючи питання «умов» членства, Шольц підкреслив, що вони існують відпочатку існування організації і є обов’язковими для всіх без виключень.</p>
<p>Започаткування Ради НАТО-України він оцінив як «новий інституційний рівень»відносин.</p>
<p>Канцлер повторив, що наразі найголовнішим завданням є надати Україні потрібнувійськову техніку та засоби, на чому партнери і будуть концентруватися. Вінтакож пообіцяв, що Німеччина продовжить навчання «дуже великої кількості»українських солдатів, не назвавши конкретних цифр.</p>
<p><strong>Читайте також:</strong> <a href="https://www.ukrinform.ua/rubric-polytics/3734955-ekspert-pro-samit-nato-mi-otrimali-mense-niz-rozrahovuvali-ale-rezultati-zadovilni.html"> Експерт про саміт <strong>НАТО</strong> : Ми отримали менше, ніжсподівалися - але результати задовільні </a></p>
<p>Шольц нагадав, що оголосив на полях саміту про новий пакет допомоги на суму в700 млн євро, в який увійшли системи ППО Patriot, БМП Marder і танки Leopard,а також боєкомплекти до них.</p>
<p>Загалом Шольц оцінив вільнюській саміт як дуже успішний.</p>
<p>Канцлер ФРН провів у рамках саміту кілька двосторонніх зустрічей, зокрема, зПрезидентом України Володимиром Зеленським.</p>
<p>Як повідомляв Укрінформ, саміт НАТО проходить 11-12 липня у столиці Литви. Вжебуло оголошено про створення Ради Україна-НАТО.</p>
<p>Source: <a href="https://www.ukrinform.ua/rubric-polytics/3734963-u-vilnusi-uhvalili-dobri-dla-ukraini-risenna-solc.html">https://www.ukrinform.ua/rubric-polytics/3734963-u-vilnusi-uhvalili-dobri-dla-ukraini-risenna-solc.html</a></p>
</body>
</html>