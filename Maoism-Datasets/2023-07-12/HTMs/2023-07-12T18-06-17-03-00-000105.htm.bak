<html>
<head><style>img{height: auto; width: auto\9; width:100%;}</style></head>
<body>
<h1>В Україні повністю відновили роботу 99% компаній Європейської бізнес асоціації</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-07-12T18:06:17+03:00</p>
<p>Modified Time: 2023-07-12T18:06:17+03:00</p>
<p>Description: 99% членів Європейської бізнес асоціації протягом розв'язаної Росією великої війни повністю або частково відновили свою роботу в Україні. — Укрінформ.</p>
<p>Images: ['<a href="https://static.ukrinform.com/photos/2023_02/thumb_files/630_360_1676561865-943.jpg">630_360_16765...</a>']</p>
<p>Tags: ['Бізнес', 'Єврокомісія', 'Україна', 'Війна з Росією']</p>
<p>Type: Article</p>
<!--METADATA-->

<p><img alt="" src="../Images/yкринформ/2023-07-12T18-06-17-03-00/630_360_1676561865-943.jpg" /> 99% членівЄвропейської бізнес асоціації протягом розв'язаної Росією великої війниповністю або частково відновили свою роботу в Україні.</p>
<p>Про це в інтерв'ю <a href="https://ukr.radio/news.html?newsID=101834"> Українському радіо</a> повідомила виконавча директоркаасоціації Анна Дерев'янко, передає Укрінформ.</p>
<p>“За ці півтора року бізнес проходив різні етапи. 24 лютого для багатьохбізнесменів було великим шоком і цей шок тривав декілька тижнів, навітьмісяць-півтора. Незважаючи на шок, люди все одно продовжували працювати.Потім, з квітня до жовтня минулого року, тривав процес стабілізації, колибізнес знаходив шлях вже в нових воєнних умовах. Коли почалися масованіобстріли системи енергетики України, почалася нова фаза, новий етаппристосування бізнесу. З 10 жовтня до кінця зими тривав період адаптації довідсутності нормальних умов постачання електрики. Відповідно, вже під частретьої фази бізнес навчився бути таким, що може працювати без енергетики.Зараз же ми бачимо за останніми даними – ми об’єднуємо близько 900 компаній –99% наших членів або повністю відновили свою роботу, або частково”, - сказалавона.</p>
<p><strong>Читайте також:</strong> <a href="https://www.ukrinform.ua/rubric-economy/3704235-tretina-kompanij-zaznala-do-1-miljona-vtrat-unaslidok-bojovih-dij-eva.html"> Третина компаній зазнала до $1 мільйона втрат унаслідокбойових дій - ЕВА </a></p>
<p>За словами Дерев'янко, на сьогоднішній момент у бізнесу є настрій продовжуватипрацювати в Україні.</p>
<p>“Люди продовжують інвестувати, адже 63% наших членів планують інвестуватинавіть під час війни. Більше того, деякі з них інвестують десятки мільйонівєвро в економіку. Наприклад, такі компанії, як Nestle, яка планує інвестуватив новий завод 43 млн доларів, Bauer планує інвестувати 60 млн євро, Kingspan –200 млн євро, Phillip Morris – 20 млн євро. Тобто насправді іноземний бізнеспродовжує інвестувати”, - зазначила виконавча директорка асоціації.</p>
<p>Водночас ситуація в малому та мікробізнесі виглядає, за її словами, “трохибільш критично, навіть суттєво критичніше”.</p>
<p>“Це показують наші дані: якщо 99% великого та середнього бізнесу відновилисяабо частково, або повністю, то серед малого бізнесу 80+% відновилося повністю.Але тим не менше бізнес має працювати і як би не було складно, вони все однорухаються вперед. Я не кажу, що всі працюють "бодрячком" і все нормально.Насправді складно – як великому, так і середньому та малому. Більше того, мирозуміємо, що пізня осінь та зима можуть бути достатньо складними, і ми покищо не бачимо зрозумілої часової вертикалі стосовно, коли ця війна можезакінчитися. Відповідно, всім складно працювати в таких умовах, коли вони неможуть планувати”, - констатувала Дерев'янко.</p>
<p><strong>Читайте також:</strong> <a href="https://www.ukrinform.ua/rubric-economy/3734984-minekonomiki-spilno-z-biznesom-pracuut-nad-rozrobkou-planu-ukraini.html"> Мінекономіки спільно з <strong>бізнес</strong> ом працюють надрозробкою «Плану України» </a></p>
<p>Як повідомлялося, Європейську <a href="https://www.ukrinform.ua/tag-biznes"> бізнес </a>асоціацію заснували 1999 року за підтримки Єврокомісії. Асоціація єорганізацією міжнародного бізнесу в Україні, яка об'єднує близько 900українських та міжнародних компаній.</p>
<p>Source: <a href="https://www.ukrinform.ua/rubric-economy/3734992-v-ukraini-povnistu-vidnovili-robotu-99-kompanij-evropejskoi-biznes-asociacii.html">https://www.ukrinform.ua/rubric-economy/3734992-v-ukraini-povnistu-vidnovili-robotu-99-kompanij-evropejskoi-biznes-asociacii.html</a></p>
</body>
</html>