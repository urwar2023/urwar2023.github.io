{'title': 'Є однозначність у тому, що Україна буде в НАТО — Володимир Зеленський', 'description': 'На саміті НАТО у Вільнюсі Україна отримала запевнення від партнерів у тому, що їхня... Война с Украиной 2022, Война с Украиной последние новости сегодня, Новости война с Украиной 2022 последние на сегодня, Будет ли война между Украиной и Россией и когда, Война с Украиной в 2022 году будет или нет,  Будет ли война с Украиной в ближайшее время что говорят,  Война с Украиной новости,  Новости Украины сегодня,  Украинские новости в украинских СМИ на русском', 'time': '2023-07-12T97:00:00-04:00', 'author': ['АРМІЯINFORM'], 'images': ['https://armyinform.com.ua/wp-content/uploads/2023/07/96d1c6bd47d5ac14de91a76a06cbfca4_1689180840_extra_large.jpeg'], 'text': '![](https://armyinform.com.ua/wp-content/uploads/2023/07/96d1c6bd47d5ac14de91a76a06cbfca4_1689180840_extra_large.jpeg)\n\nНа саміті НАТО у Вільнюсі Україна отримала запевнення від партнерів у тому, щоїхня підтримка в боротьбі з росією триватиме і що наша держава стане членомАльянсу, щойно це дозволить безпекова ситуація. Про це заявив ПрезидентВолодимир Зеленський під час зустрічі з представниками українських таіноземних ЗМІ за результатами візиту до Литви та участі в саміті.\n\nПро це [повідомляє](https://www.president.gov.ua/news/ye-odnoznachnist-u-tomu-sho-ukrayina-bude-v-nato-volodimir-z-84297) Офіс Президента України.\n\n«Найголовніше, що ми однаково розуміємо умови, коли і яким чином Україна будев НАТО. Може, не всі деталі хтось комунікує, але для мене було дуже важливо,що є однозначність у тому, що Україна буде в НАТО, що членством у НАТО ніхтоне торгуватиме з будь-ким. Що це реально політичне рішення, засноване набезпековій ситуації в Україні», — сказав Глава держави.\n\nПрезидент зазначив, що довіряє партнерам і союзникам, які допомагають Україніперемогти у війні, розпочатій росією. За його словами, на засіданні РадиУкраїна — НАТО наша держава одержала потужну підтримку від понад тридцятикраїн.\n\n«Я вважаю, що ми будемо в НАТО, щойно безпекова ситуація буде стабілізована.Простою мовою: коли закінчиться війна, Україну точно запросять у НАТО іУкраїна точно стане членом союзу. Я сьогодні жодної іншої думки не чув», —розповів Володимир Зеленський.\n\nКрім того, як повідомив Президент, Україна отримала потужні підтвердженняоборонної допомоги.\n\nТретім важливим досягненням Глава держави назвав підтримку союзниками гарантійбезпеки для України та ухвалення відповідної Спільної декларації.\n\n«У цій декларації ми зберегли один дуже важливий момент — те, що в нійнаписано, що це гарантії безпеки на шляху України в НАТО», — наголосив він.\n\nВолодимир Зеленський акцентував, що під час перемов із лідерами державдетально обговорює ситуацію в Україні та моменти, які можуть уповільнювати чиускладнювати ті чи інші процеси.\n\n«Я вважаю, що наша команда зробила це: донесла всі ці важливі деталі. Томупідтримка не зменшуватиметься. Принаймні так сказали партнери», — зазначиввін.\n\nПрезидент також наголосив, що Україна ніколи не погодиться на якийсьполітичний статус в обмін на відмову від своїх територій.\n\n«Ми не віддамо наші території й ніколи не будемо обмінювати на будь-який„заморожений конфлікт“. Цього ніколи не буде. Мою позицію чітко знають нашіпартнери», — резюмував Глава держави.', 'category': 'News', 'tags': ['STOPRUSSIA', 'АГРЕСІЯ РФ', 'ВОЛОДИМИР ЗЕЛЕНСЬКИЙ', 'ВТОРГНЕННЯ РФ', 'САМІТ НАТО'], 'source': 'https://armyinform.com.ua/2023/07/12/ye-odnoznachnist-u-tomu-shho-ukrayina-bude-v-nato-volodymyr-zelenskyj/'}