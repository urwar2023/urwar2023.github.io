# Важкі бої йдуть на п'яти напрямках фронту - 22 зіткнення за добу

Authors: Ukrinform (Person)

Publisher: Укринформ (Organization)

Published Time: 2023-07-12T19:49:22+03:00

Modified Time: 2023-07-12T19:49:22+03:00

Description: На Куп’янському, Лиманському, Бахмутському, Авдіївському та Мар’їнському напрямках протягом доби відбулися 22 бойові зіткнення, тривають важкі бої. — Укрінформ.

Images: ['[630_360_16863...](https://static.ukrinform.com/photos/2023_06/thumb_files/630_360_1686368008-969.jpg)']

Tags: ['Генштаб', 'ЗСУ', 'Війна з Росією']

Type: Article

<!--METADATA-->

![](../Images/2023-07-12T19-49-22-03-00/630_360_1686368008-969.jpg) НаКуп’янському, Лиманському, Бахмутському, Авдіївському та Мар’їнськомунапрямках протягом доби відбулися 22 бойові зіткнення, тривають важкі бої.

Як передає Укрінформ, про це Генеральний штаб Збройних сил України повідомив у[ Фейсбуці](https://www.facebook.com/GeneralStaff.ua/posts/pfbid02CLjhcSeZfcbTxS9BHYEXkD6SNuJEu19qqtCXwdUqfv9RgdxCCmLfo11AceQdHbo4l), оприлюднивши оперативну інформацію станом на 18:00 середи, 12 липня.

На вказаних напрямках, за даними Генштабу, ворог зосередив основні зусилля.

Усього протягом доби російські війська завдали по позиціях Сил оборони Українита населених пунктах 59 авіаційних ударів, здійснили 40 обстрілів з реактивнихсистем залпового вогню. Також атакували Україну ударними безпілотниками типуShahed.

Унаслідок ворожих атак є загиблі та поранені серед мирного населення, середних – діти. Руйнувань зазнали житлові будинки й інша цивільна інфраструктура.

У Генштабі застерігають: імовірність здійснення Росією ракетних й авіаційнихударів по всій території України залишається високою.

**Читайте також:** [ Прифронтовий Очаків: жага до життя і ненависть доросійських загарбників ](https://www.ukrinform.ua/rubric-regions/3734901-prifrontovij-ocakiv-zaga-do-zitta-i-nenavist-do-rosijskih-zagarbnikiv.html)

Українська авіація за добу здійснила загалом шість ударів по районахзосередження особового складу, озброєння та військової техніки загарбників іще два – по ворожих зенітно-ракетних комплексах.

Підрозділи ракетних військ й артилерії ЗСУ зі свого боку уразили російськийпункт управління, 16 артилерійських засобів на вогневих позиціях, чотиризенітно-ракетні комплекси та дві станції радіоелектронної боротьби ворога.

**На Волинському та Поліському напрямках** оперативна обстановка суттєвих змінне зазнала.

**На Сіверському і Слобожанському напрямках** Російська Федерація зберігаєвійськову присутність. Від ударів з мінометів і артилерії ворога протягом добипотерпали понад 10 населених пунктів, зокрема Гута-Студенецька Чернігівськоїобласті, Винторівка й Манухівка Сумської області, Відродженівське, Ізбицьке йЗемлянки Харківської області.

**На Куп’янському напрямку** українські захисники стійко тримають оборону.Артилерійських і мінометних ударів росіяни завдали по Фиголівці, Новомлинську,Дворічній, Западному, Куп’янську та Кислівці Харківської області. У районіостанньої загарбники вдарили також з авіації.

**На Лиманському напрямку** протягом доби російська армія вела безуспішнінаступальні дії в районі Новоселівського Луганської області. З авіації ворогбив по районах Білогорівки Луганської області, Спірного, Веселого таРоздолівки Донецької області.

Артилерійських [ обстрілів ](https://www.ukrinform.ua/tag-obstril) від росіянна згаданому напрямку зазнали понад 10 населених пунктів, зокрема Невське йБілогорівка Луганської області, Торське, Спірне, Берестове та РоздолівкаДонецької області.

**На Бахмутському напрямку** російська авіація била по районах Ступочків,Олександро-Шультиного та Диліївки Донецької області. Від ворожихартилерійських обстрілів тут постраждали понад 15 населених пунктів, серед них– Лиман, Богданівка, Хромове, Іванівське і Торецьк Донецької області.

**На Авдіївському напрямку** під щільним вогнем авіації й артилерії ворогаСили оборони успішно відбили атаки російських військ у районі Авдіївки.Авіаційного удару загарбники завдали в районі Пантелеймонівки Донецькоїобласті, з артилерії обстріляли понад 15 населених пунктів, зокрема Бердичі,Авдіївку, Веселе, Водяне та Желане Перше Донецької області.

**Читайте також:** [ Таврійський **напрямок** : Сили оборони зберігаютьініціативу, ворог зазнає нових втрат ](https://www.ukrinform.ua/rubric-ato/3734821-tavrijskij-napramok-sili-oboroni-zberigaut-iniciativu-vorog-zaznae-novih-vtrat.html)

**На Мар’їнському напрямку** Сили оборони продовжують стримувати наступросійських військ у районі Мар’їнки. Під ворожими обстрілами тут перебувалипонад 10 населених пунктів, серед них – Красногорівка, Мар’їнка, Георгіївка,Максимільянівка й Катеринівка Донецької області. У районі Красногорівкиросіяни завдали також авіаційного удару.

**На Шахтарському напрямку** загарбники били з авіації по районах ЗолотоїНиви, Макарівки й Рівнополя, обстрілювали Новомихайлівку, Вугледар,Новоукраїнку, Пречистівку, Золоту Ниву й Велику Новосілку Донецької області.

**На Запорізькому та Херсонському напрямках** війська РФ зосереджують основнізусилля на недопущенні подальшого просування підрозділів Сил оборони.

Ударів ворожої артилерії тут зазнали понад 20 населених пунктів, зокремаТемирівка, Новодарівка, Червоне, Гуляйполе, Залізничне й Оріхів Запорізькоїобласті, Нікополь Дніпропетровської області, Херсон, Берислав, Веселе,Антонівка й Білозерка Херсонської області.

**Читайте також:** [ На Сватівському напрямку ЗСУ знищили російський «**Орлан** » ](https://www.ukrinform.ua/rubric-ato/3734762-na-svativskomu-napramku-zsu-znisili-rosijskij-orlan.html)

**На Мелітопольському та Бердянському напрямках** Сили оборони продовжуютьведення наступальної операції, здійснюють заходи контрбатарейної боротьби.

У тимчасово захопленому Бердянську Запорізької області в результаті прямоговлучання по готелю "Дюна" протягом ночі зафіксоване активне вивезеннявантажівками тіл російських військовослужбовців до місцевого моргу.

У тимчасово захопленому Маріуполі Донецької області загарбники посилиликонтррозвідувальні заходи: здійснюють масові рейди по будинках і квартирахмісцевих жителів, перевіряють особисті документи та мобільні пристрої. Такимчином росіяни намагаються залякати місцеве населення та виявити тих, хтодопомагає Силам оборони.

Як повідомляв Укрінформ, уночі 12 липня Сили оборони [ знищили 11 із 15 дронів](https://www.ukrinform.ua/rubric-ato/3734612-ppo-vnoci-zbila-11-iz-15-rosijskih-dronivkamikadze.html) іранського виробництваShahed-136/131, якими російська армія атакувала Україну.

Source: [https://www.ukrinform.ua/rubric-ato/3735035-vazki-boi-jdut-na-pati-napramkah-frontu-22-zitknenna-za-dobu.html](https://www.ukrinform.ua/rubric-ato/3735035-vazki-boi-jdut-na-pati-napramkah-frontu-22-zitknenna-za-dobu.html)