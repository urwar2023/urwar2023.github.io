# Декларація G7 символізує для України наявність «парасольки» у вигляді гарантій безпеки - Єрмак

Authors: Ukrinform (Person)

Publisher: Укринформ (Organization)

Published Time: 2023-07-12T17:21:27+03:00

Modified Time: 2023-07-12T17:21:27+03:00

Description: Спільна декларація країн «Групи семи» є першим юридичним документом щодо гарантій безпеки для України, далі буде укладання двосторонніх угод з країнами-гарантами. — Укрінформ.

Images: ['[630_360_16874...](https://static.ukrinform.com/photos/2023_06/thumb_files/630_360_1687457216-618.jpeg)']

Tags: ['НАТО', 'Єрмак', 'Безпека']

Type: Article

<!--METADATA-->

![](../Images/2023-07-12T17-21-27-03-00/630_360_1687457216-618.jpeg) Спільнадекларація країн «Групи семи» є першим юридичним документом щодо гарантійбезпеки для України, далі буде укладання двосторонніх угод з країнами-гарантами.

Про це зазначив керівник Офісу Президента Андрій Єрмак у [ Телеграмі](https://t.me/ermaka2022/3194) , передає Укрінформ.

«Цей документ відкритий і дає можливість іншим країнам не з числа G7долучитися до гарантій безпеки. Декларація - перший документ, який символізуєнаявність «парасольки» у вигляді гарантій безпеки. Важливо, щоб до саміту НАТОу Вашингтоні 2024 року ми перемогли у війні і підписали гарантії безпеки длянашої держави. Вони діятимуть до моменту вступу в [ НАТО](https://www.ukrinform.ua/tag-nato) », - зазначив очільник ОП.

Він підкреслив, що погоджена Декларація - це великий результат, якомупередувала багатомісячна щоденна робота нашої команди на рівні радників зпитань національної безпеки США, Великої Британії, Франції та Німеччини, атакож в комунікації з іншими партнерами.

«Вважаю цей результат важливою перемогою України на шляху до НАТО», - запевнивЄрмак.

Він пояснив, що Декларація G7 - це спільний продукт, який враховує як потребиУкраїни, так і можливості союзників. Він був би неможливим без величезноїроботи та фундаментальної підготовки командами союзників.

«Сама декларація є рамковим загальним документом. Наступний крок - укладеннясистеми двосторонніх безпекових угод між Україною та окремими країнами-гарантами, об’єднаних рамками багатосторонньої взаємодії», - розповів керівникОфісу глави держави.

Так, за його словами, ключовою тезою Декларації є підтвердження того факту, щобезпека України є складовою безпеки Євроатлантичного регіону й цю тезупідкріплює згадка про майбутнє членство України в НАТО.

Водночас він проінформував, що гарантії безпеки включають заходи з допомогиУкраїні у захисті себе та упередження нової агресії, зокрема постачання зброї,підтримку в розбудові ОПК, навчання, співпрацю в галузі розвідки такібербезпеки. Крім того, країни-гаранти допомагатимуть підвищенню стабільностіукраїнської економіки й енергетики та надаватимуть технічну й фінансовудопомогу.

Єрмак зауважив, що декларація містить заходи на випадок нової агресії, якіпередбачають негайні консультації, щоб забезпечити Україну всім необхідним дляоборони в найкоротші терміни.

**Читайте також:** [ Рішення саміту **НАТО** у Вільнюсі відповідає програмі-мінімум України – Стефанішина ](https://www.ukrinform.ua/rubric-polytics/3734960-risenna-samitu-nato-u-vilnusi-vidpovidae-programiminimum-ukraini-stefanisina.html)

Він пояснив, що документ передбачає і підтримку у притягненні Росії довідповідальності за агресію та кроки економічного та юридичного характеру,спрямовані на покарання РФ та збільшення її витрат на війну, серед якихподальше посилення санкційного тиску, заморожування активів, створеннямеханізмів стягнення репарацій та судове переслідування винних у злочинахпроти України й українців згідно з нормами міжнародного права.

Як повідомлялося, [ лідери країн "Групи семи" (G7) погодили](https://www.ukrinform.ua/rubric-polytics/3734931-g7-pogodila-na-samiti-nato-deklaraciu-pro-pidtrimku-ukraini.html) на полях саміту НАТО у Вільнюсі"Спільну декларація про підтримку України" (Joint Declaration of Support forUkraine).

Source: [https://www.ukrinform.ua/rubric-polytics/3734968-deklaracia-g7-simvolizue-dla-ukraini-naavnist-parasolki-u-vigladi-garantij-bezpeki-ermak.html](https://www.ukrinform.ua/rubric-polytics/3734968-deklaracia-g7-simvolizue-dla-ukraini-naavnist-parasolki-u-vigladi-garantij-bezpeki-ermak.html)