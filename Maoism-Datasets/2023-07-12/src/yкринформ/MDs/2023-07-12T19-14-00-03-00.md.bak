# Суд повернув «трубу Медведчука» у державну власність

Authors: Ukrinform (Person)

Publisher: Укринформ (Organization)

Published Time: 2023-07-12T19:14:00+03:00

Modified Time: 2023-07-12T19:14:00+03:00

Description: Господарський суд Житомирської області ухвалив рішення щодо повернення у державну власність частини магістрального нафтопродуктопроводу «Самара – Західний напрямок». — Укрінформ.

Images: ['[630_360_16182...](https://static.ukrinform.com/photos/2021_04/thumb_files/630_360_1618228233-247.jpg)']

Tags: ['ФДМУ', 'Медведчук', 'Суд', 'Труба Медведчука']

Type: Article

<!--METADATA-->

![](../Images/2023-07-12T19-14-00-03-00/630_360_1618228233-247.jpg)Господарський суд Житомирської області ухвалив рішення щодо повернення удержавну власність частини магістрального нафтопродуктопроводу «Самара –Західний напрямок».

Як передає Укрінформ, про це у [ Фейсбуці](https://www.facebook.com/spfu.gov.ua/posts/pfbid02oGat5Aczm2hu95YbNegCaL81NcMQnED3w3rei8PDYUR5j77rEpJQ7bjwtTSZmak8l)повідомляє Фонд державного майна України.

«Господарський суд Житомирської області задовольнив позов ФДМУ щодо визнанняправа власності за державою на частину магістрального нафтопродуктопроводу«Самара-Західний напрямок», яка розташована на території України», - йдеться вповідомленні.

У Фонді нагадують, що судові справи, які мали на меті повернути трубопровід удержавну власність, тривали із 2011 року. Спочатку Господарський судРівненської області визнав за Україною право власності на українську частинунафтопродуктопроводу. Щоправда, в 2017 році він змінив своє рішення та визнавправо власності за дочірнім підприємством «Транснєфтєпродукту».

**Читайте також:** [ Суд арештував майно, зареєстроване на дружину**Медведчука** ](https://www.ukrinform.ua/rubric-society/3728367-sud-arestuvav-majno-zareestrovane-na-druzinu-medvedcuka.html)

У 2017 році НАБУ та Спеціалізована антикорупційна прокуратура розпочалирозслідування обставин передачі права власності. За даними НАБУ, в основінового рішення суду був завідомо неправдивий висновок інженерно-технічноїекспертизи.

У межах розслідування вони звернулися до суду з клопотанням про арешт активу.В лютому 2021 року Вищий антикорупційний суд задовольнив це клопотання. З 2021року цей актив знаходиться в управлінні АТ «Укртранснафта».

У 2021 році Фонд держмайна подав позов до Господарського суду Житомирськоїобласті, в якому просив визнати за державою цей актив. Наприкінці червня судстав на бік ФДМУ.

Як повідомлялося, у вересні 2021 року АТ "Укртранснафта" отримало всідокументи, необхідні для експлуатації та належного управління українськоюділянкою нафтопродуктопроводу "Самара – Західний напрямок".

РНБО на засіданні 19 лютого 2021 року ухвалила рішення про застосуваннясанкцій до 19 юридичних та восьми фізичних осіб, серед яких народний депутатВіктор Медведчук і його дружина Оксана Марченко. За даними секретаря РНБО,санкції накладаються на все майно [ Медведчука ](https://www.ukrinform.ua/tag-medvedcuk) .

**Читайте також:** [ ЗСУ передали арештовані автівки родичів **Медведчука** таКозака на мільйон доларів ](https://www.ukrinform.ua/rubric-society/3721716-zsu-peredali-arestovani-avtivki-rodiciv-medvedcuka-ta-kozaka-na-miljon-dolariv.html)

Пізніше, 21 лютого Президент Володимир Зеленський повернув у державнувласність нафтопродуктопровід "Прикарпатзахідтранс", увівши в дію рішення РНБОвід 19 лютого. А 23 лютого Вищий антикорупційний суд ухвалив рішення про арештта передачу в управління АРМА всього майна та інфраструктури цьоготрубопроводу. У свою чергу, АРМА обрало управителем нафтопроводуУкртранснафту.

Source: [https://www.ukrinform.ua/rubric-economy/3735020-sud-povernuv-trubu-medvedcuka-u-derzavnu-vlasnist.html](https://www.ukrinform.ua/rubric-economy/3735020-sud-povernuv-trubu-medvedcuka-u-derzavnu-vlasnist.html)