# Міжнародний реєстр збитків може повноцінно запрацювати восени – депутатка 

Authors: Ukrinform (Person)

Publisher: Укринформ (Organization)

Published Time: 2023-07-12T20:57:53+03:00

Modified Time: 2023-07-12T20:57:53+03:00

Description: Міжнародний реєстр збитків, яких Російська Федерація завдала Україні під час війни, може повноцінно запрацювати в Гаазі восени. — Укрінформ.

Images: ['[630_360_16891...](https://static.ukrinform.com/photos/2023_07/thumb_files/630_360_1689175356-341.jpg)']

Tags: ['Кравчук', 'Війна з Росією', 'Відбудова', 'Реєстр збитків']

Type: Article

<!--METADATA-->

![](../Images/2023-07-12T20-57-53-03-00/630_360_1689175356-341.jpg)Міжнародний реєстр збитків, яких Російська Федерація завдала Україні під часвійни, може повноцінно запрацювати в Гаазі восени.

Про це заступниця керівника фракції "Слуга народу", член української делегаціїв Парламентській асамблеї Ради Європи Євгенія Кравчук розповіла в [ інтерв‘юУкрінформу ](https://www.ukrinform.ua/rubric-polytics/3734996-evgenia-kravcuk-zastupnica-golovi-parlamentskoi-frakcii-sluga-narodu.html) .

"Реєстр – це серйозний міжнародний інструмент, створення якого підтримали 40країн світу, зокрема представники Ради Європи, усі члени G7. Очікуємо, щоповноцінно він запрацює вже восени. Сподіваюсь, що в жовтні-листопадіпостраждалі зможуть подавати заявки", – сказала Кравчук.

Вона зауважила, що дуже важливо об’єднати міжнародний реєстр з українським іверифікувати всі дані. За словами народної депутатки, восени фактичнорозпочнеться об’єднання реєстрів та прийом заявок. "Але це лише перший крок,потім потрібно створити компенсаційну комісію. Останній крок – наповненняфінансуванням і компенсація", – додала заступниця керівника фракції "Слуганароду".

**Читайте також:** [ Вибори в Україні однозначно відбудуться після завершеннявійни – депутатка ](https://www.ukrinform.ua/rubric-polytics/3735009-vibori-v-ukraini-odnoznacno-vidbudutsa-pisla-zaversenna-vijni-deputatka.html)

Кравчук підкреслила, що всі розуміють, що компенсувати збитки має Росія, бо цесправедливо. Проте вона зазначила, що існують певні нюанси.

"Усі країни [ Європейського Союзу ](https://www.ukrinform.ua/tag-evrosouz)чекають спільне рішення Єврокомісії щодо передачі Україні замороженихросійських активів. Поки що ми бачимо, що вони побоюються віддавати всіконфісковані гроші Українській державі. Європейські країни шукають варіанти,як передавати Україні певні відсотки від компенсованого. Ще одна проблемаконфіскації російських активів полягає в тому, що вони часто оформлені напідставних осіб. Уряди мають шукати кінцевих бенефіціарів. У принципі, мибудемо приймати будь-які кошти, але відсотків буде недостатньо, адже Росіязавдала Україні величезних збитків", – пояснила депутатка.

**Читайте також:** [ **Реєстр** **збитків** , завданих Росією: Зеленськийпризначив представника України у конференції учасників](https://www.ukrinform.ua/rubric-polytics/3723490-reestr-zbitkiv-zavdanih-rosieu-zelenskij-priznaciv-predstavnika-ukraini-u-konferencii-ucasnikiv.html)

Водночас вона наголосила, що міжнародний реєстр збитків матиме"людиноцентричний аспект". Йдеться не лише про матеріальні збитки, а й проморальні. "Люди, які зазнали морального насильства, сексуального насильства,інших психологічних травм – також мають отримувати компенсації", – уточнилаКравчук.

Як повідомляв Укрінформ, 16-17 травня у Рейк’явіку на саміті Ради Європи булооголошено про створення міжнародного реєстру збитків, яких Росія завдалаУкраїні з початку повномасштабного вторгнення.

Source: [https://www.ukrinform.ua/rubric-vidbudova/3735068-miznarodnij-reestr-zbitkiv-moze-povnocinno-zapracuvati-voseni-deputatka.html](https://www.ukrinform.ua/rubric-vidbudova/3735068-miznarodnij-reestr-zbitkiv-moze-povnocinno-zapracuvati-voseni-deputatka.html)