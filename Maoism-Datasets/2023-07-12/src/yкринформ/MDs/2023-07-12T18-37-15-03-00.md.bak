# ЗСУ із ракетами SCALP візьмуть Керченський міст і Крим під вогневий контроль - експерт

Authors: Ukrinform (Person)

Publisher: Укринформ (Organization)

Published Time: 2023-07-12T18:37:15+03:00

Modified Time: 2023-07-12T18:37:15+03:00

Description: Збройні сили України, отримавши французькі далекобійні ракети SCALP, візьмуть під повний вогневий контроль окупований Росією Крим, а також Керченський міст. — Укрінформ.

Images: ['[630_360_16890...](https://static.ukrinform.com/photos/2023_07/thumb_files/630_360_1689070133-795.jpg)']

Tags: ['Франція', 'Крим', 'Керченський міст', 'Війна з Росією']

Type: Article

<!--METADATA-->

![](../Images/2023-07-12T18-37-15-03-00/630_360_1689070133-795.jpg) Збройнісили України, отримавши французькі далекобійні ракети SCALP, візьмуть підповний вогневий контроль окупований Росією Крим, а також Керченський міст.

Це спрогнозував [ Українському радіо](https://ukr.radio/news.html?newsID=101835) військовий аналітик ОлексійГетьман, коментуючи інформацію про передачу Францією Україні ракет Scalp,повідомляє Укрінформ.

"Це ракети повітряного базування, які можуть літати на відстань більше 500кілометрів. Є інформація про 560 і навіть до 600 кілометрів. Це крилата ракетане швидкісна, але маневрена, летить на невеликій висоті — 30-40 метрів. Вагаракети — більше 1300 кілограмів, а бойова частина в ній складає 450кілограмів, тобто вона потужна", — розповів Гетьман.

Ця ракета, додав експерт, може бути застосована по будь-яких цілях, навіть попевних бункерних укріпленнях, залежно від того, який заряд буде поставлений:"Тоді вона проникає вглиб і може підривати доволі потужні укріплення. Маючитаку ракету, ми за великим рахунком можемо цілити, якщо, наприклад, говоритипро Крим, у будь-яку точку. Керченський міст буде знаходитися під нашимвогневим контролем".

**Читайте також:** [ Франція передасть Україні далекобійні ракети **SCALP**](https://www.ukrinform.ua/rubric-ato/3734290-francia-peredast-ukraini-dalekobijni-raketi-scalp.html)

За його словами, це те, що Україна хотіла з точки зору далекобійності. "Аджебільше 500 кілометрів нам вистачить, щоб руйнувати бойові склади, логістичніцентри ворога. Раніше ми хотіли це робити, але в нас не було зброї, яка бстріляла на таку відстань. А зараз разом із британською Storm Shadow ракетаSCALP буде в пригоді... Коли французькі ракети надійдуть (а може вже надійшли)до наших ЗСУ, ефективність застосування ми дуже швидко побачимо", — зазначивГетьман.

Він додав, що SCALP мало чим відрізняється від Storm Shadow: "Оскільки це булаодна програма, то можна казати, що SCALP — це модифікована Storm Shadow,британо-французького виробництва".

Гетьман також розповів, що росіяни намагаються тримати великі склади зі зброєюподалі від лінії фронту. "Хоча для них це доволі складно, адже коли складрозташований за 300-400 кілометрів від лінії фронту, треба кілька днів, щобперекинути наявне озброєння і техніку на фронт. Проте росіяни розуміють: якщотримати ближче, склад буде вразливий для наших систем. А зараз навіть на такійвідстані росіянам буде проблемно щось тримати", — уточнив військовий експерт.

**Читайте також:** [ Франція збільшить військову допомогу Україні на €170мільйонів ](https://www.ukrinform.ua/rubric-ato/3734468-francia-zbilsit-vijskovu-dopomogu-ukraini-na-170-miljoniv.html)

Також одним із важливих напрямків уваги ЗСУ, продовжив Гетьман, є Крим:"Зараз, маючи таку далекобійну зброю, ми можемо повністю тримати під вогневимконтролем всю територію Криму. Йдеться про військові об’єкти, летовища, якітам є. Коли нам вдасться вийти на узбережжя Азовського моря завдякинаступальним діям убік Мелітополя, Бердянська, то Крим залишиться в умовнооточеному становищі — по суходолу в нього зв’язку з материковою частиною Росіїне буде. Залишиться тільки "Кримський" міст, який теж, швидше за все, будезруйнований, і тоді російське військове угрупування опиниться в умовномуоточенні".

За даними експерта, ракети Storm Shadow i SCALP, які можна використовувати зукраїнських бомбардувальників, мають бути адаптовані, щоб із конкретноголітака їх можна було запускати. "Є певні технологічні нюанси, які требавиконувати. Проте ракета вже адаптована: в країнах НАТО, які колись були уВаршавському договорі, багато літаків радянського виробництва, і коли цікраїни вступали до Альянсу, то треба було щось робити, щоб натівську зброювикористовувати з цих літаків. Це було зроблено, тож ці ракети для такихлітаків, як МіГ та Су, адаптовані. Є певні конструкції, які кріпляться на такілітаки, і тоді цю ракету можна використовувати", — підсумував експерт.

Як повідомляв Укрінформ, президент [ Франції ](https://www.ukrinform.ua/tag-francia) Еммануель Макрон заявив у перший день саміту НАТО, що Франціяпередасть Україні ракети великої дальності SCALP, які є аналогом британськоїStorm Shadow.

Source: [https://www.ukrinform.ua/rubric-crimea/3735006-zsu-iz-raketami-scalp-vizmut-kercenskij-mist-i-krim-pid-vognevij-kontrol-ekspert.html](https://www.ukrinform.ua/rubric-crimea/3735006-zsu-iz-raketami-scalp-vizmut-kercenskij-mist-i-krim-pid-vognevij-kontrol-ekspert.html)