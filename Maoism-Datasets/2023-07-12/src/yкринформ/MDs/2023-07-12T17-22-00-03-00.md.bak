# Довгострокові зобов’язання щодо безпеки України не залежатимуть від її реформ - Байден

Authors: Ukrinform (Person)

Publisher: Укринформ (Organization)

Published Time: 2023-07-12T17:22:00+03:00

Modified Time: 2023-07-12T17:22:00+03:00

Description: Процес євроатлантичної інтеграції України спиратиметься на досягнення реформ всередині держави, однак довгострокова підтримка у сфері безпеки з боку США та союзників не залежатиме від цього. — Укрінформ.

Images: ['[630_360_16891...](https://static.ukrinform.com/photos/2023_07/thumb_files/630_360_1689147839-781.jpg)']

Tags: ['Байден', 'НАТО', 'Україна', 'Безпека']

Type: Article

<!--METADATA-->

![](../Images/2023-07-12T17-22-00-03-00/630_360_1689147839-781.jpg) Процесєвроатлантичної інтеграції України спиратиметься на досягнення реформвсередині держави, однак довгострокова підтримка у сфері безпеки з боку США тасоюзників не залежатиме від цього.

Про це заявив Президент США Джо Байден у середу під час виступу разом з іншимилідерами країн G7 у Вільнюсі, передає власний кореспондент Укрінформу.

«Усі члени Альянсу погодилися скасувати вимоги Плану дій щодо членства (ПДЧ)для України та створити шлях до членства в [ НАТО](https://www.ukrinform.ua/tag-nato) , поки Україна продовжує досягатипрогресу в необхідних реформах. Але ми не чекатимемо завершення цього процесу,щоби взяти на себе довгострокові зобов’язання у питаннях безпеки України», -зауважив американський лідер.

Байден зазначив, що неодноразово говорив із Президентом Володимиром Зеленськимпро те, які гарантії міг би забезпечити Захід для України.

«Сьогодні члени G7 оприлюднили «Спільну декларацію про підтримку України»,щоби зрозуміти, що наша підтримка триватиме довго в майбутньому», - підкресливБайден. Він уточнив, що це розпочинає процес, коли кожна країна G7, а такожбудь-яка інша нація, яка бажає приєднатися до цього процесу, вестимепереговори з українською стороною про довгострокові двосторонні зобов’язаннящодо безпеки.

**Читайте також:** [ Декларація G7 має стати першим юридичним документом щодогарантій **безпек** и України – Зеленський ](https://www.ukrinform.ua/rubric-polytics/3734828-deklaracia-g7-mae-stati-persim-uridicnim-dokumentom-sodo-garantij-bezpeki-ukraini-zelenskij.html)

«Ми допоможемо Україні побудувати потужну, боєздатну оборону на суші, вповітрі та на морі, яка буде опорою для стабільності в регіоні, а такожстримування будь-яких загроз», - наголосив Президент США.

У цьому зв’язку він подякував усім лідерам G7 і Президенту Зеленському заспільні зусилля, результатом яких стало оголошення декларації.

Як повідомляв Укрінформ, лідери країн Групи семи (G7) у середу  погодили наполях саміту НАТО в Вільнюсі « [ Спільну декларацію про підтримку України](https://www.ukrinform.ua/rubric-polytics/3734931-g7-pogodila-na-samiti-nato-deklaraciu-pro-pidtrimku-ukraini.html) » (Joint Declaration of Support forUkraine).

_Фото: Flickr/NATO_

Source: [https://www.ukrinform.ua/rubric-polytics/3734969-dovgostrokovi-zobovazanna-sodo-bezpeki-ukraini-ne-zalezatimut-vid-ii-reform-bajden.html](https://www.ukrinform.ua/rubric-polytics/3734969-dovgostrokovi-zobovazanna-sodo-bezpeki-ukraini-ne-zalezatimut-vid-ii-reform-bajden.html)