# Байден: Чекаю з нетерпінням, щоби відсвяткувати офіційне членство України в НАТО

Authors: Ukrinform (Person)

Publisher: Укринформ (Organization)

Published Time: 2023-07-12T18:34:00+03:00

Modified Time: 2023-07-12T18:34:00+03:00

Description: Президент США Джо Байден заявив, що особисто прагне приєднання України до Північноатлантичного альянсу та з нетерпінням чекає того дня, коли можна буде відзначити це разом із Президентом України. — Укрінформ.

Images: ['[630_360_16891...](https://static.ukrinform.com/photos/2023_07/thumb_files/630_360_1689174454-137.jpg)']

Tags: ['Байден', 'НАТО', 'США', 'Україна', 'Війна з Росією']

Type: Article

<!--METADATA-->

![](../Images/2023-07-12T18-34-00-03-00/630_360_1689174454-137.jpg) ПрезидентСША Джо Байден заявив, що особисто прагне приєднання України доПівнічноатлантичного альянсу та з нетерпінням чекає того дня, коли можна будевідзначити це разом із Президентом України.

Про це Байден сказав під час двосторонньої зустрічі з главою Українськоїдержави у Вільнюсі, передає кореспондент Укрінформу.

«Я з нетерпінням чекаю того дня, коли ми матимемо зустріч і святкуватимемо звами офіційне членство в НАТО», - зазначив глава Білого дому.

Він подякував українській стороні за зусилля, які вона докладає й підкреслив,що Сполучені Штати будуть поруч.

Крім того, Байден наголосив, що Україна вже тривалий час бореться протиросійського вторгнення. «Важко в це повірити, вже понад 500 днів», - зауваживвін, підкресливши, що український народ виявив надзвичайну хоробрість. За йогословами, життєздатність, стійкість і цілеспрямованість України надихає та єприкладом для всього світу.

Байден наголосив, що Сполучені Штати докладатимуть усіх зусиль для підтримкиУкраїни, яка протистоїть російській агресії.

**Читайте також:** [ Лідери G7 погодили на саміті **НАТО** декларацію пропідтримку України ](https://www.ukrinform.ua/rubric-polytics/3734931-g7-pogodila-na-samiti-nato-deklaraciu-pro-pidtrimku-ukraini.html)

У цьому зв’язку він висловив розуміння щодо занепокоєнь з боку Києва, коли,наприклад, зброя надходить не так швидко. «Але я хочу запевнити, що СполученіШтати роблять усе, щоби надати вам швидку допомогу в вашій боротьбі», - сказаввін.

Байден також підкреслив, що глава [ Пентагону ](https://www.ukrinform.ua/tag-pentagon) особисто перебуває в постійному контакті з главою МіноборониУкраїни, телефонує своїм колегам з інших країн і організовує наданняпідтримки.

Як повідомляв Укрінформ, у середу відбулася двостороння зустріч ПрезидентаУкраїни Володимира Зеленського з главою США Джо Байденом на полях саміту НАТОу Вільнюсі.

_ Фото: ОП  _

Source: [https://www.ukrinform.ua/rubric-polytics/3735004-bajden-cekau-z-neterpinnam-sobi-vidsvatkuvati-oficijne-clenstvo-ukraini-v-nato.html](https://www.ukrinform.ua/rubric-polytics/3735004-bajden-cekau-z-neterpinnam-sobi-vidsvatkuvati-oficijne-clenstvo-ukraini-v-nato.html)