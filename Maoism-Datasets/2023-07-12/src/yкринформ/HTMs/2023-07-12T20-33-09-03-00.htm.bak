<h1>Волкер – про результати Вільнюського саміту НАТО: Практично те саме, що в Бухаресті</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-07-12T20:33:09+03:00</p>
<p>Modified Time: 2023-07-12T20:33:09+03:00</p>
<p>Description: Відсутність на саміті у Вільнюсі чітких перспектив членства України в НАТО заохочує президента Росії Володимира Путіна продовжувати війну проти України. — Укрінформ.</p>
<p>Images: ['<a href="https://static.ukrinform.com/photos/2019_09/thumb_files/630_360_1569844361-410.jpg">630_360_15698...</a>']</p>
<p>Tags: ['НАТО', 'США', 'Волкер']</p>
<p>Type: Article</p>
<!--METADATA-->

<p><img alt="" src="../Images/2023-07-12T20-33-09-03-00/630_360_1569844361-410.jpg" />Відсутність на саміті у Вільнюсі чітких перспектив членства України в НАТОзаохочує президента Росії Володимира Путіна продовжувати війну проти України.</p>
<p>Таку думку висловив експосол США при НАТО, колишній спецпредставник США усправах України Курт Волкер під час онлайн-дискусії Київського безпековогофоруму, присвяченої результатам саміту НАТО у Вільнюсі, повідомляєкореспондент Укрінформу.</p>
<p>«Це завжди питання того, чи дає НАТО правильні сигнали Путіну стосовноперспектив того, чи Україна стане в практичній площині членом НАТО… На жаль, ядумаю, що ми такого сигналу не побачили. Ми говоримо про практично те саме, щобуло сказано в Бухаресті. Єдине, що ми говоримо, що вимогу про ПДЧ, яка сталаперешкодою… було знято, так само як для Фінляндії і Швеції», - сказав він.</p>
<p><strong>Читайте також:</strong> <a href="https://www.ukrinform.ua/rubric-polytics/3733636-volker-pro-clenstvo-ukraini-v-nato-ce-alans-ne-gotovij-prijnati-ukrainu.html"> <strong>Волкер</strong> про членство України в НАТО: Це Альянс неготовий прийняти Україну </a></p>
<p>Волкер додав, що хоч і були зроблені декілька кроків для допомоги Україніінтегруватися в НАТО в практичній площині – створення Ради Україна-НАТО іпосилення взаємосумісності – політичний меседж із Вільнюса пролунав практичнотой самий, що і в Бухаресті 2008 року.</p>
<p>«Так, місце України в НАТО, але немає процесу, немає часового проміжку і немаєвпевненості. Немає щирості в цих словах», - підкреслив американський дипломат.</p>
<p>На його думку, повторення невизначених слів на саміті Альянсу завдає багатошкоди і говорить Володимиру Путіну: «Давай! Воюй далі скільки хочеш!».</p>
<p><strong>Читайте також:</strong> <a href="https://www.ukrinform.ua/rubric-polytics/3723544-clenstvo-ukraini-v-nato-e-najkrasou-garantieu-ii-bezpeki-volker.html"> Членство України в НАТО є найкращою гарантією її безпеки– <strong>Волкер</strong> </a></p>
<p>Як повідомляв Укрінформ, під час Вільнюського саміту 11 липня держави-члениНАТО узгодили пакет підтримки із трьох елементів, який має наблизити вступУкраїни до Альянсу. Цей пакет передбачає скасування вимоги щодо виконання ПДЧ;довгострокову програму військової допомоги; запуск Ради Україна – НАТО.</p>
<p>Президент Володимир Зеленський запевнив, що Україна цінує визнання того, що непотребує Плану дій щодо членства в Альянсі, та назвав це гарними результатамининішнього саміту.</p>
<p>Source: <a href="https://www.ukrinform.ua/rubric-polytics/3735055-volker-pro-rezultati-vilnuskogo-samitu-nato-prakticno-te-same-so-v-buharesti.html">https://www.ukrinform.ua/rubric-polytics/3735055-volker-pro-rezultati-vilnuskogo-samitu-nato-prakticno-te-same-so-v-buharesti.html</a></p>