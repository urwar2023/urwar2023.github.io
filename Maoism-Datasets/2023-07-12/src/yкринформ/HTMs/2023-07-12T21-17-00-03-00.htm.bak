<h1>Греція й Туреччина у Вільнюсі домовилися налагодити відносини</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-07-12T21:17:00+03:00</p>
<p>Modified Time: 2023-07-12T21:17:00+03:00</p>
<p>Description: Прем'єр-міністр Греції Кіріакос Міцотакіс та президент Туреччини Реджеп Тайїп Ердоган на полях саміту НАТО у Вільнюсі погодилися відновити переговори та вжити заходи для зміцнення довіри у відносинах між країнами. — Укрінформ.</p>
<p>Images: ['<a href="https://static.ukrinform.com/photos/2020_11/thumb_files/630_360_1606428255-945.jpg">630_360_16064...</a>']</p>
<p>Tags: ['Ердоган', 'Греція', 'Переговори', 'Саміт НАТО', 'Туреччина']</p>
<p>Type: Article</p>
<!--METADATA-->

<p><img alt="" src="../Images/2023-07-12T21-17-00-03-00/630_360_1606428255-945.jpg" /> Прем'єр-міністр Греції Кіріакос Міцотакіс та президент Туреччини Реджеп Тайїп Ердоганна полях саміту НАТО у Вільнюсі погодилися відновити переговори та вжитизаходи для зміцнення довіри у відносинах між країнами.</p>
<p>Як передає Укрінформ, про це повідомляє <a href="http://www.reuters.com/world/leaders-turkey-greece-vow-repair-ties-after-year-tension-2023-07-12/"> Reuters</a> .</p>
<p>«На користь обох країн, щоб позитивний клімат, сформований у двосторонніхвідносинах протягом останніх місяців, мав безперервність і послідовність.Сторони домовилися розвивати позитивний імпульс і активізувати численні канализв’язку між двома країнами в найближчий період», — йдеться в ідентичних заявахофісів двох лідерів.</p>
<p>Ердоган і Міцотакіс також домовилися, що наступне засідання Радиспівробітництва високого рівня - механізму, який дві країни створили у 2010році для зближення, - відбудеться восени в місті Салоніки на півночі Греції.</p>
<p><strong>Читайте також:</strong> <a href="https://www.ukrinform.ua/rubric-world/3727871-micotakis-rozpocav-drugu-kadenciu-premera-grecii.html"> <strong>Міцотакіс</strong> розпочав другу каденцію прем’єра Греції</a></p>
<p>Як відомо, між Туреччиною та Грецією, двома союзниками по НАТО, десятиліттямитривали суперечки з низки проблем, включаючи кордони континентальних шельфів,енергетичні ресурси, польоти над Егейським морем, а також питання Кіпру.</p>
<p>Минулого року президент Туреччини припинив двосторонні переговори черезсуперечку щодо порушень повітряного простору та після звинувачень прем’єр-міністра Греції у тиску на Сполучені Штати з метою блокування продажуТуреччині винищувачів F-16.</p>
<p><strong>Читайте також:</strong> <a href="https://www.ukrinform.ua/rubric-world/3734111-misel-ta-erdogan-domovilisa-pro-pozvavlenna-vidnosin-miz-tureccinou-i-es.html"> Мішель та <strong>Ердоган</strong> домовилися про пожвавлення відносинміж Туреччиною і ЄС </a></p>
<p>Відносини між Афінами й Анкарою покращилися, коли <a href="https://www.ukrinform.ua/tag-grecia"> Греція</a> однією з перших відрядила рятувальниківна розбір завалів після руйнівного землетрусу в Туреччині в лютому цього року.</p>
<p>Зустріч Міцотакіса з Ердоганом на полях саміту НАТО у Вільнюсі стала першою зберезня минулого року.</p>
<p>Як повідомляв Укрінформ, саміт НАТО відбувся 11-12 липня у столиці Литви.</p>
<p>Source: <a href="https://www.ukrinform.ua/rubric-world/3735080-grecia-j-tureccina-u-vilnusi-domovilisa-nalagoditi-vidnosini.html">https://www.ukrinform.ua/rubric-world/3735080-grecia-j-tureccina-u-vilnusi-domovilisa-nalagoditi-vidnosini.html</a></p>