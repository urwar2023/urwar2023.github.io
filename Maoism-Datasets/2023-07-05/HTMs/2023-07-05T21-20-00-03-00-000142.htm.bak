<html>
<head><style>img{height: auto; width: auto\9; width:100%;}</style></head>
<body>
<h1>Громадяни та бізнес цьогоріч придбали військових облігацій на ₴59,2 мільярда – НБУ</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-07-05T21:20:00+03:00</p>
<p>Modified Time: 2023-07-05T21:20:00+03:00</p>
<p>Description: Станом на 1 липня портфель військових облігацій у власності фізичних та юридичних осіб становив 59,2 млрд грн в еквіваленті. — Укрінформ.</p>
<p>Images: ['<a href="https://static.ukrinform.com/photos/2019_02/thumb_files/630_360_1550144984-323.jpg">630_360_15501...</a>']</p>
<p>Tags: ['Нацбанк', 'Гроші', 'Військові облігації']</p>
<p>Type: Article</p>
<!--METADATA-->

<p><img alt="" src="../Images/yкринформ/2023-07-05T21-20-00-03-00/630_360_1550144984-323.jpg" /> Станом на1 липня портфель військових облігацій у власності фізичних та юридичних осібстановив 59,2 млрд грн в еквіваленті.</p>
<p>Як передає Укрінформ, про це повідомляє пресслужба <a href="https://bank.gov.ua/ua/news/all/z-pochatku-2023-roku-uryad-zaluchiv-vid-prodaju-ovdp-na-auktsionah-ekvivalent-293-mlrd-grn-a-zagalom-uprodovj-voyennogo-stanu--545-mlrd-grn"> Національного банкуУкраїни </a> .</p>
<p>«Загалом з початку року портфель <a href="https://www.ukrinform.ua/tag-vijskovi-obligacii"> військових облігацій</a> у власності фізичних таюридичних осіб збільшився на 71% – до 59,2 млрд грн в еквіваленті», - йдетьсяв повідомленні.</p>
<p>За інформацією Депозитарію НБУ, станом на 1 липня 2023 року громадяни табізнес придбали військових ОВДП на 26 090,9 млн грн, або 36,8% від загальногообсягу придбаних гривневих військових ОВДП. Крім того, було придбано облігаційна 822,0 млн дол. США, або 52,6% від загального обсягу військових ОВДП,номінованих у доларах, та на 76,5 млн євро, або 12,2% від загального обсягуОВДП, номінованих у євро.</p>
<p>Наголошується, що портфель військових облігацій у власності громадян табізнесу України є другим за обсягом після сконцентрованого обсягу цих ціннихпаперів у банках – первинних дилерів.</p>
<p><strong>Читайте також:</strong> <a href="https://www.ukrinform.ua/rubric-economy/3731424-minfin-rozmistiv-ovdp-na-ponad-6-milardiv.html"> <strong>Мінфін</strong> <strong>розмістив</strong> <strong>ОВДП</strong> на <strong>понад</strong> ₴6<strong>мільярдів</strong> </a></p>
<p>Обсяг військових ОВДП у власності нерезидентів на 1 липня становив 12 911,3млн грн та 22,7 млн дол. США, збільшившись за перше півріччя 2023 року більшяк у 4,5 раза.</p>
<p>Як повідомляв Укрінформ, у зв’язку з російською агресією український урядухвалив рішення про поетапний випуск військових облігацій в обсязі до 400 млрдгрн. Мінфін проводить аукціони з продажу ОВДП щовівторка, починаючи з 1березня 2022 року.</p>
<p>За січень - червень 2023 року уряд України <a href="https://www.ukrinform.ua/rubric-economy/3731950-cogoric-zavdaki-ovdp-do-budzetu-zalucili-ponad-293-milardi-nacbank.html"> залучив від розміщення ОВДП нааукціонах 293 млрд грн в еквіваленті </a> , загалом упродовж воєнного стану – 545 млрд грн.</p>
<p>Source: <a href="https://www.ukrinform.ua/rubric-economy/3731959-gromadani-ta-biznes-cogoric-pridbali-vijskovih-obligacij-na-592-milarda-nbu.html">https://www.ukrinform.ua/rubric-economy/3731959-gromadani-ta-biznes-cogoric-pridbali-vijskovih-obligacij-na-592-milarda-nbu.html</a></p>
</body>
</html>