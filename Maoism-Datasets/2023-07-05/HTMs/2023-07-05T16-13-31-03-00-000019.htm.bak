<html>
<head><style>img{height: auto; width: auto\9; width:100%;}</style></head>
<body>
<h1>УЗА збільшила прогноз цьогорічного врожаю олійних та зернових до 69 мільйонів тонн</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-07-05T16:13:31+03:00</p>
<p>Modified Time: 2023-07-05T16:13:31+03:00</p>
<p>Description: Українська зернова асоціація збільшила оцінку цьогорічного потенційного врожаю зернових та олійних культур в Україні на 1 млн т – до 69 млн т. — Укрінформ.</p>
<p>Images: ['<a href="https://static.ukrinform.com/photos/2017_06/thumb_files/630_360_1498110571-7758.jpg">630_360_14981...</a>']</p>
<p>Tags: ['Зерно', 'Прогноз', 'Аграрії', 'Врожай']</p>
<p>Type: Article</p>
<!--METADATA-->

<p><img alt="" src="../Images/yкринформ/2023-07-05T16-13-31-03-00/630_360_1498110571-7758.jpg" />Українська зернова асоціація збільшила оцінку цьогорічного потенційного врожаюзернових та олійних культур в Україні на 1 млн т – до 69 млн т.</p>
<p>Як передає Укрінформ, про це повідомляє <a href="https://uga.ua/news/uza-zbilshila-prognoz-vrozhayu-v-2023-rotsi-na-1-mln-t-do-69-mln-t-zernovih-ta-olijnih/"> пресслужба УЗА</a> .</p>
<p>Зазначається, що оцінка <a href="https://www.ukrinform.ua/tag-vrozaj"> врожаю </a>пшениці в 2023 році не змінилася – 17,9 млн т (в 2022 було 20,2 млн т, а в2021 – рекордні 33 млн т). Експорт пшениці в 2023/2024 МР з огляду на меншийврожай може становити близько 15 млн т з врахуванням того, що на початкусезону перехідні залишки становили 4,3 млн т.</p>
<p><img alt="" src="../Images/yкринформ/2023-07-05T16-13-31-03-00/1688562651-734.png" /></p>
<p>Оцінка врожаю ячменю в 2023 році теж не змінилася – 4,4 млн т (в 2021 – 10,1млн т, а в 2022 – 5,8 млн т), а експорт в 2023/2024 МР можна очікувати нарівні 2 млн т. Очікування щодо врожаю кукурудзи в новому сезоні зросли з 23,3млн т до 24,2 млн т (в 2021 році – 37,6 млн т, в 2022 – 27,3 млн т), при цьомуекспорт може становити близько 20 млн т, з врахуванням перехідних запасів напочатку нового сезону на рівні 1,3 млн т.</p>
<p><strong>Читайте також:</strong> <a href="https://www.ukrinform.ua/rubric-economy/3729789-agrarii-troh-oblastej-pocali-zbirati-ozimi.html"> Аграрії трьох областей почали збирати озимі</a></p>
<p>Врожай соняшнику в 2023 році очікується на рівні 12,7 млн т (в 2021 – 16,9 млнт, 2022 – 11,1 млн т), а експорт може становити 1,1 млн т. Переробка соняшникана олію може сягнути 11,5 млн т.</p>
<p>Врожай ріпаку попередньо в 2023 році асоціація оцінює в 3,8 млн т, при цьомуекспорт у 2023/2024 МР очікується на рівні 3,5 млн т. УЗА очікує врожай сої нарівні майже 4,4 млн т, а експорт у 2023/2024 МР – на рівні 3 млн т.</p>
<p>Загалом експорт з України зернових та олійних у новому сезоні 2023/2024 можестановити 44,8 млн т. У минулому сезоні (який закінчився 30 червня 2023) заоцінкою УЗА експорт сягнув 58 млн т. Виручка України від експорту зернових,олійних та олії сягнула за минулий маркетинговий рік близько $20 млрд.</p>
<p><img alt="" src="../Images/yкринформ/2023-07-05T16-13-31-03-00/1688562650-921.png" /></p>
<p>При цьому, перехідні залишки на початку нового сезону становили майже 10 млн тзернових та олійних, що в 2,5 рази більше, ніж у попередні сезони, окрім2022/2023 МР, коли залишки були максимальні – близько 25 млн т.</p>
<p>В асоціації наголошують, що експорт зернових та олійних в 2023/2024 МР можнаочікувати на зазначеному рівні, якщо збережеться робота українськихчорноморських портів і розвиватимуться активно альтернативні маршрути, зокремаДунайський шлях.</p>
<p>Як повідомляв Укрінформ, Українська зернова асоціація у червні прогнозувала,що у 2023 році в Україні <a href="https://www.ukrinform.ua/rubric-economy/3717036-urozaj-zernovih-ta-olijnih-v-ukraini-cogoric-prognozuut-na-rivni-68-miljoniv-tonn.html"> буде зібрано 68 млн т зернових та олійних</a> , що на 5,8 млн тменше, ніж врожай 2022 року (за оцінками асоціації торік було зібрано 73,8 млнт) та на 36% менше, ніж врожай 2021 року (106 млн т).</p>
<p>Source: <a href="https://www.ukrinform.ua/rubric-economy/3731850-uza-zbilsila-prognoz-cogoricnogo-vrozau-olijnih-ta-zernovih-do-69-miljoniv-tonn.html">https://www.ukrinform.ua/rubric-economy/3731850-uza-zbilsila-prognoz-cogoricnogo-vrozau-olijnih-ta-zernovih-do-69-miljoniv-tonn.html</a></p>
</body>
</html>