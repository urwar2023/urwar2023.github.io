<h1>У Німеччині українці здійснили паломництво до блаженної Едіґни, онуки Ярослава Мудрого</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-07-05T16:05:00+03:00</p>
<p>Modified Time: 2023-07-05T16:05:00+03:00</p>
<p>Description: Апостольський екзарх для українців греко-католиків у Німеччині та країнах Скандинавії, владика УГКЦ Богдан Дзюрах очолив прощу до блаженної Едіґни, онуки київського князя Ярослава Мудрого, останки якої спочивають у м. Пух, що в Баварії. — Укрінформ.</p>
<p>Images: ['<a href="https://static.ukrinform.com/photos/2023_07/thumb_files/630_360_1688555708-365.jpg">630_360_16885...</a>']</p>
<p>Tags: ['Церква', 'Діаспора', 'Німеччина', 'Релігія', 'УГКЦ']</p>
<p>Type: Article</p>
<!--METADATA-->

<p><img alt="" src="../Images/2023-07-05T16-05-00-03-00/630_360_1688555708-365.jpg" />Апостольський екзарх для українців греко-католиків у Німеччині та країнахСкандинавії, владика УГКЦ Богдан Дзюрах очолив прощу до блаженної Едіґни,онуки київського князя Ярослава Мудрого, останки якої спочивають у м. Пух, щов Баварії.</p>
<p>Як передає Укрінформ, про це повідомив <a href="https://ukrainische-kirche.eu/news/nash-narod-stikae-krovyu-shchob-evropa-ne-musila-hovatysya-u-bunkerah-i-v-pidvalah-vladyka-bogdan-pid-chas-proshchi-ukrayntsiv-u-m-puh-398/"> Апостольський екзархат у Німеччині такраїнах Скандинавії </a> .</p>
<p><img alt="" src="../Images/2023-07-05T16-05-00-03-00/1688555723-691.jpg" /></p>
<p>Блаженна Едіґна вважається святою, яка об'єднує три народи: український,французький і німецький.</p>
<p>Також у паломництві взяв участь єпископ-помічник Івано-ФранківськоїАрхієпархії УГКЦ владика Микола.</p>
<p><img alt="" src="../Images/2023-07-05T16-05-00-03-00/1688555743-695.jpg" /></p>
<p>Під час літургії у своєму духовному слові до прочан владика Богдан зазначив,що український народ гідно здійснює свою місію впродовж віків в історії цілогоєвропейського континенту, а відтак, беручи до уваги трагічні моменти історії,а зокрема теперішню війну російських окупантів проти України, проповідникокреслив українців народом, який несе в собі рани.</p>
<p><img alt="" src="../Images/2023-07-05T16-05-00-03-00/1688555768-174.jpg" /></p>
<p>І одним з моментів зцілення таких ран народу владика Богдан назвав прощі, якізокрема також були взяті до уваги під час проведеного Синоду УГКЦ і СоборуАпостольського Екзархату торік, під час яких говорили про працю над духовнимвідродженням народу та зціленням ран.</p>
<p><img alt="" src="../Images/2023-07-05T16-05-00-03-00/1688555780-973.jpg" /></p>
<p>«Тисячу років тому сюди тягнулися місцеві жителі, бо чули про святість нашоїкраянки. Пустельниця поселилась у їхніх околицях. Пустельниця, яка була колисьна королівському дворі, а зійшла до низин убозтва. Жила не просто між людьми,але між Божим творінням у дуплі багатовікової липи. І там сіяла святістю івеликою любов’ю до всіх без винятку людей. Вони йшли сюди, бо потребували їїмолитви, хотіли почути з її вуст Божу науку, а ще вона мала Божий дарзцілювати, лікувати людські душі і тіла, навіть лікувала домашніх тварин. Мидолучилися сьогодні до того тисячолітнього потоку людей, які тут черпали Божублагодать і Боже зцілення», — сказав єпископ, застановляючись над ознакоюєднання, яка притаманна святим людям.</p>
<p><img alt="" src="../Images/2023-07-05T16-05-00-03-00/1688555798-737.jpg" /></p>
<p>Відтак владика Богдан висловив прагнення укріпити єдність українців у цьомупаломництві та щоб кожен приніс свої болі та страждання до цього місця.</p>
<p>Потім єпископ згадав досвід терпінь українського народу в минулому столітті таімперські зазіхання російських окупантів сьогодні, коли вони не полишили своїхзазіхань поневолити вільнолюбний народ України.</p>
<p><img alt="" src="../Images/2023-07-05T16-05-00-03-00/1688555840-245.jpg" /></p>
<p>На завершення архиєрей зачитав молитву святого Папи Івана Павла ІІ заукраїнський народ, яку він промовив під час свого візиту до України у 2001році.</p>
<p>Після літургії до українців звернулась зі словами вітання і підтримки паніЕдіґна Келлерман, голова товариства блаженної Едіґни міста Пух.</p>
<p><img alt="" src="../Images/2023-07-05T16-05-00-03-00/1688555866-398.jpg" /></p>
<p>Своєю чергою владика Богдан подякував пані Едіґні за її сприяння у цій прощіта солідарності з українцями, які знайшли свій прихисток у Німеччині,подарувавши Папську срібну медаль «Мир в Україні», на аверсі якої зображенийголуб миру, герб Папи Франциска та частина молитви, яку він промовивнаприкінці загальної аудієнції 16 березня 2022 року: «Господи Ісусе, щонародився під бомбардуваннями Києва, що помер в обіймах мами в сховищіХаркова, відправлений двадцятирічним на фронт, помилуй нас».</p>
<p><img alt="" src="../Images/2023-07-05T16-05-00-03-00/1688555866-986.jpg" /></p>
<p>Потім усі прочани разом з духовенством помолились молебень біля липи, у якій,за приданням, проживала блаженна Едіґна.</p>
<p><img alt="" src="../Images/2023-07-05T16-05-00-03-00/1688555906-197.jpg" /></p>
<p>Нагадаємо, владика УГКЦ Богдан Дзюрах також <a href="https://www.ukrinform.ua/rubric-diaspora/3521734-u-nimeccini-vladika-ugkc-ocoliv-prosu-ukrainciv-do-blazennoi-edigni.html"> очолив</a> прощу українців до блаженноїЕдіґни у німецькому місті Пух влітку 2022 року.</p>
<p><em>Фото: ukrainische-kirche.eu</em></p>
<p>Source: <a href="https://www.ukrinform.ua/rubric-diaspora/3731787-u-nimeccini-ukrainci-zdijsnili-palomnictvo-do-blazennoi-edigni-onucki-aroslava-mudrogo.html">https://www.ukrinform.ua/rubric-diaspora/3731787-u-nimeccini-ukrainci-zdijsnili-palomnictvo-do-blazennoi-edigni-onucki-aroslava-mudrogo.html</a></p>