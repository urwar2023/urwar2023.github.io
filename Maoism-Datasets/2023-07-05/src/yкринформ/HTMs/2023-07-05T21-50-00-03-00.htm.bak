<h1>Російська війна торкнулася всіх 7,5 мільйона українських дітей — Кислиця в Радбезі ООН</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-07-05T21:50:00+03:00</p>
<p>Modified Time: 2023-07-05T21:50:00+03:00</p>
<p>Description: Вторгнення Росії в Україну торкнулося всіх 7,5 мільйона українських дітей, заявив у середу на засіданні Ради Безпеки ООН постпред України Сергій Кислиця. — Укрінформ.</p>
<p>Images: ['<a href="https://static.ukrinform.com/photos/2022_05/thumb_files/630_360_1651793847-938.jpeg">630_360_16517...</a>']</p>
<p>Tags: ['Діти', 'Кислиця', 'Радбез ООН', 'Війна з Росією']</p>
<p>Type: Article</p>
<!--METADATA-->

<p><img alt="" src="../Images/2023-07-05T21-50-00-03-00/630_360_1651793847-938.jpeg" />Вторгнення Росії в Україну торкнулося всіх 7,5 мільйона українських дітей,заявив у середу на засіданні Ради Безпеки ООН постпред України Сергій Кислиця.</p>
<p>Про це передає власний кореспондент Укрінформу у Нью-Йорку.</p>
<p>За словами Кислиці, майже дві третини дітей залишили свої домівки.</p>
<p>Внаслідок безперервних бомбардувань та обстрілів з боку російських збройнихсил станом на 3 липня щонайменше 494 <a href="https://www.ukrinform.ua/tag-diti"> дитини </a> загинули, 1036 отримали поранення, 379 — вважаються зниклими безвістипід час бойових дій, розповів він.</p>
<p>Крім того, Генеральна прокуратура України зафіксувала 13 випадків сексуальногонасильства над дітьми в різних регіонах, додав постпред.</p>
<p>Він зазначив, що по всій країні пошкоджено майже 3450 навчальних закладів, 331з них - зруйновано. Крім того, завдано пошкоджень близько 1500 медзакладів,185 з яких зруйновані.</p>
<p><strong>Читайте також:</strong> <a href="https://www.ukrinform.ua/rubric-polytics/3731979-ukraina-v-oon-rosijska-armia-stoit-v-odnomu-radu-z-idil-alsabab-i-talibanom.html"> Україна в ООН: Російська армія стоїть в одному ряду зІДІЛ, «Аль-Шабаб» і «Талібаном» </a></p>
<p>Також Кислиця розповів, що 4 липня Росія вкотре вчинила терористичний акт,обстрілявши цивільний квартал у Первомайському Харківської області», внаслідокчого було поранено 43 людини, у тому числі 12 дітей, серед яких - тримісячне йдесятимісячне немовля та однорічна дитина.</p>
<p>Як повідомляв Укрінформ, у середу Велика Британія, яка головує в липні вРадбезі ООН, організувала засідання РБ у форматі відкритих дебатів щодо дітейта збройних конфліктів.</p>
<p>Source: <a href="https://www.ukrinform.ua/rubric-ato/3731983-rosijska-vijna-torknulasa-vsih-75-miljona-ukrainskih-ditej-kislica-v-radbezi-oon.html">https://www.ukrinform.ua/rubric-ato/3731983-rosijska-vijna-torknulasa-vsih-75-miljona-ukrainskih-ditej-kislica-v-radbezi-oon.html</a></p>