<h1>Внаслідок вибуху у Шевченківському суді постраждали двоє правоохоронців</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-07-05T-12:43:00+03:00</p>
<p>Modified Time: 2023-07-05T19:43:00+03:00</p>
<p>Description: Внаслідок вибуху у приміщенні Шевченківського районного суду міста Києва попередньо постраждали двоє правоохоронців. — Укрінформ.</p>
<p>Images: ['<a href="https://static.ukrinform.com/photos/2023_07/thumb_files/630_360_1688574294-8937.jpeg">630_360_16885...</a>']</p>
<p>Tags: ['Прокуратура', 'Суд', 'Вибух', 'Київ']</p>
<p>Type: Article</p>
<!--METADATA-->

<p><img alt="" src="../Images/2023-07-05T-12-43-00-03-00/630_360_1688574294-8937.jpeg" />Внаслідок вибуху у приміщенні Шевченківського районного суду міста Києвапопередньо постраждали двоє правоохоронців.</p>
<p>Як передає Укрінформ, про це Офіс генерального прокурора повідомляє у <a href="https://t.me/pgo_gov_ua/14160">Телеграмі </a> .</p>
<p>За процесуального керівництва Шевченківської окружної прокуратури м. Києварозпочато досудове розслідування за фактом спроби втечі підсудного з-підварти, вчинене способом небезпечним для життя багатьох людей (ч. 2 ст. 15 ч. 2ст. 393 Кримінального кодексу України).</p>
<p>5 липня біля 17.20 год. на спецлінію 102 надійшло повідомлення про <a href="https://www.ukrinform.ua/tag-vibuh"> вибух</a> у приміщенні Шевченківського районногосуду м. Києва.</p>
<p><strong>Читайте також:</strong> <a href="https://www.ukrinform.ua/rubric-kyiv/3731946-na-teritorii-sevcenkivskogo-sudu-jmovirno-prolunav-povtornij-vibuh.html"> На території Шевченківського суду, ймовірно, пролунавповторний <strong>вибух</strong> </a></p>
<p>«Попередньо встановлено, що обвинувачений, якого доставили в суд для участі усудовому засіданні, перебуваючи у вбиральні, вчинив спробу втечі з-під варти.При цьому він використав невстановлений вибуховий пристрій», - ідеться уповідомленні.</p>
<p>Наразі він зачинився в середині конвойного приміщення. Вживаються заходи дляйого затримання.</p>
<p>В ОГП зазначили, що є інформація про двох постраждалих серед правоохоронців.Дані уточнюються.</p>
<p><strong>Читайте також:</strong> <a href="https://www.ukrinform.ua/rubric-kyiv/3731935-vibuh-u-sevcenkivskomu-sudi-u-radiusi-kilometra-perekrili-dorogi.html"> <strong>Вибух</strong> у Шевченківському суді: у радіусі кілометраперекрили дороги </a></p>
<p>На даний час на місці події перебувають прокурори, слідчо-оперативна група,вибухотехніки та кінологи.</p>
<p>Як повідомляв Укрінформ, <a href="https://www.ukrinform.ua/rubric-other_news/3731924-u-kievi-v-primisenni-sudu-prolunav-vibuh.html"> у приміщенні Шевченківського районного суду в Києвіо 17.20 пролунав вибух. </a></p>
<p>За <a href="https://t.me/Klymenko_MVS/100"> інформацією </a> глави МВС України ІгоряКлименка, за попередніми даними, невстановлений пристрій підірвав чоловік,якого доправили на судове засідання.</p>
<p>За інформацією <a href="https://t.me/suspilnenews/22235?fbclid=IwAR0XeaJRFfkQxgExl8Luvp6XCtLswZqQ_JeBANexOUbLzUt6-CQ2N5GDleM"> Суспільного</a>, вибухи пролунали під час конвоювання з зали суду Ігоря Гуменюка, якогообвинувачують у скоєнні теракту під Верховною Радою 31 серпня 2015 року. Заданими слідства, тоді Гуменюк під час акції протесту кинув у правоохоронцівбойову гранату, унаслідок чого загинули четверо нацгвардійців, понад 140 людейзазнали поранень.</p>
<p>На сьогоднішньому засіданні Гуменюку продовжили запобіжний захід у виглядітримання під вартою.</p>
<p>Працюють усі екстрені служби.</p>
<p>Source: <a href="https://www.ukrinform.ua/rubric-kyiv/3731954-vnaslidok-vibuhu-u-sevcenkivskomu-sudi-postrazdali-dvoe-pravoohoronciv.html">https://www.ukrinform.ua/rubric-kyiv/3731954-vnaslidok-vibuhu-u-sevcenkivskomu-sudi-postrazdali-dvoe-pravoohoronciv.html</a></p>