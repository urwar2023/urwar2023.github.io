# Англія обіграла футболістів Ізраїлю і вийшла у фінал молодіжного ЧЄ-2023

Authors: Ukrinform (Person)

Publisher: Укринформ (Organization)

Published Time: 2023-07-05T20:58:00+03:00

Modified Time: 2023-07-05T20:58:00+03:00

Description: На молодіжному чемпіонаті Європи з футболу (гравці до 21-го року) визначився перший учасник вирішального поєдинку турніру-2022/23. — Укрінформ.

Images: ['[630_360_16885...](https://static.ukrinform.com/photos/2023_07/thumb_files/630_360_1688579863-590.jpg)']

Tags: ['Футбол']

Type: Article

<!--METADATA-->

![](../Images/2023-07-05T20-58-00-03-00/630_360_1688579863-590.jpg) Намолодіжному чемпіонаті Європи з футболу (гравці до 21-го року) визначивсяперший учасник вирішального поєдинку турніру-2022/23.

Фіналістом стала «молодіжка» Англії, яка у півфінальному матчі взяла гору надоднолітками з Ізраїлю, передає Укрінформ.

Зустріч пройшла в Батумі (Грузія) і завершилася на користь британців - 3:0.

Рахунок на 42-й хвилині відкрив півзахисник «Ноттінгема» Морган Гіббс-Вайт,якому на 17-й не вдалося реалізувати пенальті. Перевагу англійців подвоїв на63-й хвилині хавбек «Манчестер Сіті» Коул Палмер - після результативноїпередачі півзахисника лондонського «Арсенала» Еміла Сміт-Роу. Остаточнийпідсумок гри на 90-й хвилині встановив нападник «Астон Вілли» Кемерон Арчер.

У фіналі Євро-2023 Англія зіграє з переможцями протистояння між збірнимиІспанії та України, які сьогодні о 22.00 зійдуться у Бухаресті (Румунія).

Вирішальний матч молодіжного чемпіонату Європи-2023 відбудеться 8 липня вБатумі.

**Читайте також:** [ Збірна України сьогодні зіграє з Іспанією у півфіналіЧЄ-2023 серед молоді ](https://www.ukrinform.ua/rubric-sports/3731550-zbirna-ukraini-sogodni-zigrae-z-ispanieu-u-pivfinali-ce2023-sered-molodi.html)

Зазначимо, що за підсумками півфінальної стадії змагань молодіжного ЧЄ-2023визначилися європейські учасники футбольного турніру Олімпіади-2024 у Парижі:Франція (господар), Україна, Іспанія та Ізраїль.

Фото: УЄФА.

Source: [https://www.ukrinform.ua/rubric-sports/3731984-anglia-obigrala-futbolistiv-izrailu-i-vijsla-u-final-molodiznogo-ce2023.html](https://www.ukrinform.ua/rubric-sports/3731984-anglia-obigrala-futbolistiv-izrailu-i-vijsla-u-final-molodiznogo-ce2023.html)