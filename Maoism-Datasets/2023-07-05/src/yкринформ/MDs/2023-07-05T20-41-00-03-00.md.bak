# Україна в ООН: Російська армія стоїть в одному ряду з ІДІЛ, «Аль-Шабаб» і «Талібаном»

Authors: Ukrinform (Person)

Publisher: Укринформ (Organization)

Published Time: 2023-07-05T20:41:00+03:00

Modified Time: 2023-07-05T20:41:00+03:00

Description: Україна вітає рішення Генерального секретаря ООН включити російські збройні сили та пов'язані з ними збройні угруповання до переліку злісних порушників прав дітей за дії РФ в Україні. — Укрінформ.

Images: ['[630_360_16885...](https://static.ukrinform.com/photos/2023_07/thumb_files/630_360_1688578711-917.jpeg)']

Tags: ['Діти', 'ООН', 'Кислиця', 'Війна з Росією']

Type: Article

<!--METADATA-->

![](../Images/2023-07-05T20-41-00-03-00/630_360_1688578711-917.jpeg) Українавітає рішення Генерального секретаря ООН включити російські збройні сили тапов'язані з ними збройні угруповання до переліку злісних порушників прав дітейза дії РФ в Україні.

Як передає власний кореспондент Укрінформу у Нью-Йорку, про це заявив у середупостпред України при ООН Сергій Кислиця на відкритих дебатах Ради Безпеки ООНщодо дітей та збройних конфліктів.

« [ Російська армія ](https://www.ukrinform.ua/tag-rosijski-vijskovi) ,безсумнівно, стоїть в одному ряду з такими найбільш кричущими злочинцями, якІДІЛ, «Аль-Шабаб», «Талібан» та іншими, з огляду на жахливі злочини, які вонискоїли і продовжують скоювати щодня проти дітей в Україні», — сказав Кислиця.

Раніше повідомлялося, що ООН оприлюднила доповідь Генерального секретаря ООНАнтоніу Гутерреша, де збройні сили РФ включено до глобального списку зліснихпорушників прав дітей за вбивства та акти насилля в Україні.

Російська армія фігурує у відповідному додатку до [ доповіді «Діти та збройніконфлікти» ](https://childrenandarmedconflict.un.org/document/secretary-general-annual-report-on-children-and-armed-conflict-2/) , однак, вказано, щоРосія нібито вжила «впродовж звітного періоду заходів для поліпшення захистудітей».

Кислиця зазначив, що оскільки Росія продовжує ігнорувати будь-який діалог зправозахисними процедурами ООН, такими як комісія з розслідування, Міжнароднийкримінальний суд та Міжнародний суд ООН, «ми очікуємо побачити докази їїсправжньої рішучості співпрацювати з ООН та командою Офісу спецпредставникаГенсека щодо дітей і збройних конфліктів, зокрема».

Україна сподівається одного дня побачити повну імплементацію «найповнішогоплану дій», розробленого Росією спільно з ООН, про що заявила спецпредставницяГенсека з питань дітей і збройних конфліктів Вірджинія Гамба під часпрезентації доповіді 27 червня, додав постпред.

«Тільки тоді можна буде виправдано назвати Росію однією зі «сторін, які вжилизаходів протягом звітного періоду, спрямованих на поліпшення захисту дітей», —наголосив він.

Кислиця закликав спецпредставницю Генсека наполегливо вимагати від РосійськоїФедерації виконання всіх її зобов'язань за міжнародним гуманітарним правом іміжнародним правом у галузі прав людини.

«Це включає припинення всіх серйозних порушень прав дітей в Україні тазабезпечення своєчасного і безпечного повернення всіх українських дітей, якінасильно й незаконно утримуються Росією», — сказав він.

Кислиця зауважив, що в доповіді Генсека не приділено належної уваги масовомувикраденню українських дітей Росією. Російська влада неодноразово заявляла, щоз України до Росії «переселено» понад 700 тис. дітей. Україна має вагоміпідстави вважати, що РФ насильно й незаконно вивезла кілька сотень тисячукраїнських дітей, зауважив дипломат.

**Читайте також:** [ **Кислиця** закликав Радбез ООН стежити за російськоюкризою, аби уникнути загроз для світу ](https://www.ukrinform.ua/rubric-polytics/3729561-kislica-zaklikav-radbez-oon-steziti-za-rosijskou-krizou-abi-uniknuti-zagroz-dla-svitu.html)

На сьогодні українська влада ідентифікувала 19 492 таких дітей, у тому числі4390 сиріт та дітей, позбавлених батьківського піклування. Нині лише 380 з нихбули повернуті та возз'єднані зі своїми родинами, розповів Кислиця.

У середу Велика Британія, яка головує в липні в Радбезі ООН, організувалавідкриті дебати щодо дітей та збройних конфліктів.

Як повідомляв [ Укрінформ ](https://www.ukrinform.ua/rubric-ato/3726480-oon-vnesla-rosiu-do-spisku-ganbi-za-vbivstva-ditej-v-ukraini-op.html) ,Генеральний секретар ООН схвалив рішення додати збройні сили РФ до глобальногосписку злісних порушників, що містяться в доповіді «Діти та збройні конфлікти»за вбивства й каліцтва дітей та атаки на школи й лікарні.

Source: [https://www.ukrinform.ua/rubric-polytics/3731979-ukraina-v-oon-rosijska-armia-stoit-v-odnomu-radu-z-idil-alsabab-i-talibanom.html](https://www.ukrinform.ua/rubric-polytics/3731979-ukraina-v-oon-rosijska-armia-stoit-v-odnomu-radu-z-idil-alsabab-i-talibanom.html)