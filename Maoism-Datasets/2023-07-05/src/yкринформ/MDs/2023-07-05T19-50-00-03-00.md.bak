# Інформаторку ФСБ засудили до 10 років за «злив» даних про оборонців Бахмута

Authors: Ukrinform (Person)

Publisher: Укринформ (Organization)

Published Time: 2023-07-05T19:50:00+03:00

Modified Time: 2023-07-05T19:50:00+03:00

Description: Суд засудив до 10 років позбавлення волі інформаторку Федеральної служби безпеки Російської Федерації, яка шпигувала за оборонцями Бахмута. — Укрінформ.

Images: ['[630_360_14944...](https://static.ukrinform.com/photos/2017_05/thumb_files/630_360_1494432026-9526.jpg)']

Tags: ['Бахмут', 'ФСБ РФ', 'Суд', 'Війна з Росією']

Type: Article

<!--METADATA-->

![](../Images/2023-07-05T19-50-00-03-00/630_360_1494432026-9526.jpg) Судзасудив до 10 років позбавлення волі інформаторку Федеральної служби безпекиРосійської Федерації, яка шпигувала за оборонцями Бахмута.

Як передає Укрінформ, про Служба безпеки України повідомляє у [ Телеграмі](https://t.me/SBUkr/8881) .

“На основі доказової бази, яку зібрала Служба безпеки, засуджено ще однуворожу поплічницю, що “зливала” до [ ФСБ ](https://www.ukrinform.ua/tag-fsb-rf) локації Сил оборони на східному фронті. За матеріалами українськоїспецслужби, суд призначив їй 10 років тюремного ув’язнення”, - ідеться вповідомленні.

Контррозвідники СБУ затримали інформаторку російської спецслужби у січні цьогороку під час контрдиверсійних заходів у фронтових районах Донеччини.

Насамперед зловмисниця намагалась виявити і передати агресору місця базуваннята переміщення військової техніки Збройних сил України поблизу Бахмута.

Як встановили слідчі, фігуранткою є жителька Дружківки Донецької області.Представник ФСБ у липні минулого року залучив її до співпраці. Комунікацію зним жінка підтримувала через месенджер, а передавала розвіддані у виглядітекстових повідомлень і скріншотів з Google Maps, на яких позначала українськіоб’єкти.

У зловмисниці при затриманні виявлено мобільний телефон із доказами листуванняз представником спецслужби РФ.

**Читайте також:** [ СБУ затримала російського агента, який готував удар поаеродромах на Кіровоградщині ](https://www.ukrinform.ua/rubric-regions/3729181-sbu-zatrimala-rosijskogo-agenta-akij-gotuvav-udar-po-aerodromah-na-kirovogradsini.html)

На підставі зібраних доказів суд визнав зловмисницю винною за ч. 3 ст. 114-2Кримінального кодексу України (несанкціоноване поширення інформації пронаправлення, переміщення зброї, озброєння та бойових припасів в Україну, рух,переміщення або розміщення ЗСУ).

Розслідування проводили співробітники СБУ в Донецькій та Луганській областяхза процесуального керівництва Донецької обласної прокуратури.

Як повідомляв Укрінформ, у червні контррозвідка Служби безпеки затрималаворожого інформатора під час контрдиверсійних заходів на Донеччині, який [збирав інформацію про розміщення Збройних Сил України](https://www.ukrinform.ua/rubric-regions/3728188-sbu-zatrimala-vorozogo-agenta-akij-zbirav-dani-pro-zsu-na-shidnomu-fronti.html) .

Source: [https://www.ukrinform.ua/rubric-ato/3731894-informatorku-fsb-zasudili-do-10-rokiv-za-zliv-danih-pro-oboronciv-bahmuta.html](https://www.ukrinform.ua/rubric-ato/3731894-informatorku-fsb-zasudili-do-10-rokiv-za-zliv-danih-pro-oboronciv-bahmuta.html)