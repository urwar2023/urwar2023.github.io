# Уряд Болгарії проведе реформу спецслужб – викриватимуть російських агентів

Authors: Ukrinform (Person)

Publisher: Укринформ (Organization)

Published Time: 2023-07-05T16:23:00+03:00

Modified Time: 2023-07-05T16:23:00+03:00

Description: Прем'єр-міністр Болгарії Николай Денков заявив, що Софія більше не закриватиме очі на спроби Росії впливати на внутрішню політику країни. — Укрінформ.

Images: ['[630_360_16878...](https://static.ukrinform.com/photos/2023_06/thumb_files/630_360_1687808061-750.jpg)']

Tags: ['Болгарія', "Прем'єр", 'Росія']

Type: Article

<!--METADATA-->

![](../Images/2023-07-05T16-23-00-03-00/630_360_1687808061-750.jpg) Прем'єр-міністр Болгарії Николай Денков заявив, що Софія більше не закриватиме очі наспроби Росії впливати на внутрішню політику країни.

Про це він сказав у інтерв'ю [ Politico](https://www.politico.eu/article/bulgaria-nikolai-denkov-pm-russia-influence-rumen-radev/) , передає Укрінформ.

За словами Денкова, він має намір провести реформу спецслужб, аби викоренитиіз силових структур російську агентуру.

Прем'єр-міністр заявив про необхідність покласти край бездіяльностіправоохоронних органів, які "закривають очі" на підривні дії РФ усерединікраїни, зокрема коли доходить до розслідування втручання Росії у внутрішнісправи [ Болгарії. ](https://www.ukrinform.ua/tag-bolgaria)

У цьому зв'язку Денков згадав про багаторічну бездіяльність силових структурпісля низки диверсій на арсеналах та військових заводах Болгарії, щорозпочалися у 2011 році.

**Читайте також:** [ Канада введе санкції проти російських олігархів за спробувтручання у **внутрішні** **справи** Молдови](https://www.ukrinform.ua/rubric-world/3717064-kanada-vvede-sankcii-proti-rosijskih-oligarhiv-za-sprobu-vtrucanna-u-vnutrisni-spravi-moldovi.html)

Зазначається, що реформа спецслужб наражається на протидію президента БолгаріїРумена Радева, якого вважають проросійським. Тож уряд планує внестизаконодавчі зміни, які допоможуть це обійти.

Як повідомлялося, [ 6 червня парламент Болгарії затвердив склад нового уряду.](https://www.ukrinform.ua/rubric-world/3719090-parlament-bolgarii-zatverdiv-sklad-uradu.html)

Згідно з коаліційною домовленістю між двома найбільшими парламентськимипартіями «ГЕРБ» та «Ми продовжуємо зміни - Демократична Болгарія», НиколайДенков очолюватиме уряд впродовж дев’яти місяців.

У квітні глава МЗС Болгарії Николай Милков [ заявив](https://www.ukrinform.ua/rubric-world/3701589-u-bolgarii-zaavili-pro-bezprecedentni-gibridni-ataki-z-boku-rosii.html) , що його країна стикається збезпрецедентними гібридними нападами з боку Росії.

Source: [https://www.ukrinform.ua/rubric-world/3731853-urad-bolgarii-provede-reformu-specsluzb-vikrivatimut-rosijskih-agentiv.html](https://www.ukrinform.ua/rubric-world/3731853-urad-bolgarii-provede-reformu-specsluzb-vikrivatimut-rosijskih-agentiv.html)