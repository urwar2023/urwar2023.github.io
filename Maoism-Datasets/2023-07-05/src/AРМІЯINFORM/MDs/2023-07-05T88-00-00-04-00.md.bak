# У Бахмуті ворог потрапив у пастку — Ганна Маляр

Author: ['Дмитро Горбунов']

Time: 2023-07-05T88:00:00-04:00

Description: Про дії окупантів на різних напрямках та ситуацію навколо Запорізької АЕС розповіла... Война с Украиной 2022, Война с Украиной последние новости сегодня, Новости война с Украиной 2022 последние на сегодня, Будет ли война между Украиной и Россией и когда, Война с Украиной в 2022 году будет или нет,  Будет ли война с Украиной в ближайшее время что говорят,  Война с Украиной новости,  Новости Украины сегодня,  Украинские новости в украинских СМИ на русском

Images: ['[malyar-ganna-1.jpg](https://armyinform.com.ua/wp-content/uploads/2022/12/malyar-ganna-1.jpg)']

Tags: ['STOPRUSSIA', 'АГРЕСІЯ РФ']

Category: News

<!--METADATA-->

![](../Images/2023-07-05T88-00-00-04-00/malyar-ganna-1.jpg)

Про дії окупантів на різних напрямках та ситуацію навколо Запорізької АЕСрозповіла заступник Міністра оборони України Ганна Маляр у студії телемарафону«Єдині новини».

— Все, що зараз роблять росіяни, спрямовано на те, щоб переломити хід війни наїхню користь. Вони використовують не тільки військові засоби: мінують,стріляють, ракети запускають тощо. Зараз вони ще використовують цю паніку чизалякування навколо Запорізької АЕС. Це також є їхнім інструментом війни, задопомогою якого намагаються вплинути на хід війни, — зауважила Ганна Маляр.

Вона відмітила, що наразі можна розглядати два основні сценарії щодо подій наЗапорізькій АЕС.

— Перший сценарій полягає у виключно залякуванні та шантажі. Другий — цевчинення терористичного акту. Обидва сценарії росіяни можуть використати длядосягнення своїх військових задач, — поінформувала заступник Міністра оборониУкраїни.

За її словами, окупанти доволі часто використовують створення певних панічнихнастроїв як платформу для проведення інформаційно-психологічних операцій.

— По-перше, стан та настрій серед населення може впливати на прийняттярішення, особливо якщо йдеться про демократичну країну. По-друге, цепсихологічна дестабілізація як військово-політичного керівництва, так і всіхтих, хто бере учать у цій війні, скажімо, бійців на фронті. Адже останні такожє мішенями для російської федерації під час здійснення ними інформаційно-психологічних операцій, — розповіла заступник Міністра оборони України.

Вона запевнила, що захисники та захисниці України готуються до всіх імовірнихсценаріїв під час цієї війни.

— У нинішній ситуації важливо зберігати спокій, хоча ми вже навчились церобити. Також варто довіряти тільки офіційним джерелам інформації, — порадилаГанна Маляр.

Повертаючись до подій на фронті, Ганна Маляр повідомила, що наразі наБахмутському напрямку ситуація дещо активізувалася.

— Зараз фактично з двох боків йде боротьба за ініціативу. Якщо казати про самБахмут, то там ворог знаходиться в пастці. Хоча росіяни більшу частину міста йконтролюють, та вони не можуть пересуватися населеним пунктом, бо наші ЗбройніСили не дають їм це робити. Ба більше, окупанти й вийти з нього не можуть, боми їм це також не дозволяємо. Довкола Бахмута по флангах ситуація наступна: попівденному флангу ми дещо просуваємось, а по північному флангу — тривають бої,і назвати це просуванням буде поки передчасно. Адже протягом доби ситуаціяможе змінюватися кілька разів. Поки наші війська не закріплені, ми не говоримопро те, що відбулося просування, — пояснила Ганна Маляр.

За її інформацією, на Бахмутському напрямку ворог підтягує всі своєї резерви іне збирається здаватися.

— Вони не відмовляються від планів вийти на адмінмежі Донецької та Луганськоїобластей. Тому довкола Бахмута дуже гаряче. Так, останнім часом вониперекинули свої повітрянодесантні війська. Проте й вони цілими підрозділамивідмовляються йти в бій. Тому окупанти вимушені виставляти «загороджувальнізагони». Така паніка серед них є результатом успішної роботи наших військових,— зауважила Ганна Маляр.

Щодо ситуації на півдні, то там також все складається на нашу користь.

— На Таврійському напрямку на деяких ділянках у нас є певні просування. Посуті, це вигризання кожного метра землі, або, як кажуть військові, є важкоючоловічою роботою. Спочатку треба все розмінувати. Не забувайте, що тамвідбуваються постійні обстріли з боку противника. Тому в таких важких умовахнаші хоча й поступово, але просуваються вперед. Ключовий результат всьогоцього в тому, що ми знищуємо ворога та знищуємо його здатність просуватисятериторією України, — зазначила заступник Міністра оборони України.

Вона попросила не забувати, що у ворога і на півдні, і на сході є певнаперевага щодо озброєння. Тобто наші армійці рухаються вперед і в такихскладних умовах.

— Професійність, вмотивованість та мужність наших військових — всі ці чинникиросія не врахувала, коли здійснювала свій наступ. Також, на відміну відворога, в нас швидше відбувається прийняття важливих рішень. Нагадаю, що нашляху вступу до НАТО значну частину стандартів вже виконано. Якщо підсумувативсе сказане, то ми поступово, але просуваємось вперед. Натомість ворог нажодному напрямку, де намагався штурмувати, не зміг просунутися, — насамкінецьзауважила Ганна Маляр.

Source: [https://armyinform.com.ua/2023/07/05/u-bahmuti-vorog-potrapyv-u-pastku-ganna-malyar/](https://armyinform.com.ua/2023/07/05/u-bahmuti-vorog-potrapyv-u-pastku-ganna-malyar/)