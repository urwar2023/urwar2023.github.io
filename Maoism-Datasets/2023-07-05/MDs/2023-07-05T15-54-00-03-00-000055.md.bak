# ПЦУ практично готова до переходу на новоюліанський календар – Епіфаній

Authors: Ukrinform (Person)

Publisher: Укринформ (Organization)

Published Time: 2023-07-05T15:54:00+03:00

Modified Time: 2023-07-05T15:54:00+03:00

Description: Православна церква України (ПЦУ) практично готова до переходу на новоюліанський календар. — Укрінформ.

Images: ['[630_360_16310...](https://static.ukrinform.com/photos/2021_09/thumb_files/630_360_1631014057-553.jpg)']

Tags: ['Календар', 'Епіфаній', 'Православна церква України']

Type: Article

<!--METADATA-->

![](../Images/yкринформ/2023-07-05T15-54-00-03-00/630_360_1631014057-553.jpg)Православна церква України (ПЦУ) практично готова до переходу нановоюліанський календар.

Про це предстоятель Православної церкви України, митрополит Київський і всієїУкраїни Епіфаній заявив у коментарі Укрінформу.

"ПЦУ вже практично готова до переходу на новоюліанський календар. Нам потрібнотільки ухвалити остаточне рішення на Помісному соборі, який відбудеться 27липня. Ми відкрита, соборна церква, тому рішення ухвалюємо колегіально", –сказав Епіфаній.

Він розповів, що рішення про перехід на новоюліанський календар уже ухваленочленами Синоду Архієрейського собору, залишилося остаточно затвердити його наПомісному соборі. У цьому контексті предстоятель ПЦУ зауважив, що під часАрхієрейського собору 99% учасників підтримали відповідне рішення.

Митрополит підкреслив, що зараз перехід на новий календар засвоюється середнаселення. На його переконання, люди не демонструють спротиву, оскільки це ненасаджується силою. "Хто бажає на певний час залишатися на старому календарі,залишиться. Але зараз видно, що це буде меншість. Абсолютна більшість ухвалитьрішення про перехід із 1 вересня на новоюліанський календар", – додавпредстоятель Православної церкви України.

**Читайте також:** [ **Епіфаній** \- про перехід Києво-Печерської таПочаївської лаври до ПЦУ: Потрібно трішки потерпіти](https://www.ukrinform.ua/rubric-society/3731757-epifanij-pro-perehid-kievopecerskoi-ta-pocaivskoi-lavri-potribno-triski-poterpiti.html)

[ Епіфаній ](https://www.ukrinform.ua/tag-epifanij) наголосив, що настав часдля цього рішення, оскільки більшість церков у світі перебувають нановоюліанському календарі, натомість тільки російська православна церква ідекілька сателітів дотримуються календаря старого стилю. "Настав час, коли миприєднаємося до більшості в православному світі і святкуватимемо з нимиправославні свята", – констатував Митрополит.

Він закликав усіх переходити на новоюліанський календар.

Як повідомляв Укрінформ, [ Православна церква України (ПЦУ) 24 травня офіційноповідомила про рішення перейти на новоюліанський календар](https://www.ukrinform.ua/rubric-society/3713534-pcu-oficijno-povidomila-pro-perehid-na-novij-kalendar.html) . Загальне вживання новоюліанського календаря,після затвердження цього рішення Помісним Собором 27 липня, буде запровадженез 1 вересня 2023 року.

Таким чином, із 1 вересня більшість християн України почнуть відзначатирелігійні свята за новим календарем. Зокрема, Різдво святкуватимуть 25 грудня,а не 7 січня, День Святого Миколая 6 грудня, а не 19 грудня, Водохреще 6січня, а не 18 січня.

Source: [https://www.ukrinform.ua/rubric-society/3731843-pcu-prakticno-gotova-do-perehodu-na-novoulianskij-kalendar-epifanij.html](https://www.ukrinform.ua/rubric-society/3731843-pcu-prakticno-gotova-do-perehodu-na-novoulianskij-kalendar-epifanij.html)