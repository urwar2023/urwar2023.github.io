# Кількість суддів у новому Київському окружному суді планують визначити на засіданні ВРП

Authors: Ukrinform (Person)

Publisher: Укринформ (Organization)

Published Time: 2023-07-05T16:10:49+03:00

Modified Time: 2023-07-05T16:10:49+03:00

Description: Вища рада правосуддя планує на найближчому засіданні розглянути питання щодо визначення чисельності суддів Київського міського окружного адміністративного суду, утвореного після ліквідації Окружного адмінсуду Києва. — Укрінформ.

Images: ['[630_360_16885...](https://static.ukrinform.com/photos/2023_07/thumb_files/630_360_1688553904-690.jpg)']

Tags: ['Судді', 'Вища рада правосуддя', 'Окружний адмінсуд Києва']

Type: Article

<!--METADATA-->

![](../Images/yкринформ/2023-07-05T16-10-49-03-00/630_360_1688553904-690.jpg) Вища радаправосуддя планує на найближчому засіданні розглянути питання щодо визначеннячисельності суддів Київського міського окружного адміністративного суду,утвореного після ліквідації Окружного адмінсуду Києва.

Про це в [ інтерв’ю Укрінформу ](https://www.ukrinform.ua/rubric-polytics/3731742-grigorij-usik-golova-visoi-radi-pravosudda.html) сказавголова ВРП Григорій Усик.

Зокрема, він повідомив, що наразі судді ліквідованого Окружногоадміністративного суду міста Києва перебувають у статусі суддів, продовжуютьотримувати оклад, але не здійснюють правосуддя.

“Із повідомлень Державної судової адміністрації відомо, що Київський міськийокружний суд буде працювати в приміщеннях, які використовував ОАСК. Наступнепитання – визначення Вищою радою правосуддя кількості суддів, якіпрацюватимуть у новоствореному суді. Ми його попередньо обговорили на нарадіза участю голови та представника ДСАУ. На одному з найближчих засіданьпризначимо це питання до розгляду”, - зазначив Усик.

**Читайте також:** [ У Раді розповіли, коли може запрацювати Київський міськийокружний адмінсуд ](https://www.ukrinform.ua/rubric-society/3685850-u-radi-rozpovili-koli-moze-zapracuvati-kiivskij-miskij-okruznij-adminsud.html)

Потім, за його словами, під визначену кількість відбуватиметься процедурапризначення суддів.

“В будь-якому випадку передбачено, що цей суд має запрацювати до грудня цьогороку”, - уточнив голова ВРП.

Водночас він зауважив, що не може відповісти на запитання, якою буде процедурадобору до Київського міського окружного адмінсуду, “бо вона ніде непрописана”.

“Можливо, будуть переведення до цього суду суддів, які вже пройшли перевіркута кваліфоцінювання, з інших окружних судів”, - припускає голова [ ВРП](https://www.ukrinform.ua/tag-visa-rada-pravosudda) .

За словами Усика, судді “теж можуть подаватися на переведення, але стосовноних, мабуть, буде проводитися відповідна перевірка”.

“В мене немає чіткої відповіді, хто її проводитиме. Ця процедура має бутипрописана у законі. Тоді не буде жодних питань. У будь-якому випадку думаю, щосудді ОАСК без відповідної перевірки не потраплять до новоствореного суду, бож жоден із них не пройшов кваліфікаційне оцінювання, а без нього вони неможуть бути переведені до іншого суду. Тому побоювання, що їх автоматичнопереведуть у новий суд, даремні”, - підкреслив голова ВРП.

**Читайте також:** [ **ВРП** не отримувала клопотання про відстороненняКнязєва від здійснення правосуддя ](https://www.ukrinform.ua/rubric-society/3731832-do-vrp-ne-nadhodilo-klopotanna-pro-vidstoronenna-knazeva-vid-zdijsnenna-pravosudda.html)

Як повідомлялося, 13 грудня 2022 року Верховна Рада ухвалила закон проліквідацію Окружного адміністративного суду міста Києва та утворенняКиївського міського окружного адміністративного суду. Того ж дня законпідписав Президент.

У березні 2023 року в Державній судовій адміністрації України повідомили прореєстрацію Київського міського окружного адміністративного суду, утвореногопісля ліквідації Окружного адмінсуду.

ОАСК відомий ухваленням [ резонансних рішень](https://www.ukrinform.ua/rubric-polytics/3634415-oask-zneskodzeno-ale-jogo-suddi-zalisautsa-na-zarplati.html) , серед яких – скасування новогоукраїнського правопису, скасування рішення Київради про перейменуванняМосковського проспекту на проспект Бандери, визнання незаконною націоналізаціїПриватбанку, призупинення процесу перейменування УПЦ (МП), поновлення РоманаНасірова на посаді голови Державної фіскальної служби та інші.

Source: [https://www.ukrinform.ua/rubric-society/3731847-kilkist-suddiv-u-novomu-kiivskomu-okruznomu-sudi-planuut-viznaciti-na-zasidanni-vrp.html](https://www.ukrinform.ua/rubric-society/3731847-kilkist-suddiv-u-novomu-kiivskomu-okruznomu-sudi-planuut-viznaciti-na-zasidanni-vrp.html)