# В Україні економічно активними є лише близько 11,7 мільйона людей

Authors: Ukrinform (Person)

Publisher: Укринформ (Organization)

Published Time: 2023-07-05T9:29:00+03:00

Modified Time: 2023-07-05T22:29:00+03:00

Description: Наразі в Україні економічно активними є близько 11,7 млн українців, з яких працюють орієнтовно до 9,3 млн. Ще майже 2,7 млн є безробітними. — Укрінформ.

Images: ['[630_360_16882...](https://static.ukrinform.com/photos/2023_07/thumb_files/630_360_1688215887-155.jpg)']

Tags: ['Економіка', 'Україна', 'Безробіття', 'дослідження']

Type: Article

<!--METADATA-->

![](../Images/yкринформ/2023-07-05T9-29-00-03-00/630_360_1688215887-155.jpg) Наразі вУкраїні економічно активними є близько 11,7 млн українців, з яких працюютьорієнтовно до 9,3 млн. Ще майже 2,7 млн є безробітними.

Такі дані оприлюднили експерти [ Українського інституту майбутнього](https://www.facebook.com/UkrainianIF/videos/1619640075197535) (UIF) під часпрезентації Прогнозу економіки України на 2023-2024 роки.

«За нашими підрахунками, наразі в Україні є близько 28,5 млн людей. Алеважлива не загальна цифра, а структура. Серед усіх цих 28,5 мільйонів у нас16,8 мільйона це [ економічно ](https://www.ukrinform.ua/tag-ekonomika)неактивне населення – пенсіонери, діти. Економічно активними є десь 11,7мільйона, але працюють реально з них тільки орієнтовно 9-9,3 мільйона. Якщовід цієї цифри відняти ще бюджетників, то залишається 6-7 мільйонів людей,які, по суті, є тією «упряжкою», яка везе на собі всю економіку», - розповілаекспертка економічних програм UIF Яна Лаврик.

Вона підкреслила, що ситуація надалі може погіршуватися. Якщо населенняпродовжить і далі емігрувати, не буде кому створювати ВВП в Україні,сплачувати податки, а відтак – країна неспроможна буде не лише обслуговуватибюджет, а й виконувати соціальні зобов’язання.

«Дефіцит трудових ресурсів призведе до підвищення податків, бо це природньо:якщо на одну працюючу людину припадатиме дві непрацюючих, щоб їх забезпечити,доведеться посилювати податкове навантаження. Відтак, звідси матимемофіскалізацію економіки», - підкреслила дослідниця.

Тому, на її переконання, міграційна політика України, а саме питанняповернення українців з-за кордону та залучення нових мігрантів, має стати дляуряду пріоритетом номер один.

**Читайте також:** [ ООН оцінила наслідки російського вторгнення для українців- як впали доходи ](https://www.ukrinform.ua/rubric-economy/3724982-oon-ocinila-naslidki-rosijskogo-vtorgnenna-dla-ukrainciv-ak-vpali-dohodi.html)

«Бо це буквально питання виживання нації», - підкреслила Лаврик.

Як повідомлялося, в Міністерстві економіки України вважають, що припиненнявійни, розвиток економіки та відбудова інфраструктури й житла, а такожможливості для працевлаштування є основними факторами, які сприятимутьповерненню українців додому. А повернення наших громадян є важливим длязабезпечення швидкого та стійкого економічного відновлення України, адже післяперемоги потреба в трудових ресурсах суттєво зросте.

_Фото: НБУ_

Source: [https://www.ukrinform.ua/rubric-economy/3732011-v-ukraini-ekonomicno-aktivnimi-e-lise-blizko-117-miljona-ludej.html](https://www.ukrinform.ua/rubric-economy/3732011-v-ukraini-ekonomicno-aktivnimi-e-lise-blizko-117-miljona-ludej.html)