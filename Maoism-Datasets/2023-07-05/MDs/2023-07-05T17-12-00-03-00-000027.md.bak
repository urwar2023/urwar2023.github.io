# «Вагнерівці» у Білорусі можуть вдаватися до провокацій у прикордонні - Громов

Authors: Ukrinform (Person)

Publisher: Укринформ (Organization)

Published Time: 2023-07-05T17:12:00+03:00

Modified Time: 2023-07-05T17:12:00+03:00

Description: Представники російської ПВК "Вагнер", яких можуть передислокувати на територію Білорусі, — це лише виснажені рештки, які не становлять загрози для ЗСУ, але вони можуть здійснювати провокації у прикордонних районах України. — Укрінформ.

Images: ['[630_360_16875...](https://static.ukrinform.com/photos/2023_06/thumb_files/630_360_1687599166-278.jpg)']

Tags: ['Білорусь', 'Генштаб', 'Кордон', 'ПВК "Вагнера"', 'Війна з Росією', 'Громов']

Type: Article

<!--METADATA-->

![](../Images/yкринформ/2023-07-05T17-12-00-03-00/630_360_1687599166-278.jpg)Представники російської ПВК "Вагнер", яких можуть передислокувати на територіюБілорусі, — це лише виснажені рештки, які не становлять загрози для ЗСУ, алевони можуть здійснювати провокації у прикордонних районах України.

Про це заступник начальника Головного оперативного управління Генеральногоштабу ЗСУ бригадний генерал Олексій Громов заявив у [](https://www.ukrinform.ua/rubric-ato/3731271-oleksij-gromov-zastupnik-nacalnika-golovnogo-operativnogo-upravlinna-genstabu-zsu.html) [ інтерв’юУкрінформу ](https://www.ukrinform.ua/rubric-ato/3731271-oleksij-gromov-zastupnik-nacalnika-golovnogo-operativnogo-upravlinna-genstabu-zsu.html) .

Він розповів, що українське військово-політичне керівництво не виключає, щоспроба "державного перевороту" у Російській Федерації, спричиненого ["вагнерівцями", ](https://www.ukrinform.ua/tag-pvk-vagnera) була не більш якдобре спланованим інсценуванням для подальшого переміщення зазначенихпідрозділів на територію Білорусі.

"На сьогодні, за наказом Президента України — Верховного головнокомандувача ЗСУкраїни, ми посилюємо наші війська у тому числі вздовж кордону з Білоруссю.Однак, як уже повідомляв лідер нашої країни, більшість найманців були успішнознищені підрозділами Сил оборони України, тому та кількість "вагнерівців", якаможе бути передислокована в Білорусь, — лише виснажені рештки, які не можутьбути загрозою для професійно підготовлених, добре оснащених та мотивованихвійськовослужбовців ЗСУ", - підкреслив Громов.

**Читайте також:** [ Спроба заколоту « **вагнер** івців» посилила розкол середсиловиків РФ - британська розвідка ](https://www.ukrinform.ua/rubric-world/3731629-sproba-zakolotu-vagnerivciv-posilila-rozkol-sered-silovikiv-rf-britanska-rozvidka.html)

Він зауважив, що найбільш імовірно територія Білорусі буде використана длятимчасового перебування та підготовки бойовиків ПВК "Вагнер" для виконаннязавдань насамперед в Африці, а частину найманців використовуватимуть якінструкторів для підготовки підрозділів збройних сил та інших силових структурРФ і Білорусі.

"Ми не виключаємо, що у випадку ухвалення відповідних рішень імовірними діямипротивника можуть бути ведення противником демонстраційних та провокаційнихдій у прикордонних районах України з метою сковування наших військ тавідволікання резервів", — додав заступник начальника Головного оперативногоуправління Генерального штабу ЗСУ.

Бригадний генерал висловив думку, що пропозиція передислокувати "вагнерівців"до Білорусі — це тактичний хід невизнаного президента Білорусі ОлександраЛукашенка, який не має намірів відправляти свої війська на війну в Україні,однак і втрачати заступництво глави РФ Володимира Путіна теж не готовий."Насправді, сенс цього питання значно глибший, аніж ми думаємо. Чи може такстатися, що наразі Лукашенко розуміє, що має два шляхи: або звільнитися відпутінського зашморгу, або втратити президентство, — а, можливо, і життя — заумов державного перевороту. Як ми знаємо, всі диктатори закінчили життя лишеодним способом. Тож, перебуваючи у глухому куті, цілком можливо, що саме задопомогою "вагнерівців" Лукашенко може задовольняти власні фантазії", —пояснив Громов.

**Читайте також:** [ Заколот « **вагнер** івців» свідчить про шкоду, що їїПутін завдав Росії - директор ЦРУ ](https://www.ukrinform.ua/rubric-world/3730308-zakolot-vagnerivciv-svidcit-pro-skodu-so-ii-zavdav-putin-rosii-vijnou-v-ukraini-glava-cru.html)

Водночас він поінформував, що ПВК "Вагнер", попри невдалий заколот ЄвгенаПригожина, після втрат продовжує агітувати та набирати бойовиків по всійРосійській Федерації. За словами начальника Головного оперативного управлінняГенштабу ЗСУ, мобілізовані прагнуть підписувати контракт з ПВК, а не зМіністерством оборони РФ.

Як повідомлялося, ватажок ПВК "Вагнер" Пригожин 23 червня оголосив демаршпроти російського військового керівництва, зокрема проти міністра оборони РФСергія Шойгу.

Лукашенко провів переговори з Пригожиним, після чого той заявив, що бійціугруповання повертаються до польових таборів. Згодом Лукашенко підтвердивприбуття Пригожина у Білорусь.

**Читайте також:** [ У Білорусі можуть бути розміщені до восьми тисяч «**вагнер** івців» - прикордонники ](https://www.ukrinform.ua/rubric-ato/3730090-u-bilorusi-mozut-buti-rozmiseni-do-vosmi-tisac-vagnerivciv-prikordonniki.html)

Президент Росії Володимир Путін своєю чергою зазначив, що "вагнерівці" можутьпідписати контракт із російським Міноборони або їхати у Білорусь.

Речник Державної прикордонної служби України Андрій Демченко уточнив, щоБілорусь може розмістити на своїй території близько 8 тис. найманців ПВК"Вагнер", розвиток ситуації перебуває на постійному контролі України.

Source: [https://www.ukrinform.ua/rubric-ato/3731785-vagnerivci-u-bilorusi-mozut-vdavatisa-do-provokacij-u-prikordonni-gromov.html](https://www.ukrinform.ua/rubric-ato/3731785-vagnerivci-u-bilorusi-mozut-vdavatisa-do-provokacij-u-prikordonni-gromov.html)