# Росіяни замість енергетики тепер атакують інші цілі - Генштаб

Authors: Ukrinform (Person)

Publisher: Укринформ (Organization)

Published Time: 2023-07-05T-19:27:00+03:00

Modified Time: 2023-07-05T16:27:00+03:00

Description: Російські війська дещо змінили пріоритетність цілей обстрілів, припинивши концентруватися на об’єктах енергетичної інфраструктури. — Укрінформ.

Images: ['[630_360_16685...](https://static.ukrinform.com/photos/2022_11/thumb_files/630_360_1668526942-619.jpg)']

Tags: ['Генштаб', 'Війна з Росією', 'Ракетний удар']

Type: Article

<!--METADATA-->

![](../Images/yкринформ/2023-07-05T-19-27-00-03-00/630_360_1668526942-619.jpg) Російськівійська дещо змінили пріоритетність цілей обстрілів, припинившиконцентруватися на об’єктах енергетичної інфраструктури.

Натомість вони намагаються вразити об’єкти нафтової, газовидобувноїпромисловості, ймовірні місця зосередження сил та засобів Збройних силУкраїни, будівлі урядових органів, повідомив в [ інтерв’ю Укрінформу](https://www.ukrinform.ua/rubric-ato/3731271-oleksij-gromov-zastupnik-nacalnika-golovnogo-operativnogo-upravlinna-genstabu-zsu.html) заступникначальника Головного оперативного управління Генштабу ЗСУ бригадний генералОлексій Громов.

"Незважаючи на втрати, яких зазнала тактична та армійська авіація противника(станом на 3 липня 2023 року українською армією знищено 309 вертольотів і 315літаків), ворог продовжує застосування тактики нанесення ракетних ударів зменшими інтервалами між ударами та менш чисельних ударів замість масованих.Ймовірно, з метою перевантаження нашої системи ППО противник комбінує ракетнеозброєння з ударними БпЛА", — сказав бригадний генерал.

**Читайте також:** [ Росія формує нові військові частини та підрозділи якстратегічний резерв - **Генштаб** ](https://www.ukrinform.ua/rubric-ato/3731807-rosia-formue-novi-vijskovi-castini-ta-pidrozdili-ak-strategicnij-rezerv-genstab.html)

Водночас Громов зазначив, що росіяни перестали концентрувати зусилля наоб’єктах енергетичної інфраструктури (хоча повністю не відмовилися від цієїмети та періодично намагаються завдавати таких ударів, насамперед поенергопідстанціях різної потужності) та змінили пріоритетність цілей.

"Наразі ворог намагається [ вразити ](https://www.ukrinform.ua/tag-raketnij-udar) об’єкти нафтової, газовидобувної промисловості, ймовірні місцязосередження сил та засобів Збройних сил України, а також – будівлі урядовихорганів – як із застосуванням БпЛА-камікадзе типу Shahed-136, так і ракетамирізних типів", – додав він.

Як повідомляв Укрінформ, [ російський військово-промисловий комплексспроможний виробляти за місяць близько 100 ракет.](https://www.ukrinform.ua/rubric-ato/3731760-rosijskij-vpk-moze-viroblati-za-misac-blizko-100-raket-genstab.html)

Source: [https://www.ukrinform.ua/rubric-ato/3731830-rosiani-zamist-energetiki-teper-atakuut-insi-cili-genstab.html](https://www.ukrinform.ua/rubric-ato/3731830-rosiani-zamist-energetiki-teper-atakuut-insi-cili-genstab.html)