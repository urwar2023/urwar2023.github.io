# Російські хакери паралізували роботу порту в Японії - вимагають викуп

Authors: Ukrinform (Person)

Publisher: Укринформ (Organization)

Published Time: 2023-07-05T16:29:00+03:00

Modified Time: 2023-07-05T16:29:00+03:00

Description: Внаслідок кібератаки російської хакерської групи LockBit 3.0 другий день не працює найбільший вантажний порт Японії Нагоя, через який здійснюється більшість експортно-імпортних операцій компанії Toyota Motor. — Укрінформ.

Images: ['[630_360_16885...](https://static.ukrinform.com/photos/2023_07/thumb_files/630_360_1688563178-253.png)']

Tags: ['Японія', 'Порт', 'Росія', 'Хакери']

Type: Article

<!--METADATA-->

![](../Images/yкринформ/2023-07-05T16-29-00-03-00/630_360_1688563178-253.png) Внаслідоккібератаки російської хакерської групи LockBit 3.0 другий день не працюєнайбільший вантажний порт Японії Нагоя, через який здійснюється більшістьекспортно-імпортних операцій компанії Toyota Motor.

Про це з посиланням на адміністрацію порту повідомляє [ Kyodo](https://english.kyodonews.net/news/2023/07/3ec31b352357-japans-biggest-port-hit-by-suspected-cyberattack-operations-halted.html) , передає Укрінформ.

[ Хакери ](https://www.ukrinform.ua/tag-hakeri) заблокували операційну системупорту й висунули вимогу викупу в обмін на відновлення її роботи.

Наразі порт не проводить завантажень і розвантажень контейнерів, а йогооператор має намір відновити роботу до ранку четверга.

За даними адміністрації порту, системний збій стався близько 6:30 ранку увівторок, коли один із працівників порту не зміг запустити ПК.

Як розповів Kyodo представник портової адміністрації, повідомлення про те, щокомп’ютерна система була заражена програмою-вимагачем, якимось чином булонадіслане на принтер.

**Читайте також:** [ **Російські** **хакери** **розсилають** **фейкові****листи** **про** **відпустки** **для** **військових** **ЗСУ**](https://www.ukrinform.ua/rubric-ato/3730002-rosijski-hakeri-rozsilaut-fejkovi-listi-pro-vidpustki-dla-vijskovih-zsu.html)

Порт Нагоя є головним для експорту та імпорту Toyota. Виробник автомобілівзаявив, що не може завантажити або вивантажити автозапчастини й автомобілічерез збій, проте в компанії наголосили, що збоїв в її виробництві чи порушеньлогістики готових транспортних засобів не сталося.

Нагоя є найбільшим портом Японії з 2002 року. Його вантажообіг у 2021 роцідосяг 177,79 млн тонн.

Як повідомляв Укрінформ, [ влада Казахстану затримала російського експерта зкібербезпеки ](https://www.ukrinform.ua/rubric-world/3729042-u-kazahstani-zatrimali-rosijskogo-itsnika-akogo-rozsukuut-vasington-i-moskva-zmi.html) ,якого розшукують Сполучені Штати. Москва заявила, що також домагатиметься йогоекстрадиції.

_Фото: Kyodo_

Source: [https://www.ukrinform.ua/rubric-world/3731856-rosijski-hakeri-paralizuvali-robotu-portu-v-aponii-vimagaut-vikup.html](https://www.ukrinform.ua/rubric-world/3731856-rosijski-hakeri-paralizuvali-robotu-portu-v-aponii-vimagaut-vikup.html)