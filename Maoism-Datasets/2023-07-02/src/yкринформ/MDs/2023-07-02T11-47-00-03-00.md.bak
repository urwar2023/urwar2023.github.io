# Коли Україна стане членом НАТО, Росія більше ніколи не наважиться напасти - Дмитро Кулеба

Authors: Ukrinform (Person)

Publisher: Укринформ (Organization)

Published Time: 2023-07-02T11:47:00+03:00

Modified Time: 2023-07-02T11:47:00+03:00

Description: Західні лідери, які чинять опір наданню членства України в НАТО, не розуміють, що це єдиний шлях до миру. — Укрінформ.

Images: ['[630_360_16594...](https://static.ukrinform.com/photos/2022_08/thumb_files/630_360_1659427896-793.jpg)']

Tags: ['Дмитро Кулеба', 'НАТО', 'Україна', 'Війна з Росією']

Type: Article

<!--METADATA-->

![](../Images/2023-07-02T11-47-00-03-00/630_360_1659427896-793.jpg) Західнілідери, які чинять опір наданню членства України в НАТО, не розуміють, що цеєдиний шлях до миру.

Про це в інтерв’ю німецьким виданням [ Bild](https://www.bild.de/politik/ausland/politik/ukraine-aussenminister-kuleba-rechnet-mit-orban-ab-das-ist-alles-bla-bla-bla-84530292.bild.html) , Welt іPolitico заявив міністр закордонних справ України Дмитро Кулеба, передаєУкрінформ.

«Перша помилка полягає в тому, що лідери бачать наше членство в НАТО як шляхдо нової війни. Насправді це шлях до миру. Коли ми станемо членом НАТО, Росіябільше ніколи не наважиться напасти на нас», - заявив глава українського МЗС.

Він також навів інший аргумент на користь вступу України до Альянсу, якийполягає в тому, що українська армія допомагатиме на східному його фланзідержавам, які виявлять бажання посилити свою оборону проти російської загрози.

«Ми переберемо на себе частину цього тягаря. Там будуть стояти не німецькібригади, а українські», - зазначив дипломат.

Він підкреслив, що в Києві не говорять про те, щоб Україна стала членом [ НАТО](https://www.ukrinform.ua/tag-nato) негайно, поки точиться війна.

«Але, звісно, для Європи після війни буде самогубством не прийняти Україну. Цеєдиний спосіб закрити двері для російської агресії проти Європи таєвроатлантичного регіону», - сказав очільник МЗС України.

**Читайте також:** [ **Кулеба** поговорив зі Столтенбергом: Час ясності щодовступу України в НАТО настав ](https://www.ukrinform.ua/rubric-polytics/3729269-kuleba-pogovoriv-zi-stoltenbergom-cas-asnosti-sodo-vstupu-ukraini-v-nato-nastav.html)

Кулеба закликав німецьких політиків не повторювати помилку, яку зробилаексканцлерка ФРН Ангела Меркель у Бухаресті в 2008 році, коли різко виступилапроти будь-якого прогресу на шляху до членства України в НАТО. Це рішення,підкреслив він, відкрило Путіну можливість вторгнутися до Грузії та продовжитисвою дестабілізуючу діяльність у регіоні, зрештою незаконно анексувавши Крим.Якби Україна була прийнята в НАТО до 2014 року, не було б незаконної анексіїКриму, не було б війни на Донбасі, не було б широкомасштабного вторгнення,переконаний міністр.

Коментуючи нещодавню невдалу спробу путчу в Росії, він зазначив, що Путінвідчайдушно намагається представити себе сильним лідером, тому що Пригожинвиявив свою слабкість. Але «угода», яку він уклав з Пригожиним, показала, щовін не здатний відповісти на реальний тиск. Партнери України також повиннізасвоїти цей урок: Путін не може ескалувати, коли на нього справді тиснуть.Тому настав час запросити Україну в НАТО, підсумував український дипломат.

Кулеба назвав основні труднощі, з якими українська армія стикається в ходінаступу: заміновані території (тому «нашим бійцям доводиться проповзати200-300 метрів на день, щоб звільнити коридор для наступаючих військ»);укріплені бетоном і сталлю російські лінії оборони; домінування Росії вповітрі.

**Читайте також:** [ Членство України в **НАТО** поставило б Путіна на місце -Зеленський ](https://www.ukrinform.ua/rubric-polytics/3730183-clenstvo-ukraini-v-nato-postavilo-b-putina-na-misce-zelenskij.html)

«Ми розуміємо, що коментаторів багато. Як у футболі, де всі знають, як грати,пасувати чи вести по-іншому. Але для нас це щоденні зусилля ціною людськихжиттів. Найголовніше, що попри все ми досягаємо просування», - відповів Кулебакритикам нібито повільних темпів українського наступу. Він визнав, щоросійська армія «шукає способів здивувати», що масованим застосуванням ударнихвертольотів і авіації їм вдалося уразити українські сили контрнаступу, але цене означає, що військове керівництво недооцінює противника.

Бесіду провів відомий німецький журналіст Пауль Ронцгаймер, який брав інтерв’юу багатьох лідерів і робив репортажі з лінії фронту в Україні.

Source: [https://www.ukrinform.ua/rubric-polytics/3730426-koli-ukraina-stane-clenom-nato-rosia-bilse-nikoli-ne-navazitsa-napasti-dmitro-kuleba.html](https://www.ukrinform.ua/rubric-polytics/3730426-koli-ukraina-stane-clenom-nato-rosia-bilse-nikoli-ne-navazitsa-napasti-dmitro-kuleba.html)