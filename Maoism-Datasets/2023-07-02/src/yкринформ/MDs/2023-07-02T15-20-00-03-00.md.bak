# Під Києвом знайшли рештки восьми британських літаків часів Другої світової війни

Authors: Ukrinform (Person)

Publisher: Укринформ (Organization)

Published Time: 2023-07-02T15:20:00+03:00

Modified Time: 2023-07-02T15:20:00+03:00

Description: В Україні знайшли закопані в лісі рештки восьми британських винищувачів "Гаррікейн" ("Ураган") часів Другої світової війни. — Укрінформ.

Images: ['[630_360_16882...](https://static.ukrinform.com/photos/2023_07/thumb_files/630_360_1688299521-967.jpg)']

Tags: ['Британія', 'Друга світова', 'Історія', 'Літак', 'Київ']

Type: Article

<!--METADATA-->

![](../Images/2023-07-02T15-20-00-03-00/630_360_1688299521-967.jpg) В Українізнайшли закопані в лісі рештки восьми британських винищувачів "Гаррікейн"("Ураган") часів Другої світової війни.

Як передає Укрінформ, про це повідомляє [ BBC.](https://www.bbc.com/news/world-europe-65955365)

Знайдені літаки були відправлені до Радянського Союзу Великою Британією післяпочатку війни Німеччини з СРСР у 1941 році.

Вони були частиною пакету союзницької військової підтримки СРСР, якуоплачували США за так званою схемою лендлізу.

Подібне законодавство використовується сьогодні урядом США для надсиланнявійськової допомоги Україні, оскільки вона прагне вигнати російські війська зісвоєї території.

Авіаційні експерти кажуть, що це вперше в Україні знайшли рештки такоїкількості [ літаків ](https://www.ukrinform.ua/tag-litak) "Гаррікейн" .

«Цей літак дуже рідко можна знайти в Україні, — каже Олекс Штань, колишнійпілот авіакомпанії, який очолює розкопки. «Це дуже важливо для історії нашоїавіації, тому що тут раніше не знаходили літаків, наданих за лендлізом», -додав він.

![](../Images/2023-07-02T15-20-00-03-00/1688299521-402.jpg)

Загалом з 1941 по 1944 рік для підтримки військових операцій до СРСР буловідправлено близько 3 000 літаків «Гаррікейн». Більшість з них були абознищені в бою або пізніше розібрані на запчастини.

**Читайте також:** [ У Запоріжжі в обмілілій зоні Дніпра виявили стародавнійдубовий човен ](https://www.ukrinform.ua/rubric-culture/3729730-u-zaporizzi-v-obmililij-zoni-dnipra-viavili-starodavnij-dubovij-coven.html)

Але деякі літаки були навмисно пошкоджені та поховані після війни, щобРадянському Союзу не довелося виплачувати гроші Сполученим Штатам. Відповіднодо законодавства про лендліз, СРСР був зобов’язаний оплатити будь-яку переданувійськову техніку, що залишилася неушкодженою після закінчення військових дій.

Такою була доля восьми літаків, знайдених нині у лісі на південь від Києва –теперішньої столиці незалежної України.

![](../Images/2023-07-02T15-20-00-03-00/1688299521-373.jpg)

_Фото: STATE AVIATION MUSEUM, KYIV_

З цих літаків забрали інструменти, радіостанції, кулемети та будь-якийкорисний метал. Потім їх відтягли тракторами з сусіднього аеродрому, розтощилита скинули в неглибокий яр. Вважається, що потім їх засипали землею здопомогою бульдозерів.

Рештки літаків виявили нещодавно після того, як неподалік було знайденонерозірвану бомбу часів війни. Решту яру перевірили за допомогою металошукачівта виявили там літаки.

Зараз Національний музей авіації України проводить ретельні розкопки цьогомісця. Співробітники музею прагнуть ідентифікувати якомога більше літаків, щобїх можна було знову зібрати та виставити на показ.

Керівник наукової частини музею Валерій Романенко каже, що ці літаки відіграливажливу роль в історії України.

«Гаррікейн є символом британської допомоги в роки Другої світової війни, таксамо як ми дуже цінуємо британську допомогу зараз», — сказав він.

Як повідомлялося, Велика Британія на сьогодні є одним із найбільшихпостачальників військової техніки в Україну.

_Фото: bbc.co.uk_

Source: [https://www.ukrinform.ua/rubric-kyiv/3730482-pid-kievom-znajsli-restki-vosmi-britanskih-litakiv-casiv-drugoi-svitovoi-vijni.html](https://www.ukrinform.ua/rubric-kyiv/3730482-pid-kievom-znajsli-restki-vosmi-britanskih-litakiv-casiv-drugoi-svitovoi-vijni.html)