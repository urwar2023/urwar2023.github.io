# Частина працівників «Росатома» та колаборантів залишила ЗАЕС — мер Енергодара

Authors: Ukrinform (Person)

Publisher: Укринформ (Organization)

Published Time: 2023-07-02T18:51:00+03:00

Modified Time: 2023-07-02T18:51:00+03:00

Description: Ряд працівників «Росатома», завезених на Запорізьку АЕС з Росії, поїхали з Енергодара, як і частина колаборантів - працівників ЗАЕС, які уклали контракти з росіянами. — Укрінформ.

Images: ['[630_360_16615...](https://static.ukrinform.com/photos/2022_08/thumb_files/630_360_1661542844-154.jpeg)']

Tags: ['Колаборант', 'Росатом', 'Запорізька АЕС', 'Війна з Росією', 'Енергодар']

Type: Article

<!--METADATA-->

![](../Images/2023-07-02T18-51-00-03-00/630_360_1661542844-154.jpeg) Рядпрацівників «Росатома», завезених на Запорізьку АЕС з Росії, поїхали зЕнергодара, як і частина колаборантів - працівників ЗАЕС, які уклали контрактиз росіянами.

Про це повідомив у коментарі  [ Українському Радіо](https://ukr.radio/news.html?newsID=101763) міський голова Енергодара ДмитроОрлов, передає Укрінформ.

"Стосовно працівників атомної станції, то дійсно, є інформація, що частинаколаборантів, які уклали контракти з  «Росатомом» та обіймали керівні посади уфейковій компанії від «Росатома», виїхали з міста... Також частина персоналу«Росатома», завезена з російських атомних станцій – їх небагато, до 100фахівців – поїхали з міста наприкінці попереднього тижня", – сказав Орлов.

За його словами, вибухівку на ЗАЕС загарбники завезли майже рік тому: булозаміновано периметр станції, все узбережжя Каховського водосховища.

"А з початку цього року росіяни почали в хаотичному режимі мінувати, можливо,готуючись до контрнаступу ЗСУ, територію по периметру міста, полясільськогосподарського призначення. Й те, що вони зробили з Каховською ГЕС,досить суттєво вплинуло на настрої тих фахівців, які ще залишаються в містіЕнергодарі. Вони розуміють, що ворог буде здатен на будь-який крок, ірозміщення вантажівок із вибухівкою свідчить про те, що окупанти готуються добудь-яких сценаріїв. Фактично, росіяни використовують атомну станцію як важільміжнародного впливу для шантажу не тільки України, а й всього світу", -зазначив міський голова.

При цьому, за його словами, в Енергодарі не передбачено укриттів у разі вибухуна ЗАЕС.

**Читайте також:** [ У тимчасово окупованому **Енергодар** і залишаютьсяблизько 15 тисяч людей ](https://www.ukrinform.ua/rubric-regions/3727193-u-timcasovo-okupovanomu-energodari-zalisautsa-blizko-15-tisac-ludej.html)

"Проєктно не передбачено, що атомна станція буде атакована військовим шляхом.В будь-яких випадках ядерного та радіаційного характеру на станції, якіпередбачені в регламентах та інструкціях, місто Енергодар є категорійним. Вононе передбачає укриттів, а передбачає повну евакуацію з міста відповідно дорози вітрів, погодних умов, які будуть на той час. Укриття є тільки впромислових приміщеннях на атомній, тепловій станції, заводах, порядрозташованих", – констатував Орлов.

Він зазначив, що зараз у місті перебуває близько 5-6 тисяч працівниківЗапорізької атомної електростанції, які фактично є заручниками російськоїармії. Окупаційна "влада" не дозволяє їм залишати межі міста, і працювати їмне дають, бо тим, хто не уклав контракт із  «Росатомом», заблокувалиперепустки.

Міський голова Енергодара розповів, що у грудні минулого року окупантизаборонили будь-яку евакуацію мешканців міста через Василівку. Певний час людимали змогу евакуюватися через територію тимчасово окупованого Криму, алепрацівників АЕС не пропускали - у росіян були їх списки.

"Що стосується гуманітарної складової, то з вересня окупанти заблокували будь-яку можливість (доправлення) гуманітарних вантажів, зокрема ліків, таких якінсулін, який важливий для життя деяких категорій громадян", – наголосивпосадовець.

**Читайте також:** [ Зеленський: Росіяни можуть здійснити теракт на **ЗАЕС** ,аби зупинити контрнаступ ](https://www.ukrinform.ua/rubric-ato/3730219-zelenskij-rosiani-mozut-zdijsniti-terakt-na-zaes-abi-zupiniti-kontrnastup.html)

За його словами, зв’язок у місті ускладнений. Оскільки Енергодар розташованийна узбережжі Каховського водосховища, українські оператори мобільного зв’язкумають змогу "пробитися" до верхніх поверхів багатоповерхівок. "Таким чиномнаші мешканці мають змогу отримувати об’єктивну інформацію, підключаючись доінтернет-джерел, українських телеграм-каналів", – розповів Орлов.

Однак, за його словами, окупанти блокують українські телеканали і радіо, взялипід контроль усі інтернет-ресурси. Тому там пропаганда працює вже більше рокуі мешканцям, які не мають доступу до об’єктивних каналів інформації, дужеважко не підпасти під вплив пропагандистських інформаційних ресурсів".

Орлов також зауважив, що російські військові зараз "не дуже активно"пересуваються в [ Енергодарі ](https://www.ukrinform.ua/tag-energodar) .Водночас посилення обшуків може свідчити про підготовку загарбників дочергового "жесту доброї волі".

Як повідомляв Укрінформ, 4 березня 2022 року росіяни окупували ЗАЕС.

22 червня 2023 року Президент Володимир Зеленський заявив про плани Росіївлаштувати теракт на Запорізькій АЕС.

Секретар Ради національної безпеки та оборони Олексій Данілов заявив, щоУкраїна готується до будь-яких сценаріїв розвитку подій навколо ЗапорізькоїАЕС.

Source: [https://www.ukrinform.ua/rubric-regions/3730557-castina-pracivnikiv-rosatoma-ta-kolaborantiv-zalisila-zaes-mer-energodara.html](https://www.ukrinform.ua/rubric-regions/3730557-castina-pracivnikiv-rosatoma-ta-kolaborantiv-zalisila-zaes-mer-energodara.html)