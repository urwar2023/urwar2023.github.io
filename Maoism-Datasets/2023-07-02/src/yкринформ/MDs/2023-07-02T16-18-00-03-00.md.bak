# Україна після перемоги стане донором глобальної безпеки – Президент

Authors: Ukrinform (Person)

Publisher: Укринформ (Organization)

Published Time: 2023-07-02T16:18:00+03:00

Modified Time: 2023-07-02T16:18:00+03:00

Description: Україна після перемоги у війні із РФ стане донором глобальної безпеки і навчатиме інших у світі міцності, зокрема на морі. — Укрінформ.

Images: ['[630_360_16883...](https://static.ukrinform.com/photos/2023_07/thumb_files/630_360_1688303792-251.jpeg)']

Tags: [' Чорне море', 'ВМС України', 'Зеленський', 'Війна з Росією']

Type: Article

<!--METADATA-->

![](../Images/2023-07-02T16-18-00-03-00/630_360_1688303792-251.jpeg) Українапісля перемоги у війні із РФ стане донором глобальної безпеки і навчатимеінших у світі міцності, зокрема на морі.

Про це Президент України Володимир Зеленський [ сказав](https://t.me/V_Zelenskiy_official/6813) під час заходів у Одесі з нагоди ДняВійськово-Морських Сил ЗСУ, звертаючись до курсантів інституту ВМС, передаєУкрінформ.

«Після війни Україна – інша, Україна перемоги навчатиме інших у світіміцності, зокрема і на морі, навчатиме захисту свободи. Україна стане доноромглобальної безпеки і глобальної сили. І я вірю, що ваші знання, ваша сила,ваші майбутні перемоги наблизять цей могутній час для нашої прекрасноїдержави, для наших людей», - сказав він.

_Джерело:[ Офіційний канал Президента України - Володимира Зеленського](https://t.me/V_Zelenskiy_official/6813) _

За його словами, доля України, безперечно, - бути міцною і бути вільноючастиною вільного світу.

**Читайте також:** [ На Одещині **Зеленськ** ий відвідав госпіталь та вручивнагороди військовим ](https://www.ukrinform.ua/rubric-ato/3730497-zelenskij-vidvidav-vijskovih-u-gospitali-ta-vruciv-im-nagorodi.html)

«І я впевнений, що Україна захистить себе у цій війні та поверне все своє, щопоки що – тимчасово - контролюють окупанти. Україна є однією з тих держав, якіуміють битись і уміють перемагати, і уміють перемагати на морі. Чи багатотаких держав? Насправді, небагато і ми це всі розуміємо. Але кожна, яка уміє,здатна претендувати на глобальне значення», - впевнений [ Президент](https://www.ukrinform.ua/tag-prezident) .

Він побажав військовослужбовцям ВМС ЗСУ, їхнім сім’ям і рідним здоров’я йтільки перемоги.

Як повідомлялося, [ у 2015 році указом тодішнього Президента України ПетраПорошенка День Військово-морських сил Збройних сил України](https://www.ukrinform.ua/rubric-ato/3730421-zelenskij-privitav-zi-svatom-vms-ukraini-pisaemos-posiluemo-peremagaemo.html) був встановлений на першунеділю липня. Цього року свято випадає на 2 липня.

_Фото: ОП_

Source: [https://www.ukrinform.ua/rubric-polytics/3730508-ukraina-pisla-peremogi-stane-donorom-globalnoi-bezpeki-prezident.html](https://www.ukrinform.ua/rubric-polytics/3730508-ukraina-pisla-peremogi-stane-donorom-globalnoi-bezpeki-prezident.html)