<h1>Частина працівників «Росатома» та колаборантів залишила ЗАЕС — мер Енергодара</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-07-02T18:51:00+03:00</p>
<p>Modified Time: 2023-07-02T18:51:00+03:00</p>
<p>Description: Ряд працівників «Росатома», завезених на Запорізьку АЕС з Росії, поїхали з Енергодара, як і частина колаборантів - працівників ЗАЕС, які уклали контракти з росіянами. — Укрінформ.</p>
<p>Images: ['<a href="https://static.ukrinform.com/photos/2022_08/thumb_files/630_360_1661542844-154.jpeg">630_360_16615...</a>']</p>
<p>Tags: ['Колаборант', 'Росатом', 'Запорізька АЕС', 'Війна з Росією', 'Енергодар']</p>
<p>Type: Article</p>
<!--METADATA-->

<p><img alt="" src="../Images/2023-07-02T18-51-00-03-00/630_360_1661542844-154.jpeg" /> Рядпрацівників «Росатома», завезених на Запорізьку АЕС з Росії, поїхали зЕнергодара, як і частина колаборантів - працівників ЗАЕС, які уклали контрактиз росіянами.</p>
<p>Про це повідомив у коментарі  <a href="https://ukr.radio/news.html?newsID=101763"> Українському Радіо</a> міський голова Енергодара ДмитроОрлов, передає Укрінформ.</p>
<p>"Стосовно працівників атомної станції, то дійсно, є інформація, що частинаколаборантів, які уклали контракти з  «Росатомом» та обіймали керівні посади уфейковій компанії від «Росатома», виїхали з міста... Також частина персоналу«Росатома», завезена з російських атомних станцій – їх небагато, до 100фахівців – поїхали з міста наприкінці попереднього тижня", – сказав Орлов.</p>
<p>За його словами, вибухівку на ЗАЕС загарбники завезли майже рік тому: булозаміновано периметр станції, все узбережжя Каховського водосховища.</p>
<p>"А з початку цього року росіяни почали в хаотичному режимі мінувати, можливо,готуючись до контрнаступу ЗСУ, територію по периметру міста, полясільськогосподарського призначення. Й те, що вони зробили з Каховською ГЕС,досить суттєво вплинуло на настрої тих фахівців, які ще залишаються в містіЕнергодарі. Вони розуміють, що ворог буде здатен на будь-який крок, ірозміщення вантажівок із вибухівкою свідчить про те, що окупанти готуються добудь-яких сценаріїв. Фактично, росіяни використовують атомну станцію як важільміжнародного впливу для шантажу не тільки України, а й всього світу", -зазначив міський голова.</p>
<p>При цьому, за його словами, в Енергодарі не передбачено укриттів у разі вибухуна ЗАЕС.</p>
<p><strong>Читайте також:</strong> <a href="https://www.ukrinform.ua/rubric-regions/3727193-u-timcasovo-okupovanomu-energodari-zalisautsa-blizko-15-tisac-ludej.html"> У тимчасово окупованому <strong>Енергодар</strong> і залишаютьсяблизько 15 тисяч людей </a></p>
<p>"Проєктно не передбачено, що атомна станція буде атакована військовим шляхом.В будь-яких випадках ядерного та радіаційного характеру на станції, якіпередбачені в регламентах та інструкціях, місто Енергодар є категорійним. Вононе передбачає укриттів, а передбачає повну евакуацію з міста відповідно дорози вітрів, погодних умов, які будуть на той час. Укриття є тільки впромислових приміщеннях на атомній, тепловій станції, заводах, порядрозташованих", – констатував Орлов.</p>
<p>Він зазначив, що зараз у місті перебуває близько 5-6 тисяч працівниківЗапорізької атомної електростанції, які фактично є заручниками російськоїармії. Окупаційна "влада" не дозволяє їм залишати межі міста, і працювати їмне дають, бо тим, хто не уклав контракт із  «Росатомом», заблокувалиперепустки.</p>
<p>Міський голова Енергодара розповів, що у грудні минулого року окупантизаборонили будь-яку евакуацію мешканців міста через Василівку. Певний час людимали змогу евакуюватися через територію тимчасово окупованого Криму, алепрацівників АЕС не пропускали - у росіян були їх списки.</p>
<p>"Що стосується гуманітарної складової, то з вересня окупанти заблокували будь-яку можливість (доправлення) гуманітарних вантажів, зокрема ліків, таких якінсулін, який важливий для життя деяких категорій громадян", – наголосивпосадовець.</p>
<p><strong>Читайте також:</strong> <a href="https://www.ukrinform.ua/rubric-ato/3730219-zelenskij-rosiani-mozut-zdijsniti-terakt-na-zaes-abi-zupiniti-kontrnastup.html"> Зеленський: Росіяни можуть здійснити теракт на <strong>ЗАЕС</strong> ,аби зупинити контрнаступ </a></p>
<p>За його словами, зв’язок у місті ускладнений. Оскільки Енергодар розташованийна узбережжі Каховського водосховища, українські оператори мобільного зв’язкумають змогу "пробитися" до верхніх поверхів багатоповерхівок. "Таким чиномнаші мешканці мають змогу отримувати об’єктивну інформацію, підключаючись доінтернет-джерел, українських телеграм-каналів", – розповів Орлов.</p>
<p>Однак, за його словами, окупанти блокують українські телеканали і радіо, взялипід контроль усі інтернет-ресурси. Тому там пропаганда працює вже більше рокуі мешканцям, які не мають доступу до об’єктивних каналів інформації, дужеважко не підпасти під вплив пропагандистських інформаційних ресурсів".</p>
<p>Орлов також зауважив, що російські військові зараз "не дуже активно"пересуваються в <a href="https://www.ukrinform.ua/tag-energodar"> Енергодарі </a> .Водночас посилення обшуків може свідчити про підготовку загарбників дочергового "жесту доброї волі".</p>
<p>Як повідомляв Укрінформ, 4 березня 2022 року росіяни окупували ЗАЕС.</p>
<p>22 червня 2023 року Президент Володимир Зеленський заявив про плани Росіївлаштувати теракт на Запорізькій АЕС.</p>
<p>Секретар Ради національної безпеки та оборони Олексій Данілов заявив, щоУкраїна готується до будь-яких сценаріїв розвитку подій навколо ЗапорізькоїАЕС.</p>
<p>Source: <a href="https://www.ukrinform.ua/rubric-regions/3730557-castina-pracivnikiv-rosatoma-ta-kolaborantiv-zalisila-zaes-mer-energodara.html">https://www.ukrinform.ua/rubric-regions/3730557-castina-pracivnikiv-rosatoma-ta-kolaborantiv-zalisila-zaes-mer-energodara.html</a></p>