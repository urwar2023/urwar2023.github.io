<h1>Нападник з аеропорту Кишинева був у розшуку в Таджикистані</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-07-02T20:08:00+03:00</p>
<p>Modified Time: 2023-07-02T20:08:00+03:00</p>
<p>Description: Чоловік, який вчинив стрілянину в головному міжнародному аеропорту Молдови, перебуває у розшуку в його рідному Таджикистані у зв'язку з викраденням людини. — Укрінформ.</p>
<p>Images: ['<a href="https://static.ukrinform.com/photos/2015_08/thumb_files/630_360_1440452325-kishinivskiy-mijnarodniy-aeroport-foto-odessa-dailycomua.jpg">630_360_14404...</a>']</p>
<p>Tags: ['Аеропорт', 'Кишинів', 'Стрілянина', 'Таджикистан']</p>
<p>Type: Article</p>
<!--METADATA-->

<p><img alt="" src="../Images/2023-07-02T20-08-00-03-00/630_360_1440452325-kishinivskiy-mijnarodniy-aeroport-foto-odessa-dailycomua.jpg" /> Чоловік, який вчинивстрілянину в головному міжнародному аеропорту Молдови, перебуває у розшуку вйого рідному Таджикистані у зв'язку з викраденням людини.</p>
<p>Як передає Укрінформ, про це повідомляє агенція <a href="https://www.reuters.com/world/europe/moldova-airport-shooting-suspect-coma-wanted-tajikstan-abduction-2023-07-01/"> Reuters.</a></p>
<p>Зазначається, що виконуючий обов'язки головного прокурора Молдови Іон Мустеатасказав, що підозрюваний, який вихопив пістолет у офіцера служби безпеки,залишається без свідомості після того, як зазнав поранення під час затримання.</p>
<p>Мустеата сказав, що підозрюваного судитимуть у Молдові, якщо він виживе, йомувисунули звинувачення у вбивстві при обтяжуючих обставинах. За його словами,початкові припущення слідчих про те, що інцидент був "терористичним актом",були відкинуті.</p>
<p>У заяві, опублікованій прокуратурою Таджикистану, йдеться, що підозрюванийрозшукувався у зв’язку з викраденням банківського службовця в столиці країниДушанбе минулого місяця.</p>
<p><strong>Читайте також:</strong> <a href="https://www.ukrinform.ua/rubric-world/3730068-strilec-u-kisinivskomu-aeroportu-buv-ucasnikom-zlocinnoi-grupi.html"> <strong>Стрілець</strong> у <strong>Кишинівському</strong> <strong>аеропорту</strong> <strong>був</strong><strong>учасником</strong> <strong>злочинної</strong> <strong>групи</strong> </a></p>
<p>Як повідомлялося, <a href="https://www.ukrinform.ua/rubric-world/3729923-v-aeroportu-kisineva-pasazir-vidkriv-strilaninu.html"> 30 червня у Кишинівському аеропорту іноземець відкривстрілянину </a> , вбивши двох людей та поранившиодного пасажира. Поліції вдалося затримати стрільця. Він отримав поранення.Співробітники правоохоронних органів продовжать забезпечувати безпеку тагромадський порядок в аеропорту.</p>
<p>Як повідомила президент Мая Санду, іноземець, який відкрив стрілянину,застрелив працівника прикордонної поліції та співробітника служби безпекиаеропорту.</p>
<p>Source: <a href="https://www.ukrinform.ua/rubric-world/3730570-napadnik-z-aeroportu-kisineva-buv-u-rozsuku-v-tadzikistani.html">https://www.ukrinform.ua/rubric-world/3730570-napadnik-z-aeroportu-kisineva-buv-u-rozsuku-v-tadzikistani.html</a></p>