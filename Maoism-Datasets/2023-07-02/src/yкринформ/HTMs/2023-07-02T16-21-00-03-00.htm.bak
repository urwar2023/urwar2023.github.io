<h1>Ніколи українські береги не терпітимуть окупанта – Зеленський</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-07-02T16:21:00+03:00</p>
<p>Modified Time: 2023-07-02T16:21:00+03:00</p>
<p>Description: Ворог не диктуватиме умов в Чорному морі, і окупантам доведеться так само боятися наближатися до нашого українського Криму й до наших берегів Азовського моря, як російські кораблі вже бояться наближатися до нашого Чорноморського узбережжя. — Укрінформ.</p>
<p>Images: ['<a href="https://static.ukrinform.com/photos/2023_07/thumb_files/630_360_1688304024-112.jpeg">630_360_16883...</a>']</p>
<p>Tags: ['Звернення', 'Зеленський', 'Війна з Росією']</p>
<p>Type: Article</p>
<!--METADATA-->

<p><img alt="" src="../Images/2023-07-02T16-21-00-03-00/630_360_1688304024-112.jpeg" /> Ворог недиктуватиме умов в Чорному морі, і окупантам доведеться так само боятисянаближатися до нашого українського Криму й до наших берегів Азовського моря,як російські кораблі вже бояться наближатися до нашого Чорноморськогоузбережжя.</p>
<p>Як передає Укрінформ, про це у своєму <a href="https://t.me/V_Zelenskiy_official/6815"> традиційному зверненні</a> заявив Президент ВолодимирЗеленський.</p>
<p>_<a href="https://t.me/OP_UA/9852"> Відео: ОП </a> _</p>
<p>_<strong>Бажаю здоров’я, шановні українці, українки!</strong> _</p>
<p>Сьогодні – в Одесі, передусім для того, щоб привітати наших воїнів Військово-Морських сил Збройних Сил України з їхнім професійним днем. Привітати йподякувати за сміливість, за героїзм, за надзвичайно круті результати дляУкраїни, які вони здобули та здобувають.</p>
<p>Достатньо лише згадати, які амбіції були в Росії на початку повномасштабноїагресії та які з тих амбіцій тепер на дні Чорного моря.</p>
<p>Я дякую кожному воїну Військово-Морських сил України – усім морякам, усімморпіхам, усім командирам наших ВМС, артилеристам, морським авіаторам,операторам безпілотників, дякую воїнам річкової флотилії, річкових дивізіонів…Всім вам дякую!</p>
<p>Сьогодні мав честь нагородити найкращих, привітав курсантів ІнститутуВійськово-Морських сил нашої Одеської морської академії. Відвідав пораненихвоїнів у шпиталі. Бажаю всім якнайшвидшого одужання. І це було особливою честюдля мене – залишити побажання на примірнику «Кобзаря», який супроводжує нашихвоїнів у боях ще з 14-го року.</p>
<p>Була сьогодні також доповідь нашого командувача Військово-Морських сил віце-адмірала Олексія Неїжпапи, а також командувача ОСУВ «Одеса» генералаМоскальова. І щодо безпекової ситуації зараз, і щодо наших стратегічнихзавдань – для нашого флоту, для нового напряму – флоту морських дронів – тадля нашої берегової оборони. Все реалізуємо! Впевнений!</p>
<p>Ворог точно не диктуватиме умови в Чорному морі, і окупантам доведеться таксамо боятися наближатися до нашого українського Криму й до наших берегівАзовського моря, як російські кораблі вже бояться наближатися до нашогоЧорноморського узбережжя.</p>
<p>Я вітаю сьогодні й усіх цивільних працівників і працівниць українськогоморського та річкового флоту, усіх, хто забезпечує безпеку та роботу нашихпортів, нашу можливість попри російську блокаду Чорного моря давати життяукраїнській економіці та з’єднувати нашу Україну зі світовими ринками. Дякуювсім морякам, портовикам, судноремонтникам, дякую бізнесу, службовцям і,звичайно, кожному нашому воїну, який захищає безпеку українських портів,українських міст, українських берегів.</p>
<p>Разом переможемо! Ніколи українські береги не терпітимуть окупанта.</p>
<p>Слава всім нашим захисникам, слава всім нашим захисницям!</p>
<p>Я дякую тобі, Одесо, за цей день!</p>
<p>_<strong>Слава Україні!</strong> _</p>
<p>Фото: ОП</p>
<p>Source: <a href="https://www.ukrinform.ua/rubric-ato/3730509-nikoli-ukrainski-beregi-ne-terpitimut-okupanta-zelenskij.html">https://www.ukrinform.ua/rubric-ato/3730509-nikoli-ukrainski-beregi-ne-terpitimut-okupanta-zelenskij.html</a></p>