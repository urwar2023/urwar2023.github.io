# «Кримінальний Рамштайн», або Перспективи притягнення до відповідальності воєнних злочинців рф

Author: ['Володимир Поліщук']

Time: 2023-07-01T81:00:00-04:00

Description: Про те, які існують перспективи створення Спеціального міжнародного трибуналу над... Война с Украиной 2022, Война с Украиной последние новости сегодня, Новости война с Украиной 2022 последние на сегодня, Будет ли война между Украиной и Россией и когда, Война с Украиной в 2022 году будет или нет,  Будет ли война с Украиной в ближайшее время что говорят,  Война с Украиной новости,  Новости Украины сегодня,  Украинские новости в украинских СМИ на русском

Images: ['[crime-putin.jpg](https://armyinform.com.ua/wp-content/uploads/2023/07/crime-putin.jpg)', '[oleksij-kot-1.jpg](https://armyinform.com.ua/wp-content/uploads/2023/07/oleksij-kot-1.jpg)']

Tags: ['STOPRUSSIA', 'НАПРН', 'НАУКОВО-ДОСЛІДНИЙ ІНСТИТУТ ПРАВОТВОРЧОСТІ ТА НАУКОВО-ПРАВОВИХ ЕКСПЕРТИЗ НАПРН', 'ОЛЕКСІЙ КОТ']

Category: News

<!--METADATA-->

![](../Images/2023-07-01T81-00-00-04-00/crime-putin.jpg)

Про те, які існують перспективи створення Спеціального міжнародного трибуналунад ватажком злочинної російської федерації володимиром путіним, АрміяInform[розповів](https://armyinform.com.ua/2023/06/30/sogodni-mizhnarodne-pravo-zabezpechuyut-zbrojni-syly-ukrayiny-oleksij-kot/) директор Науково-дослідногоінституту правотворчості та науково-правових експертиз Національної академіїправових наук України (НАПрН), доктор юридичних наук, професор, член-кореспондент НАПрН України, заслужений юрист України Олексій Кот.

Кореспонденту Інформаційного агентства Міністерства оборони України вінвисловив сподівання, що стосовно путіна, за результатами спільної роботи ЗСУ,міжнародних партнерів, політиків, юристів, представників громадськості, все жтаки буде дотриманий головний принцип кримінального права — невідворотністьпокарання.

![](../Images/2023-07-01T81-00-00-04-00/oleksij-kot-1.jpg)Директор Науково-дослідного інституту правотворчості та науково-правових експертиз НАПрН Олексій Кот. Фото Володимира Поліщука

Інша річ, як забезпечити це? На продовження свого[інтерв’ю](https://armyinform.com.ua/2023/06/30/sogodni-mizhnarodne-pravo-zabezpechuyut-zbrojni-syly-ukrayiny-oleksij-kot/) нашому агентству Олексій Котповідомив, що сценарій із притягненням путіна та його поплічників судами росіїнаразі видається абсолютно нереальним чи навіть фантастичним. Наші національнісуди також не зможуть розслідувати воєнні злочини путіна, котрий має судовийімунітет.

— У цьому випадку Міжнародний суд ООН чітко визначив, що національні суди немають юрисдикції над вищими посадовцями іноземних держав. Глава держави, главауряду й міністр іноземних справ становлять так звану трійку, яка наділяєтьсяперсональним імунітетом ratione personae, — зауважив Олексій Кот.

За таких обставин він порадив сконцентрувати увагу на інших механізмахпритягнення до відповідальності міжнародних злочинців — зокрема на міжнародно-правових інструментах, які з урахуванням приписів міжнародного права матимутькримінальну юрисдикцію над топпосадовцями країни-агресора. Йдеться проМіжнародний кримінальний суд або Міжнародний спеціальний трибунал.

Міжнародний кримінальний суд був створений шляхом підписання Римського статутудля того, щоб забезпечити притягнення воєнних злочинців до відповідальності,але він не допускає розслідування в режимі in absentia — тобто заочнекримінальне провадження. Отже, путін як обвинувачений має бути в залі суду.

Остання модель притягнення міжнародного злочинця, на думку професора, — черезМіжнародний спеціальний трибунал — може мати певні різновиди: на зразокНюрнберзького або Токійського процесу, у формі інтернаціоналізованого абогібридного трибуналу на базі українського суду за участю міжнароднихпосадовців на кшталт югославського або руандійського трибуналів, на підставівідповідних резолюцій Ради безпеки Організації Об’єднаних Націй. Але востанньому випадку росія, безперечно, ветуватиме таке рішення Радбезу.

Підставою створення трибуналу могла би стати резолюція Генеральної АсамблеїООН, утім, з огляду на його Статут, ані в Генеральної Асамблеї, ані в генсекаООН таких повноважень немає. Тож це може поставити під сумнів повноваженнятакого трибуналу.

— Якщо говорити про більш-менш реальний варіант, принаймні як я його бачу, якми з колегами обговорювали це на різноманітних конференціях, — це має бутитакий собі «Кримінальний Рамштайн». Врешті-решт є коаліція наших якщо несоюзників, то партнерів, тож я думаю, що цілком резонно було б ставити питанняпро створення Спеціального міжнародного кримінального суду аd hoc _(букв. дляконкретного випадку. — Авт.)_ для розгляду винятково воєнних злочинів,вчинених російською злочинною верхівкою на території нашої країни протиукраїнських громадян, українських міст та містечок, української природи, —каже Олексій Кот. — В угоді про створення такого трибуналу мають бутипрописані його повноваження, процедурні аспекти, можливість приєднання допідписантів інших країн. Ми знаємо, що поразка — завжди сирота, а у перемогизавжди багато батьків. Коли ми все ж таки там доб'ємося нашої омріяноїперемоги, знайдеться багато країн з тих, що вагалися, але згодом із превеликимзадоволенням «підхоплять цю колоду» й увійдуть до складу цього трибуналу. Тожможливість приєднання до такої угоди має бути заздалегідь передбачена.

Наостанок директор Науково-дослідного інституту правотворчості та науково-правових експертиз НАПрН України Олексій Кот зауважив, що сучасний світсьогодні, так само як і після Другої світової війни, потребує створення новихбезпекових інструментів: «Сподіваємося, віднайдення ефективного механізмуміжнародного покарання за злочини російського режиму в Україні автоматичнодасть відповідь на запитання щодо створення Міжнародного спеціальноготрибуналу, нового Нюрнбергу для путінської кліки, що підтвердить один зосновних принципів кримінального права — невідворотність покарання».

_Фото автора, колаж Армія_ _Inform_

Source: [https://armyinform.com.ua/2023/07/01/kryminalnyj-ramshtajn-abo-perspektyvy-prytyagnennya-do-vidpovidalnosti-voyennyh-zlochyncziv-rf/](https://armyinform.com.ua/2023/07/01/kryminalnyj-ramshtajn-abo-perspektyvy-prytyagnennya-do-vidpovidalnosti-voyennyh-zlochyncziv-rf/)