# «Дивиться» на Крим: у ГУР розповіли, де на Зміїному встановили найбільший прапор України

Authors: Ukrinform (Person)

Publisher: Укринформ (Organization)

Published Time: 2023-07-02T12:55:00+03:00

Modified Time: 2023-07-02T12:55:00+03:00

Description: Найбільший державний прапор на острові Зміїний за спеціальним дорученням начальника ГУР МО України Кирила Буданова встановили на тому краю острова, який "дивиться" на Крим. — Укрінформ.

Images: ['[630_360_16285...](https://static.ukrinform.com/photos/2021_08/thumb_files/630_360_1628521055-220.jpeg)']

Tags: ['Прапор', 'Острів Зміїний', 'Війна з Росією']

Type: Article

<!--METADATA-->

![](../Images/yкринформ/2023-07-02T12-55-00-03-00/630_360_1628521055-220.jpeg)Найбільший державний прапор на острові Зміїний за спеціальним дорученнямначальника ГУР МО України Кирила Буданова встановили на тому краю острова,який "дивиться" на Крим.

Про це командир спецпідрозділу Головного управління розвідки Міністерстваоборони України на псевдо Тимур, який брав участь у звільненні Зміїного,розповів під час інтерв’ю на [ YouTube-каналі Ramina](https://www.youtube.com/@Raminaeshakzai) , передає Укрінформ.

“Один із прапорів (для Зміїного - ред.) ми попросили в Одесі, він був дужевеликий. І от командир поставив задачу, щоб він, найбільший, постав на краюострова, який “дивиться” на Крим”, - розповів воєнний розвідник.

**Читайте також:** [ **Зміїний** чи знищення крейсера «Москва» - це лишепочаток: Неїжпапа привітав зі святом ВМС України](https://www.ukrinform.ua/rubric-society/3730369-gotovnist-do-borotbi-ta-profesijnist-nadihaut-svit-neizpapa-privitav-z-dnem-vms-ukraini.html)

За словами Тимура, день вирішальної операції на Зміїному був поділений надекілька етапів. “На першому етапі була артпідготовка, на другому залучилиавіацію. Стояло завдання встановити державний прапор України на вертолітномумайданчику. Ми встановили. Далі був третій етап ― дорозвідка прибережної зоний розмінування”, ― розповів спецпризначенець ГУР МОУ, додавши, що в той моментросіяни підняли бойову авіацію та завдали удару по Зміїному.

Після цього група українських спецпризначенців перейшла до фінального етапуспецоперації. “На четвертому етапі ми взяли острів під повний контроль.Ворожий триколор був спущений, а наш прапор піднятий на офіційному флагштоці”,― сказав Тимур.

Розвідник також описав відчуття при виконанні завдання з підвищеним ризиком:“Співробітники ГУР МО України можуть подолати свої страхи. У нас єобережність. У нас є планування. Тому ані в командного складу, ані в моїхпобратимів, які зі мною служать, почуття страху немає”.

**Читайте також:** [ Буданов розповів, як звільняли **Зміїний**](https://www.ukrinform.ua/rubric-ato/3730156-budanov-rozpoviv-ak-zvilnali-zmiinij.html)

Як повідомлялося, російські війська захопили острів Зміїний у перший деньповномасштабного вторгнення РФ в Україну, 24 лютого 2022 року. 30 червня 2022року українські військові повністю визволили Зміїний. Міноборони РФпідтвердило втечу своїх військових, назвавши це "жестом доброї волі".

Фото: ОП

Source: [https://www.ukrinform.ua/rubric-crimea/3730449-divitsa-na-krim-u-gur-rozpovili-de-na-zmiinomu-vstanovili-najbilsij-prapor-ukraini.html](https://www.ukrinform.ua/rubric-crimea/3730449-divitsa-na-krim-u-gur-rozpovili-de-na-zmiinomu-vstanovili-najbilsij-prapor-ukraini.html)