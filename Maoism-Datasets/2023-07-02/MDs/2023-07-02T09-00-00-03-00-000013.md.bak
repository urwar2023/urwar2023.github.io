# Пам’яті музиканта, військового Сергія Артемова

Authors: Ukrinform (Person)

Publisher: Укринформ (Organization)

Published Time: 2023-07-02T09:00:00+03:00

Modified Time: 2023-07-02T09:00:00+03:00

Description: Учасник дніпровського гурту «Vibe Trio» володів бас-гітарою, грав на контрабасі, викладав сольфеджіо, але обрав шлях захищати свою країну — Укрінформ.

Images: ['[630_360_16881...](https://static.ukrinform.com/photos/2023_06/thumb_files/630_360_1688124579-682.jpg)', '[1688124602-58...](https://static.ukrinform.com/photos/2023_06/1688124602-582.jpg)']

Tags: ["Пам'ять", 'Війна з Росією', '#stoprussia']

Type: Article

<!--METADATA-->

![](../Images/yкринформ/2023-07-02T09-00-00-03-00/630_360_1688124579-682.jpg) Учасникдніпровського гурту «Vibe Trio» володів бас-гітарою, грав на контрабасі,викладав сольфеджіо, але обрав шлях захищати свою країну

Український джазовий музикант та композитор із Дніпра Сергій Артемов, якийдобровольцем пішов захищати країну, загинув у Бахмуті від мінометного обстрілу18 квітня 2023 року. Уламок снаряда влучив у серце 29-річного чоловіка, який здругого місяця повномасштабної війни перебував на фронті у штурмовій бригаді.

![](../Images/yкринформ/2023-07-02T09-00-00-03-00/1688124602-582.jpg)

«Виконуючи бойове завдання, у Бахмуті загинув український музикант такомпозитор Сергій Артемов. Донедавна я мріяв, як після війни гратиму з Сергіємйого нову музику, як ця війна змусить переосмислити мистецтво, як мисвяткуватимемо перемогу… Під час війни Сергій обрав шлях захищати свою країну.Сьогодні я дізнався, що росіяни вбили Сергія. Сказати, що це боляче - несказати нічого. Я знаю, що він займає особливе місце в серцях багатьохукраїнців, і це тяжка втрата не тільки для його сім’ї, друзів, побратимів, а ідля всієї української культури», - [ написав](https://www.facebook.com/yakiv.tsvietinskyi/posts/pfbid02oKGfPmxtez6zA2LBuii9qjHQyFHfnwaVEMBA9kfJd9ThxBq1XrZ9ggQVRyMLevygl)у Фейсбуці один друзів-музикантів Яків Цвєтінський.

![](../Images/yкринформ/2023-07-02T09-00-00-03-00/1688124779-321.jpg)

_Фото: Фейсбук-сторінка Яків Цвєтінський_

Сергій був басистом у дніпровському гурті «Vibe Trio». Він володів бас-гітарою, викладав сольфеджіо, гітару, грав на контрабасі, дуже гарно знався натеорії музики. Сергій писав та виконував складні джазові композиції, такожспівав. Разом зі своїм гуртом брав участь у відомому щорічному фестивалюмузики «Вечір Пірсу» у Дніпрі.

![](../Images/yкринформ/2023-07-02T09-00-00-03-00/1688124118-829.jpg)

Музичні фахівці писали про гурт «Vibe Trio», що це проєкт джазових музикантів,які досліджують у своїй творчості вплив різних звучань на щохвилинний стан ісвітовідчуття як слухачів, так і самих себе. Сергій разом з іншими музикантамигрупи був упевнений, що музика, яка ними виконується, здатна розповісти кожнійлюдині про саму себе.

![](../Images/yкринформ/2023-07-02T09-00-00-03-00/1688129923-949.jpg)

«Сергій прекрасний музикант, завдяки чому ви з великою вірогідністю можетейого знати. І завдяки чому знати його маю щастя і особисто я… Сьогоднізамислився над тим, що, якби існувала статистика моїх виступів, то напевненайбільше з них я провів на одній сцені саме з Сергієм. Ви, можливо,розумієте, як цінно мати однодумця, людину, з якою ви можете втілювати в життясвої ідеї і чиї ідеї раді втілювати самі - для мене Сергій така людина. Йоговідчуття прекрасного, його щирість, його мотивація на створення музики завждипритягували і давали віру, що з ним можна зробити щось справжнє та значуще. Ія вірю, що нам це вдавалося», - [ згадує](https://www.facebook.com/mikhail.lyshenko/posts/pfbid02dAr4qoTCbkRFYJU3UkvaqTLMEoLjaFBEz754pYv7Jzx6L9NEugNAoBEVUzxeZksdl)друга один із учасників групи «Vibe Trio» Михайло Лишенко.

![](../Images/yкринформ/2023-07-02T09-00-00-03-00/1688124118-674.jpg)

_Фото: shlapachok_

На Фейсбук-сторінці групи «Vibe Trio» колеги Сергія підкреслили, що він длятріо є незамінною людиною та музикантом. «Ми втратили нашого друга. СергійАртемов загинув на війні. Сергій для нашого тріо - людина, яку неможназамінити. Ми безмежно вдячні долі, що маємо можливість вважатися одним цілим зним у рамках цього творчого формування. Роль Сергія у нашому гурті єневід'ємною стилістичною, естетичною та духовною складовою музики, що мистворювали. Також він є автором приблизно половини композицій, що ви могличути на концертах», - [ написали](https://www.facebook.com/vibetrio/posts/pfbid02hGxbbfb3TAfsTzPgLwacQrj51jEiXukvX9ymFJkXxXssHVt9VM23uRAjLR9KKPvel)учасники гурту.

![](../Images/yкринформ/2023-07-02T09-00-00-03-00/1688130273-289.jpg)

Друзі також згадують Сергія як неупередженого, щирого, відкритого, доброгочоловіка. Але також говорять про його принциповість та безкомпромісність упевних серйозних речах. Саме ці якості його й привели до лав ЗСУ, вважаютьйого товариші.

Близька подруга Сергія Лола Колосовська у Фейсбуці повідомила: «Саме вчора янаписала, що мрію грати з ним після того, як ми виженемо окупантів. Таросійський мінометник був бистрішим за мене і забрав життя Сергія. Цей чоловікбув невимовно доброю, щирою і великодушною людиною, моїм близьким другом, моїмколегою і героєм. Рятував своїх побратимів, він забирав їх з поля бою вевакуаційні машини, він пішов, не вагаючись, він був поранений і в нього булаконтузія… Для ком’юніті це втрата, з якою неможливо буде зладнати».

![](../Images/yкринформ/2023-07-02T09-00-00-03-00/1688124119-767.jpg)

Вона теж підкреслила, що Сергій Артемов був винятково талановитий музикант,грав на декількох інструментах і записував джазові альбоми. «Після того, як виподумаєте «Ну, це ж військовий», я одразу скажу вам: ні, це музикант ікомпозитор, який не зміг не захищати кордони свого ком’юніті, свого міста,своєї держави», - [ акцентувала](https://www.facebook.com/lolakolosovska/posts/pfbid0WpotpoFmb3ckFmE9AWCv6EFmPUQgbwwTsFoUVjbU5MWCKKs7jwdRytNUgumtu6ool)Колосовська.

Учасники гурту «Vibe Trio» повідомили, що незабаром у них вийде цілий альбом зтворами Артемова. Альбом буде нетиповим, енергійним і заряджальним.

На Фейсбук-сторінці «Vibe Trio» оголосили, що готові надати ноти композиційСергія із записами всім охочим для ознайомлення, виконання чи просто напам'ять.

![](../Images/yкринформ/2023-07-02T09-00-00-03-00/1688124615-311.jpg)

«Ми випустимо альбом. Вже записаний, звісно. Хоч як би тяжко не було робити цез таким запізненням, зараз він матиме ще більшу значимість. Також є ідеявикласти в доступ для нашої аудиторії музикантів ноти композицій Сергія іззаписами живого виконання. Ви зможете використовувати їх для домашньогомузикування, аналізу із цікавості, переаранжування та виконання на своїхконцертах», - [ заявили](https://www.facebook.com/vibetrio/posts/pfbid02hGxbbfb3TAfsTzPgLwacQrj51jEiXukvX9ymFJkXxXssHVt9VM23uRAjLR9KKPvel)музиканти гурту.

Вони підкреслили, що будуть й далі шукати можливості для вшанування пам'ятіСергія Артемова та продовжувати робити те, чим він дорожив та чим жила йогодуша.

_Фото: Інстаграм Сергія Артемова serhii.art_

Source: [https://www.ukrinform.ua/rubric-ato/3728643-pamati-muzikanta-vijskovogo-sergia-artemova.html](https://www.ukrinform.ua/rubric-ato/3728643-pamati-muzikanta-vijskovogo-sergia-artemova.html)