# Побачила світ збірка прикладів правової допомоги захисникам і захисницям України

Author: ['Володимир Поліщук']

Time: 2023-07-02T82:00:00-04:00

Description: Про те, що ветерани війни, члени сімей загиблих (померлих) ветеранів війни, члени сімей... Война с Украиной 2022, Война с Украиной последние новости сегодня, Новости война с Украиной 2022 последние на сегодня, Будет ли война между Украиной и Россией и когда, Война с Украиной в 2022 году будет или нет,  Будет ли война с Украиной в ближайшее время что говорят,  Война с Украиной новости,  Новости Украины сегодня,  Украинские новости в украинских СМИ на русском

Images: ['[systema-bpd.jpg](https://armyinform.com.ua/wp-content/uploads/2023/07/systema-bpd.jpg)']

Tags: ['STOPRUSSIA', 'АГРЕСІЯ РФ', 'БПД', 'ВІЙНА', 'СИСТЕМА БЕЗКОШТОВНОЇ ПРАВОВОЇ ДОПОМОГИ', 'СОЦІАЛЬНИЙ ЗАХИСТ ВІЙСЬКОВОСЛУЖБОВЦІВ', 'СОЦІАЛЬНИЙ ЗАХИСТ ПІД ЧАС ВІЙНИ']

Category: News

<!--METADATA-->

![](../Images/AРМІЯINFORM/2023-07-02T82-00-00-04-00/systema-bpd.jpg)

Про те, що ветерани війни, члени сімей загиблих (померлих) ветеранів війни,члени сімей загиблих (померлих) захисників і захисниць України можуть отриматибезоплатно всі види правових послуг від системи безоплатної правової допомоги(БПД), раніше [писала](https://armyinform.com.ua/2023/05/02/z-pochatkom-shyrokomasshtabnoyi-vijny-zyavylysya-novi-subyekty-prava-na-bezoplatnu-vtorynnu-pravovu-dopomogu-oleksandr-baranov/) АрміяInform.

Нещодавно побачила світ збірка «Приклади надання безоплатної правової допомогизахисникам і захисницям України та членам їхніх родин», котру розробиласистема БПД.

У виданні, зокрема, йдеться про те, що з 24 лютого 2022 року до системи БПДзвернулося майже 12 тисяч захисників і захисниць України. У кожній третійсправі клієнти потребували вторинної правової допомоги, зокрема звернення досуду.

**

**

_Військовослужбовцю, який був у полоні, система БПД допомогла дістатиофіційний статус та грошову компенсацію. Не всі правові питання потребуютьзвернення до суду. Часто буває достатньо консультації та допомоги у зборідокументів. Так було у справі військовослужбовця Юрія, який звернувся доЗапорізького бюро правової допомоги._

_Захищаючи країну, хлопець потрапив у російський полон. Після звільнення зполону Юрій пройшов усі необхідні заходи та повернувся на військову службу.Утім, необхідно було вирішити питання оформлення офіційного статусуполоненого, щоб отримати передбачену законодавством компенсацію. Допомагати уцій справі доручили юристці бюро Анні Романок. Фахівчиня допомогла хлопцевізібрати всі необхідні документи та подати відповідну заяву до Міністерства зпитань реінтеграції тимчасово окупованих територій України._

_Юрій отримав відповідь на своє звернення. Міжвідомча комісія ухвалила рішеннявизнати його особою, що була позбавлена свободи внаслідок збройної агресії рфпроти України. Тепер, окрім офіційного статусу, хлопець отримає ще йпередбачену законом грошову допомогу в розмірі до 100 000 гривень._

_Так, система БПД допомогла військовослужбовцю, що перебував у полоні, вдосудовому порядку визнати його особою, що була позбавлена свободи внаслідокзбройної агресії російської федерації._

**

**

«У полоні росіян перебувають тисячі наших співвітчизників. І йдеться не лишепро військових. Серед них чимала кількість і цивільних — представників міськоївлади, журналістів, лікарів, волонтерів. Усі ці люди після повернення маютьправо оформити офіційний статус особи, що була позбавлена свободи. Процедураоформлення статусу для військових та цивільних відрізняється. І якщо увійськових реєстрація статусу передбачає також обов’язкове отримання грошовоїдопомоги, то для цивільних наразі це можливість отримати її в подальшому», —так прокоментувала цей випадок нашому інформагентству юристка Анна Романок.

Серед найпоширеніших звернень від військових питання щодо:

* державної допомоги, виплат та компенсацій;  * оскарження рішень, дій та бездіяльності органів державної влади та органів місцевого самоврядування;  * військової служби, у тому числі військовий облік, мобілізація, бронювання тощо.

Крім цього, у збірці представлені приклади надання правової допомоги членамсімей загиблих героїв. Їм, зокрема, доводиться звертатися до юристів, щобвстановити факти смерті під час виконання військового обов’язку, довестибатьківство загиблого захисника, оформити виплати. Наші юристи роблять усеможливе, щоб допомогти розв’язати ці правові проблеми. За періодширокомасштабного вторгнення в системі БПД зареєстрували понад дві тисячізвернень від сімей загиблих захисників та захисниць.

«Допомога ветеранам війни завжди була для системи БПД у пріоритеті, однак самезараз вона набуває особливого значення. В цій збірці ми презентуємо лише деякіз багатьох справ, які позитивно завершились на користь наших клієнтів», —зазначає директор Координаційного центру з надання правової допомоги ОлександрБаранов.

Збірка доступна за посиланням **bit.ly/3NPOPJh**.

Автори збірки зауважують: якщо з різних причин військовослужбовець не маєможливості звернутися до бюро правової допомоги, він може скористатися іншимисервісами системи БПД:

* контактний центр системи безоплатної правової допомоги: 0800 213 103 (дзвінки зі стаціонарних та мобільних телефонів у межах України безоплатні);  * зателефонувати з Telegram: <https://t.me/+380677213103>;  * проконсультуватися з юристом у Telegram <https://t.me/LegalAidUkraineBot> (кнопка «Отримати консультацію»);  * усі сервіси доступу до безоплатної правової допомоги: <https://linktr.ee/legalaid.gov.ua>.

Source: [https://armyinform.com.ua/2023/07/02/pobachyla-svit-zbirka-prykladiv-pravovoyi-dopomogy-zahysnykam-i-zahysnyczyam-ukrayiny/](https://armyinform.com.ua/2023/07/02/pobachyla-svit-zbirka-prykladiv-pravovoyi-dopomogy-zahysnykam-i-zahysnyczyam-ukrayiny/)