# Нападник з аеропорту Кишинева був у розшуку в Таджикистані

Authors: Ukrinform (Person)

Publisher: Укринформ (Organization)

Published Time: 2023-07-02T20:08:00+03:00

Modified Time: 2023-07-02T20:08:00+03:00

Description: Чоловік, який вчинив стрілянину в головному міжнародному аеропорту Молдови, перебуває у розшуку в його рідному Таджикистані у зв'язку з викраденням людини. — Укрінформ.

Images: ['[630_360_14404...](https://static.ukrinform.com/photos/2015_08/thumb_files/630_360_1440452325-kishinivskiy-mijnarodniy-aeroport-foto-odessa-dailycomua.jpg)']

Tags: ['Аеропорт', 'Кишинів', 'Стрілянина', 'Таджикистан']

Type: Article

<!--METADATA-->

![](../Images/yкринформ/2023-07-02T20-08-00-03-00/630_360_1440452325-kishinivskiy-mijnarodniy-aeroport-foto-odessa-dailycomua.jpg) Чоловік, який вчинивстрілянину в головному міжнародному аеропорту Молдови, перебуває у розшуку вйого рідному Таджикистані у зв'язку з викраденням людини.

Як передає Укрінформ, про це повідомляє агенція [ Reuters.](https://www.reuters.com/world/europe/moldova-airport-shooting-suspect-coma-wanted-tajikstan-abduction-2023-07-01/)

Зазначається, що виконуючий обов'язки головного прокурора Молдови Іон Мустеатасказав, що підозрюваний, який вихопив пістолет у офіцера служби безпеки,залишається без свідомості після того, як зазнав поранення під час затримання.

Мустеата сказав, що підозрюваного судитимуть у Молдові, якщо він виживе, йомувисунули звинувачення у вбивстві при обтяжуючих обставинах. За його словами,початкові припущення слідчих про те, що інцидент був "терористичним актом",були відкинуті.

У заяві, опублікованій прокуратурою Таджикистану, йдеться, що підозрюванийрозшукувався у зв’язку з викраденням банківського службовця в столиці країниДушанбе минулого місяця.

**Читайте також:** [ **Стрілець** у **Кишинівському** **аеропорту** **був****учасником** **злочинної** **групи** ](https://www.ukrinform.ua/rubric-world/3730068-strilec-u-kisinivskomu-aeroportu-buv-ucasnikom-zlocinnoi-grupi.html)

Як повідомлялося, [ 30 червня у Кишинівському аеропорту іноземець відкривстрілянину ](https://www.ukrinform.ua/rubric-world/3729923-v-aeroportu-kisineva-pasazir-vidkriv-strilaninu.html) , вбивши двох людей та поранившиодного пасажира. Поліції вдалося затримати стрільця. Він отримав поранення.Співробітники правоохоронних органів продовжать забезпечувати безпеку тагромадський порядок в аеропорту.

Як повідомила президент Мая Санду, іноземець, який відкрив стрілянину,застрелив працівника прикордонної поліції та співробітника служби безпекиаеропорту.

Source: [https://www.ukrinform.ua/rubric-world/3730570-napadnik-z-aeroportu-kisineva-buv-u-rozsuku-v-tadzikistani.html](https://www.ukrinform.ua/rubric-world/3730570-napadnik-z-aeroportu-kisineva-buv-u-rozsuku-v-tadzikistani.html)