# Ворог уночі вдарив по селу на Запоріжжі, зруйнована будівля гімназії

Authors: Ukrinform (Person)

Publisher: Укринформ (Organization)

Published Time: 2023-07-02T09:50:00+03:00

Modified Time: 2023-07-02T09:50:00+03:00

Description: Вночі під час сигналу повітряної тривоги російські війська обстріляли Комишуваху Запорізької області, зруйнувавши будівлю гімназії. — Укрінформ.

Images: ['[630_360_16882...](https://static.ukrinform.com/photos/2023_07/thumb_files/630_360_1688280953-393.jpeg)']

Tags: ['Обстріл', 'Школа', 'Запоріжжя', 'Війна з Росією']

Type: Article

<!--METADATA-->

![](../Images/yкринформ/2023-07-02T09-50-00-03-00/630_360_1688280953-393.jpeg) Вночі підчас сигналу повітряної тривоги російські війська обстріляли КомишувахуЗапорізької області, зруйнувавши будівлю гімназії.

Про це в  [ Телеграмі ](https://t.me/komish_gromada/507?single) повідомляєКомишуваська громада, передає Укрінформ.

"Вночі російські окупанти завдали удару по Комишувасі. Вщент зруйнованаКомишуваська [ гімназія ](https://www.ukrinform.ua/tag-skola) "Джерело", -йдеться у дописі.

![](../Images/yкринформ/2023-07-02T09-50-00-03-00/1688280953-308.jpeg)

Обійшлося без поранених і загиблих.

**Читайте також:** [ Загарбники обстріляли дві прифронтові громади на**Запоріжж** і, є загиблий та поранені ](https://www.ukrinform.ua/rubric-ato/3730268-zagarbniki-obstrilali-dvi-prifrontovi-gromadi-na-zaporizzi-e-zagiblij-ta-poraneni.html)

У [ селищній раді ](https://t.me/komish_gromada/508) поінформували, щогімназія «Джерело» створена у 1959 році. Цей опорний заклад має філії у трьохселах громади, у ньому одночасно могли навчатися понад 800 учнів.

Під час воєнного стану у приміщенні гімназії облаштували "пункт незламності".

Селищна рада оприлюднила відео, якою була гімназія. У 2021 році за програмою«Велике будівництво» заклад пройшов реконструкцію: було проведено капітальнийремонт, оновлено дизайн, налаштовано системи опалення, освітлення,водопостачання та водовідведення. У гімназії обладнали сучасні кабінети хімії,біології і математики, комп’ютерні класи та спортивну залу, встановили сучаснеобладнання – інтерактивні проєктори, дошки та інше.

Також був розроблений проєкт благоустрою території. У гімназії мали з’явитисябагатофункціональний спортивний майданчик, легкоатлетичний сектор, тренажери,тенісний корт, альтанки для проведення занять на свіжому повітрі та багаточого іншого. Завершення робіт планувалося на 2023 рік.

Раніше повідомлялося, що [ протягом доби ворог здійснив 58 обстрілів](https://www.ukrinform.ua/rubric-regions/3730380-vorog-atakuvav-peredmista-zaporizza-ta-prifrontovi-sela-majze-60-obstriliv-za-dobu.html) по території 18мирних населених пунктів: атакував передмістя обласного центру, 4 ракетніудари прийшлися по Комишувасі, двічі бив з РСЗВ по Левадному, 52 артилерійськіудари здійснив по Оріхову, Гуляйполю, Залізничному, Степногірську танавколишніх прифронтових селах.

Source: [https://www.ukrinform.ua/rubric-ato/3730396-vorog-unoci-vdariv-po-selu-na-zaporizzi-zrujnovana-budivla-gimnazii.html](https://www.ukrinform.ua/rubric-ato/3730396-vorog-unoci-vdariv-po-selu-na-zaporizzi-zrujnovana-budivla-gimnazii.html)