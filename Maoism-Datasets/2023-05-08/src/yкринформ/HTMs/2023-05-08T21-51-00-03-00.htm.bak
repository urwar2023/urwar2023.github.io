<h1>Президент: Успіхи українців в обороні проти агресії рф - це антидот проти інших агресій</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-05-08T21:51:00+03:00</p>
<p>Modified Time: 2023-05-08T21:51:00+03:00</p>
<p>Description: Успіхи українців в обороні проти російської агресії – це антидот проти інших агресій. Світ повинен бачити, що вільний народ здатен захистити свободу від загарбників. — Укрінформ.</p>
<p>Images: ["<a href="https://static.ukrinform.com/photos/2023_04/thumb_files/630_360_1682451261-591.jpeg">630_360_16824...</a>"]</p>
<p>Tags: ['Україна', 'Зеленський', 'Війна з росією']</p>
<p>Type: Article</p>
<!--METADATA-->

<p><img alt="" src="../Images/2023-05-08T21-51-00-03-00/630_360_1682451261-591.jpeg" /> Успіхиукраїнців в обороні проти російської агресії – це антидот проти інших агресій.Світ повинен бачити, що вільний народ здатен захистити свободу відзагарбників.</p>
<p>Про це Володимир Зеленський сказав у <a href="https://www.youtube.com/watch?v=vpm-ezo4PPA"> </a> , повідомляє Укрінформ.</p>
<p>_Відео:<a href="https://www.president.gov.ua/news/uspihi-ukrayinciv-v-oboroni-proti-rosijskoyi-agresiyi-ce-ant-82769"> </a> _</p>
<p><strong>Бажаю здоров’я, шановні українці!</strong></p>
<p>Передусім хочу подякувати нашим воїнам. Тим, хто захищає українське небо, ітим, хто б’ється заради України на передовій.</p>
<p>Наші захисники неба – бійці Повітряних сил та інших родів військ, які залученідо оборони від ракет і «Шахедів» терористів, – цими днями просто молодці!Надихають не лише нас. Партнери бачать те, на що здатні українці, те, на щоздатна в наших руках передана нам зброя, те, які ми ефективні, коли дієморазом заради нашої спільної безпеки.</p>
<p>Успіхи українців в обороні проти російської агресії – це, однозначно, антидотпроти інших агресій. Світ повинен бачити, що вільний народ здатен захиститисвободу від загарбників. Можемо ми – отже, зможуть інші. Якщо будуть діяти таксамо сміливо, так само влучно й так само разом з іншими вільними народами.Дякую кожному нашому воїну, який дає Україні цей результат! Дякую кожномупартнеру, який допомагає нашим воїнам саме тією зброєю, яка потрібна длярезультативності!</p>
<p>Особливо відзначу сьогодні воїнів 96-ї Київської зенітної ракетної бригади. Зацю та минулу добу – абсолютні молодці!</p>
<p>Звичайно, сьогодні, як і завжди, я дякую нашим підрозділам, які б’ються нанайбільш жорстоких напрямках. Мар’їнка, Бахмут, Авдіївка… Я дякую кожному йкожній, хто захищає Україну саме там, за відвагу та стійкість! Окупанти зновуотримали від своїх керівників якісь чергові завдання просунутись кудись допевної дати… Що ж, це означає лише те, що попри будь-які дати наші героїбудуть, як і завжди, знищувати окупанта.</p>
<p>Провів сьогодні засідання Ставки. Доповідали й командувачі оперативнихнапрямків, і Головком, і керівники розвідки. До речі, доповіді Буданова таЛитвиненка були особливо ґрунтовними, дуже актуальними, і на їхній основі мибудемо робити певні кроки – кроки, які зміцнять наш захист.</p>
<p>Були також доповіді щодо підготовки нових наших підрозділів, щодо постачаннябоєприпасів. Провів нараду з міністром з питань стратегічних галузейпромисловості щодо боєприпасів. Є хороші новини щодо цього. Зрозуміло, заразне час їх оприлюднювати.</p>
<p>Провів і кілька безпекових нарад з урядовцями. Голова уряду, першавіцепремʼєр, міністр внутрішніх справ та інші міністри.</p>
<p>Перша нарада – щодо розмінування в Україні. Станом на зараз понад 170 тисячквадратних кілометрів нашої території забруднені мінами та боєприпасами, якіне розірвалися. Загалом це оцінюється у часових межах доволі неприємно –мовляв, потрібні десятиліття, щоб розібратися з такою загрозою. Ми маємозробити це значно швидше. Готуємо й спеціальну систему дій, яка допоможешвидше розміновувати нову територію після деокупації. Активно працюємо і зпартнерами заради збільшення наших можливостей. У техніці, у підготовцісаперів і піротехніків. З усіма у світі, хто має досвід, хто має технології,хто має фінансові можливості для підтримки, ми будемо співпрацювати, щобзробити Україну знову чистою від російських мін.</p>
<p>Ще одна нарада – безпекова, яку сьогодні провів, стосується розробкифундаментальної нової концепції безпеки для України. Комплексно дамо відповідіна всі безпекові питання країни. На законодавчому рівні, на рівні урядовихрішень, у конкретних практичних питаннях. Від захисту кордону до новихбезпекових умов для роботи шкіл, від інфраструктурних основ безпеки економікидо реальної можливості гарантувати нашим людям такий захист від терору, якиймають найбільш передові держави світу. Все це буде представлено. Все це будереалізовано.</p>
<p>Сьогодні, 8 травня, коли світ згадує слова «Ніколи знову!», ми в Україні даємосенс для цих слів. Не лише пам’ятати, а й захищати. Не лише цінувати життя, ай робити все, щоб кожен, хто загрожує життю, кожен, хто несе агресію, кожен,хто вдається до терору проти інших народів, - щоб кожне таке зло програвало.</p>
<p>Я дякую всім, хто допомагає нам захищати життя! Слава всім нашим воїнам, хтозараз у бою заради України!</p>
<p>Хай перемога над теперішнім злом рашизму буде найкращим ушануванням пам’ятітих, хто боровся й переміг нацизм!</p>
<p><strong>Слава Україні!</strong></p>
<p><em>Фото: ОП</em></p>
<p>Source: <a href="https://www.ukrinform.ua/rubric-ato/3706497-prezident-uspihi-ukrainciv-v-oboroni-proti-agresii-rf-ce-antidot-proti-insih-agresij.html">https://www.ukrinform.ua/rubric-ato/3706497-prezident-uspihi-ukrainciv-v-oboroni-proti-agresii-rf-ce-antidot-proti-insih-agresij.html</a></p>