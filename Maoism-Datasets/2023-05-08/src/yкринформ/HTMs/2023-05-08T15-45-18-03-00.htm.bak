<h1>Невизнане Придністров'я просить росію збільшити кількість «миротворців»</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-05-08T15:45:18+03:00</p>
<p>Modified Time: 2023-05-08T15:45:18+03:00</p>
<p>Description: Представник невизнаного Придністров'я у москві озвучив заклик до росії збільшити кількість так званих "миротворців" "через погіршення ризиків безпеки" в регіоні. — Укрінформ.</p>
<p>Images: ["<a href="https://static.ukrinform.com/photos/2015_12/thumb_files/630_360_1450962006-5266-foto-puerrttolivejournalcom.jpg">630_360_14509...</a>"]</p>
<p>Tags: ["Придністров'я", 'росія', 'Російські військові']</p>
<p>Type: Article</p>
<!--METADATA-->

<p><img alt="" src="../Images/2023-05-08T15-45-18-03-00/630_360_1450962006-5266-foto-puerrttolivejournalcom.jpg" /> Представник невизнаного Придністров'я у москвіозвучив заклик до росії збільшити кількість так званих "миротворців" "черезпогіршення ризиків безпеки" в регіоні.</p>
<p>Як передає Укрінформ, про це повідомляє <a href="http://newsmaker.md/rus/novosti/tiraspol-prosit-rossiyu-uvelichit-chislo-mirotvortsev-iz-za-uhudsheniya-riskov-bezopasnosti/"></a> .</p>
<p>Так глава "представництва" невизнаного Придністров'я в росії Леонід Манаков,повідомив, що Тирасполь попросив росію збільшити кількість "миротворців""через погіршення ризиків безпеки". Він зазначив, що це можна зробити череззалучення росіян, які проживають у придністровському регіоні.</p>
<p>Манаков заявив, що наразі у зоні безпеки перебуває не більше ніж 450 осіб.</p>
<p>"При цьому їхня штатна чисельність, встановлена документами комісії, дорівнює3100 осіб. Така опція є (збільшення кількості миротворців), і вона виправданаз погляду погіршення ризиків безпеки, зокрема, терористичної загрози, іводночас юридично обґрунтована документами, ухваленими в межах діяльностіОб'єднаної контрольної комісії (ОКК)", - сказав Манаков.</p>
<p>У Бюро реінтеграції Молдови, коментуючи запит Манакова, наголосили, що "промеханізм миротворчих сил можуть говорити сторони, які підписали Угоду від 21липня 1992 року, а не люди, які не мають до неї жодного стосунку".</p>
<p>Зазначається, що раніше в російських ЗМІ з посиланням на джерела з'явиласяінформація, що українські війська, нібито, "планують провокації вПридністров'ї для відволікання російських військ".</p>
<p><strong>Читайте також:</strong> <a href="https://www.ukrinform.ua/rubric-world/3682736-kreml-planuvav-poetapno-vstanoviti-politicnij-kontrol-nad-moldovou-do-2030-roku-zmi.html"> </a></p>
<p>Водночас співголова ОКК від невизнаного Придністров'я Олег Бєляков, коментуючичутки про підготовку провокацій, заявив, що "поки що таких відомостей у рамкахСпільних миротворчих сил у нас немає". Глава зовнішньополітичного відомстваТирасполя Віталій Ігнатьєв сказав в ефірі російського телебачення, що покиситуація в зоні безпеки "відносно стабільна".</p>
<p>Минулого тижня міністр закордонних справ України Дмитро Кулеба повідомив, щоУкраїна не збирається вживати жодних дій проти невизнаного Придністров'я, хочарегіон і становить ризик для країни. Він наголосив, що Придністров'я становитьзагрозу для України, і "це змушує нас тримати сили на цій ділянці кордону дляпотенційного стримування і контролю за ситуацією". Однак, Київ поважаєсуверенітет Молдови та її рішення про реінтеграцію Придністров'я, підкресливКулеба.</p>
<p>Як повідомляв Укрінформ, під час щотижневого засідання Спільної контрольноїкомісії (СКК) Молдови представники Кишинева вчергове повідомили про порушеннярежиму безпеки з боку російських військових у невизнаному Придністров’ї. Дотого подібні заяви лунали неодноразово.</p>
<p>У лютому цього року міноборони росії заявляло, що українські сили найближчимчасом, нібито, планують влаштувати збройну провокацію в Придністров'ї. Молдоваі Україна це заперечили.</p>
<p><strong>Читайте також:</strong> <a href="https://www.ukrinform.ua/rubric-world/3698577-moldova-zaavlae-pro-porusenna-rezimu-bezpeki-rosieu-u-pridnistrovi.html"> <strong>Придністров</strong> </a></p>
<p>У квітні 2022 року на території самопроголошеного Придністров’я сталися вибухибіля адміністративних будівель невизнаного утворення, а також в районіаеродрому Тирасполя. Президентка Молдови Мая Санду тоді заявила, що ціпровокації були організовані зсередини. А лідер невизнаної територіїзвинуватив у “терористичних діях” українську владу.</p>
<p>Молдова регулярно закликає росію вивести так званих "російських миротворців"зі своєї території, але РФ відмовляється.</p>
<p>Source: <a href="https://www.ukrinform.ua/rubric-world/3706353-neviznane-pridnistrova-prosit-rosiu-zbilsiti-kilkist-mirotvorciv.html">https://www.ukrinform.ua/rubric-world/3706353-neviznane-pridnistrova-prosit-rosiu-zbilsiti-kilkist-mirotvorciv.html</a></p>