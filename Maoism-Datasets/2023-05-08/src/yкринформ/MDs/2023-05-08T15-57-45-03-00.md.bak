# З початку року бізнес вже отримав доступних кредитів на ₴28,3 мільярда

Authors: Ukrinform (Person)

Publisher: Укринформ (Organization)

Published Time: 2023-05-08T15:57:45+03:00

Modified Time: 2023-05-08T15:57:45+03:00

Description: З початку 2023 року банки видали підприємцям доступних кредитів на 28,3 млрд грн, з них за останній тиждень – на 416 млн грн. — Укрінформ.

Images: ["[630_360_16137...](https://static.ukrinform.com/photos/2021_02/thumb_files/630_360_1613724187-883.jpg)"]

Tags: ['Бізнес', 'Доступні кредити']

Type: Article

<!--METADATA-->

![](../Images/2023-05-08T15-57-45-03-00/630_360_1613724187-883.jpg) З початку2023 року банки видали підприємцям доступних кредитів на 28,3 млрд грн, з нихза останній тиждень – на 416 млн грн.

Про це повідомляє пресслужба [ ](https://www.me.gov.ua/News/Detail?lang=uk-UA&id=fe976a6c-5ca3-47ff-abea-737d29d03488&title=ZPochatku2023-Roku) , передаєУкрінформ.

«178 підприємців отримали за минулий тиждень кредити за урядовою програмою“Доступні кредити 5-7-9%” на загальну суму 416 млн грн. З початку 2023 рокубанки видали бізнесу 8 тисяч кредитів на 28,3 млрд грн», - йдеться вповідомленні.

За інформацією Мінекономіки, загалом від початку дії програми, з лютого 2020року, було видано 61,2 тис. кредитів на 195,3 млрд грн.

Найбільше підприємці взяли антикризових кредитів – 62 млрд грн та наантивоєнні цілі - 55 млрд грн. На рефінансування попередньо отриманих кредитівбуло видано 28,6 млрд грн, на інвестиційні цілі - 12,4 млрд грн.

Окрім того, аграрії отримали 29,7 млрд грн кредитних коштів на підтримку своєїдіяльності, торговельні компанії взяли 1,5 млрд грн кредитів для поповненняобігових коштів.

**Читайте також:** [ **кредитів** ](https://www.ukrinform.ua/rubric-economy/3703335-ukrainski-agrarii-z-pocatku-roku-zalucili-ponad-26-milardiv-kreditiv.html)

Найчастіше кредитуються за програмою підприємства, що працюють у сферахсільського господарства (54%), торгівлі та виробництва (23%), промисловоїпереробки (13%).

Серед регіонів лідерами за сумами укладених кредитних договорів є Львівська,Одеська, Дніпропетровська, Харківська, Київська, Вінницька області та м. Київ.

На сьогодні з 45 банків, які взяли участь у програмі, найбільшу кількістькредитів видали ПриватБанк (26,8 тис.), Ощадбанк (9,2 тис.) та Райффайзен БанкАваль (5,3 тис).

Як повідомлялося, урядова програма «Доступні кредити 5-7-9%» стартувала 1лютого 2020 року. У її межах діють три відсоткові ставки (залежно від датизаснування бізнесу та його розміру (річного обороту): 5% річних – якщо виручкадо 25 млн гривень і створюються мінімум 2 робочих місця протягом першогокварталу; 7% річних – для [ ](https://www.ukrinform.ua/tag-biznes) з виручкоюдо 25 млн гривень; 9% річних – для бізнесу з виручкою до 50 млн гривень. Уберезні 2023 року Кабінет Міністрів дозволив підприємцям із територій можливихбойових дій і деокупованих територій брати участь у державній програмі«Доступні кредити 5-7-9%».

Source: [https://www.ukrinform.ua/rubric-economy/3706359-z-pocatku-roku-biznes-vze-otrimav-dostupnih-kreditiv-na-283-milarda.html](https://www.ukrinform.ua/rubric-economy/3706359-z-pocatku-roku-biznes-vze-otrimav-dostupnih-kreditiv-na-283-milarda.html)