# Україна вшанувала пам'ять жертв концтабору «Маутгаузен» в Австрії

Authors: Ukrinform (Person)

Publisher: Укринформ (Organization)

Published Time: 2023-05-08T17:08:00+03:00

Modified Time: 2023-05-08T17:08:00+03:00

Description: Колектив Посольства України в Австрії вшанував пам'ять жертв концтабору "Маутгаузен", на місці якого у Верхній Австрії неподалік Лінца створений меморіальний комплекс. — Укрінформ.

Images: ["[630_360_16835...](https://static.ukrinform.com/photos/2023_05/thumb_files/630_360_1683554773-128.jpg)"]

Tags: ['Австрія', 'Друга світова', 'Україна', 'День пам’яті та примирення', 'Концтабір']

Type: Article

<!--METADATA-->

![](../Images/yкринформ/2023-05-08T17-08-00-03-00/630_360_1683554773-128.jpg) КолективПосольства України в Австрії вшанував пам'ять жертв концтабору "Маутгаузен",на місці якого у Верхній Австрії неподалік Лінца створений меморіальнийкомплекс.

Як передає Укрінформ, про це повідомляє Посольство України в РеспубліціАвстрія у [ ](https://www.facebook.com/ukremb.at/posts/553426813618509) .

"7 травня колектив Посольства України в Республіці [](https://www.ukrinform.ua/tag-avstria) разом з дипломатичним корпусом країниперебування, представниками духовенства та української громади взяли участь ущорічній церемонії вшанування пам’яті закатованих у таборі смерті Маутгаузен",- йдеться у повідомленні.

Традиційно українські вінки були покладені не лише до пам’ятника українськимв’язням, але й до пам’ятників представникам інших народів.

**Читайте також:** [ **концтабір** ](https://www.ukrinform.ua/rubric-regions/3691100-zelenskij-pokazav-genseku-radi-evropi-spravznij-konctabir-u-seli-na-cernigivsini.html)

Пам’ятник українським жертвам "Маутхаузена" встановлений у меморіальній зоніна місці колишніх бараків "СС", де держави створили окремі місця длявшанування пам’яті своїх співвітчизників. На зробленому з каміння пам’ятникузображена жінка-янгол, яка схилила голову, а в руках тримає калину. Внизугранітні блоки, на них – зроблений з металу терновий вінок та написиукраїнською та німецькою мовою: "Вічна пам'ять синам і донькам України".

"Маутгаузен" був єдиним концтабором на території Рейху, який за нацистськоюкласифікацією належав до "категорії ІІІ". Ця категорія означала – "знищеннячерез працю". Умови утримання у таборі були найтяжчими в системі нацистськихконцтаборів. За час існування концтабору через нього та його філії пройшлоблизько 200 тис. в'язнів 40 національностей, у т. ч. 8,5 тис. жінок. Середарештантів були також діти й підлітки. Загалом у концтаборі "Маутхаузен" тайого філіях з 1938 року і по 5 травня 1945 року загинуло близько 120 тис.осіб, у тому числі тисячі українців.

_Фото: Botschaft der Ukraine in Österreich, Facebook_

Source: [https://www.ukrinform.ua/rubric-world/3706392-ukraina-vsanuvala-pamat-zertv-konctaboru-mautgauzen-v-avstrii.html](https://www.ukrinform.ua/rubric-world/3706392-ukraina-vsanuvala-pamat-zertv-konctaboru-mautgauzen-v-avstrii.html)