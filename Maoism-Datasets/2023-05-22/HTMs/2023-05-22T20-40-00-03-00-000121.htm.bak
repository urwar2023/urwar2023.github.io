<html>
<head><style>img{height: auto; width: auto\9; width:100%;}</style></head>
<body>
<h1>Боррель закликав прискорити доставку військової допомоги Україні</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-05-22T20:40:00+03:00</p>
<p>Modified Time: 2023-05-22T20:40:00+03:00</p>
<p>Description: Високий представник ЄС Жозеп Боррель на засіданні Ради міністрів ЄС із закордонних справ закликав прискорити доставку в Україну військової допомоги та якнайшвидше опрацювати черговий фінансовий транш із Європейського фонду миру. — Укрінформ.</p>
<p>Images: ['<a href="https://static.ukrinform.com/photos/2022_11/thumb_files/630_360_1667561515-584.jpg">630_360_16675...</a>']</p>
<p>Tags: ['Україна', 'Зброя', 'Боррель', 'Війна з Росією']</p>
<p>Type: Article</p>
<!--METADATA-->

<p><img alt="" src="../Images/yкринформ/2023-05-22T20-40-00-03-00/630_360_1667561515-584.jpg" /> Високийпредставник ЄС Жозеп Боррель на засіданні Ради міністрів ЄС із закордоннихсправ закликав прискорити доставку в Україну військової допомоги таякнайшвидше опрацювати черговий фінансовий транш із Європейського фонду миру.</p>
<p>Про це він заявив на пресконференції за підсумками зустрічі європейськихміністрів закордонних справ, передає кореспондент Укрінформу.</p>
<p>«Успіх та обсяг української оборони залежать не лише від мужності військовихУкраїни та її народу, а й від темпів поставок боєприпасів та озброєння. Саметому наша військова допомога має тривати, збільшуватися та розвиватися,включаючи поставки більшої кількості систем протиповітряної оборони. Цекритично важливо, оскільки може принести реальні зміни на поле бою», - сказавБоррель.</p>
<p>Він наголосив, що кожен день затримки поставок вимірюється життями. «Річ не угрошах, а в людях, які гинуть або зазнають поранення. Я закликав усіхміністрів прискорити доставку та брати участь у спільному замовленнібоєприпасів для України, а також завершити роботу над наступним траншем зЄвропейського фонду миру», - наголосив високий представник <a href="https://www.ukrinform.ua/tag-evrosouz"></a> .</p>
<p>Він зауважив, що у межах Військової допоміжної місії ЄС (EUMAM-Ukraine) вжепройшли підготовку 15 тисяч українських військовослужбовців, плануєтьсяпідготувати ще стільки ж до кінця року.</p>
<p>Стосовно блокування Угорщиною чергового траншу фінансування для України зЄвропейського фонду миру та вимоги Будапешта зняти українські санкції з ОТР-банку Боррель зазначив, що розв'язання цього питання потребує «внутрішніхрозмов» серед країн ЄС.</p>
<p>«Двосторонні або багатосторонні контакти - ми маємо зробити все можливе, щобухвалити та доставити наступний пакет військової допомоги Україні. Якщо однакраїна-член має труднощі, маємо обговорити, що робити. Моя роль – говорити зусіма задля пошуку рішень. Досі ми були спроможні знайти рішення стосовно всіхтраншів військової допомоги. Я переконаний, що будемо здатні й надалі.Потрібні обговорення серед нас», - зауважив високий представник ЄС.</p>
<p><strong>Читайте також:</strong> <a href="https://www.ukrinform.ua/rubric-world/3712629-dla-novogo-paketu-sankcij-es-proti-rosii-pereskod-nemae-e-tehnicni-pitanna-glava-mzs-avstrii.html"> </a></p>
<p>Як повідомлялося, у Брюсселі відбулася зустріч Ради міністрів ЄС іззакордонних справ, яка розглянула найважливіші питання зовнішньої політики ЄС,зокрема, продовження військової допомоги для України. Завтра Рада міністрів ЄСпродовжить обговорення питань оборони і безпеки, а в середу проведе дискусіїнавколо торговельної політики ЄС.</p>
<p>Source: <a href="https://www.ukrinform.ua/rubric-world/3712777-borrel-zaklikav-priskoriti-dostavku-vijskovoi-dopomogi-ukraini.html">https://www.ukrinform.ua/rubric-world/3712777-borrel-zaklikav-priskoriti-dostavku-vijskovoi-dopomogi-ukraini.html</a></p>
</body>
</html>