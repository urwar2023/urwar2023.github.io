# Шмигаль сказав, скільки газу має бути у сховищах на початок опалювального сезону

Authors: Ukrinform (Person)

Publisher: Укринформ (Organization)

Published Time: 2023-05-22T-52:36:47+03:00

Modified Time: 2023-05-22T21:36:47+03:00

Description: На початок осінньо-зимового періоду запас газу в українських сховищах має становити понад 14 мільярдів кубометрів. — Укрінформ.

Images: ['[630_360_16847...](https://static.ukrinform.com/photos/2023_05/thumb_files/630_360_1684780551-929.png)']

Tags: ['Газ', 'Опалювальний сезон', 'Шмигаль']

Type: Article

<!--METADATA-->

![](../Images/yкринформ/2023-05-22T-52-36-47-03-00/630_360_1684780551-929.png) Напочаток осінньо-зимового періоду запас газу в українських сховищах маєстановити понад 14 мільярдів кубометрів.

Про це Прем'єр-міністр України Денис Шмигаль написав у [](https://t.me/Denys_Smyhal/5273) за результатами засідання Антикризовогоенергетичного штабу, передає Укрінформ.

«Головна тема — старт підготовки до наступного опалювального сезону.Визначили, що на початок осінньо-зимового періоду запас [](https://www.ukrinform.ua/tag-gaz) у сховищах має становити понад 14мільярдів кубометрів. Наша стратегічна мета - мінімізувати імпорт газу вУкраїну за рахунок збільшення власного газовидобутку», - зазначив Шмигаль.

За його словами, на засіданні Антикризового енергетичного штабу такожобговорювалася ситуація в електроенергетиці. Шмигаль зауважив, що було данодоручення збільшити можливості експорту-імпорту електроенергії з ЄС.

«З усіма присутніми енергетичними підприємствами погодили план відновлення допочатку опалювального сезону 1710 МВт генеруючих потужностей», - наголосиввін.

**Читайте також:** [ **Шмигаль** ](https://www.ukrinform.ua/rubric-economy/3711462-ne-prosto-remontuemo-smigal-rozpoviv-pro-pidgotovku-do-novogo-opaluvalnogo-sezonu.html)

Прем'єр-міністр повідомив, що Міністерство енергетики та Міністерствоінфраструктури отримали завдання забезпечити роботу щодо захисту відросійських дронів і ракет генеруючих потужностей та систем розподілу.

На засіданні також розглянуто пропозицію з децентралізації енергомережі,зокрема залучення громад до розбудови розосередженої генерації, зазначивШмигаль.

Як повідомляв Укрінформ, [ ](https://www.ukrinform.ua/rubric-economy/3709149-v-opaluvalnij-sezon-ukraina-zajde-zi-znacno-mensim-zapasom-micnosti-dtek.html) висловив думку, що у наступний опалювальний сезонукраїнська енергосистема зайде зі значно меншим запасом міцності. Потрібносуттєво пришвидшити темпи ремонтних робіт, аби не повернутися до відключеньелектроенергії.

_Фото: Денис Шмигаль, Телеграм_

Source: [https://www.ukrinform.ua/rubric-economy/3712793-smigal-skazav-skilki-gazu-mae-buti-u-shovisah-na-pocatok-opaluvalnogo-sezonu.html](https://www.ukrinform.ua/rubric-economy/3712793-smigal-skazav-skilki-gazu-mae-buti-u-shovisah-na-pocatok-opaluvalnogo-sezonu.html)