<h1>Буде ще зброя для наших воїнів: Зеленський анонсував нові зустрічі та переговори</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-05-22T18:25:00+03:00</p>
<p>Modified Time: 2023-05-22T18:25:00+03:00</p>
<p>Description: Щотижня додаємо змісту для України від саміту НАТО у Вільнюсі. — Укрінформ.</p>
<p>Images: ['<a href="https://static.ukrinform.com/photos/2023_05/thumb_files/630_360_1684769090-106.jpeg">630_360_16847...</a>']</p>
<p>Tags: ['Зброя', 'Звернення', 'Зеленський', 'Війна з Росією']</p>
<p>Type: Article</p>
<!--METADATA-->

<p><img alt="" src="../Images/2023-05-22T18-25-00-03-00/630_360_1684769090-106.jpeg" /> Щотижнядодаємо змісту для України від саміту НАТО у Вільнюсі.</p>
<p>Про це заявив у вечірньому відеозверненні Президент Володимир Зеленський,передає Укрінформ з посиланням на <a href="https://www.president.gov.ua/news/shotizhnya-dodayemo-zmistu-dlya-ukrayini-vid-samitu-nato-u-v-83105"></a> .</p>
<p>Відео: <a href="https://www.youtube.com/watch?v=raaCFAMR5kg"> </a></p>
<p><strong>Бажаю здоровʼя, шановні українці!</strong></p>
<p>Ми вже почали готувати цей і найближчі тижні. Очікуємо на нові зустрічі тапереговори, поки більшою мірою – візити до нас, у нашу державу. Буде ще зброядля наших воїнів.</p>
<p>Щотижня додаємо змісту для України від саміту у Вільнюсі. Ми робимо все, щобрішення на саміті для нас було саме таким, яке спрацює. Подивимось, але, тимне менш, ми працюємо над цим.</p>
<p>До речі, сьогодні є важлива декларація від Парламентської асамблеї НАТО. Речіназвані своїми іменами – чітке визнання геноцидом злочинів Росії проти нашоїдержави, чітке засудження рашистської ідеології. Це правильна основа і дляінших міжнародних організацій.</p>
<p>Готуємося до кількох проміжних безпекових заходів у країнах-сусідках – тих,які нас найбільше підтримують. Будуть і нові звернення заради розуміння світомУкраїни, заради зміцнення наших звʼязків із партнерами.</p>
<p>І така наша інтенсивна зовнішня політика, різні нестандартні формати, максимумкорисної уваги світу до України, до нашого захисту – будемо все цепродовжувати. Щоразу більше результатів для України – ППО, артилерія,бронетехніка, снаряди, тренування – все це обовʼязково.</p>
<p>Хочу подякувати сьогодні всім нашим воїнам, які захищають небо. Відучорашнього вечора й до сьогоднішнього ранку збито 25 «Шахедів». 25 із 25.Відмінний результат. І кожне таке збиття – це врятовані життя людей, це нашаврятована інфраструктура. Дякую!</p>
<p>Вдалося збити й частину ракет терористів, але, на жаль, не всі. На жаль, буливлучання. Дніпро й Харків, Одеса та Львів, Київ і Запоріжжя – усі наші міста йгромади мають отримати повноцінний повітряний щит. Дуже активно працюємо надцим разом із партнерами.</p>
<p>Сьогодні варто відзначити підрозділи ОСУВ «Хортиця» – найбільш стійкі таефективні, найбільш результативні. 3-тя та 5-та окремі штурмові бригади, 80-таокрема десантно-штурмова бригада, 93-тя окрема механізована бригада «ХолоднийЯр», 214-й окремий батальйон спеціального призначення… Дякую вам, воїни! ЦеБахмутський напрямок, це надзвичайна сила наших людей.</p>
<p>Слава всім нашим воїнам, які знищують ворога!</p>
<p>Слава всім, хто береже наші міста від атак терористів!</p>
<p>Слава всім, хто щодня робить ближчою нашу перемогу!</p>
<p>Дякую всім у світі, хто нас підтримує! Дякую вам!</p>
<p><strong>Слава Україні!</strong></p>
<p><em>Фото: ОП</em></p>
<p>Source: <a href="https://www.ukrinform.ua/rubric-ato/3712719-bude-se-zbroa-dla-nasih-voiniv-zelenskij-anonsuvav-novi-zustrici-ta-peregovori.html">https://www.ukrinform.ua/rubric-ato/3712719-bude-se-zbroa-dla-nasih-voiniv-zelenskij-anonsuvav-novi-zustrici-ta-peregovori.html</a></p>