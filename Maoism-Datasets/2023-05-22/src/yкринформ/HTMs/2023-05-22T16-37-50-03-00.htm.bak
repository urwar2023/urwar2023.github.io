<h1>Лідери ЄС і Кореї заявили про підтримку України і закликали Росію негайно вивести війська</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-05-22T16:37:50+03:00</p>
<p>Modified Time: 2023-05-22T16:37:50+03:00</p>
<p>Description: Лідери ЄС та Південної Кореї закликали Росію негайно вивести війська з усієї території України і заявили про готовність підтримувати Київ стільки, скільки буде потрібно. — Укрінформ.</p>
<p>Images: ['<a href="https://static.ukrinform.com/photos/2023_05/thumb_files/630_360_1684762460-368.jpeg">630_360_16847...</a>']</p>
<p>Tags: ['Євросоюз', 'Корея', 'Україна', 'Росія']</p>
<p>Type: Article</p>
<!--METADATA-->

<p><img alt="" src="../Images/2023-05-22T16-37-50-03-00/630_360_1684762460-368.jpeg" /> Лідери ЄСта Південної Кореї закликали Росію негайно вивести війська з усієї територіїУкраїни і заявили про готовність підтримувати Київ стільки, скільки будепотрібно.</p>
<p>Про це йдеться у <a href="http://ec.europa.eu/commission/presscorner/detail/en/statement_23_2863"></a>президента Європейської ради Шарля Мішеля, голови Єврокомісії Урсули фон дерЛяєн та президента Республіки Корея Юн Сок Йоля за підсумками саміту, щовідбувся в Сеулі 22 травня, передає Укрінформ.</p>
<p>«Ми, лідери Європейського Союзу та Республіки Корея… підтверджуємо рішучезасудження російської агресивної війни проти України, яка є грубим порушеннямміжнародного права», - йдеться у документі.</p>
<p>Сторони підтвердили зобов’язання щодо дотримання Хартії ООН, висловилинепохитну підтримку незалежності, суверенітету та територіальної цілісностіУкраїни в межах її міжнародно визнаних кордонів та її невід’ємне право насамооборону проти російської агресії.</p>
<p>« <a href="https://www.ukrinform.ua/tag-rosia"> </a> має припинити свою агресію танегайно, повністю та безумовно вивести всі свої війська з усієї територіїУкраїни в межах її міжнародно визнаних кордонів. Міжнародне гуманітарне право,включаючи правила поводження з військовополоненими, а також міжнародні правалюдини, мають дотримуватися», - наголосили учасники саміту.</p>
<p>Вони висловили підтримку зусиллям із забезпечення відповідальності за воєннізлочини та інші порушення міжнародного права, вчинені Росією проти України, тапідтвердили підтримку роботи Міжнародного кримінального суду.</p>
<p>«Ми погодилися продовжити та посилити колективний тиск на Росію, зокремашляхом запровадження відповідних обмежувальних заходів. Ми віддані підтримцівідновлення та відбудови України та рішучі щодо готовності підтримуватиУкраїну так довго, як це буде необхідно. Ми обговорили шляхи збільшенняпідтримки України з метою забезпечення її фінансових, матеріальних, безпековихта гуманітарних потреб», - йдеться у документі.</p>
<p>За словами лідерів ЄС і Кореї, весь світ нині стикається із загрозами для мирута безпеки, зокрема через наслідки загарбницької війни РФ проти України,ядерні та ракетні програми КНДР тощо. Серед інших дестабілізуючих чинниківвони згадали повільні темпи відновлення після глобальної пандемії, кліматичнізміни, погіршення продовольчої та енергетичної безпеки.</p>
<p>Сторони погодилися працювати над вирішенням цих проблем та розширюватистратегічне співробітництво.</p>
<p><strong>Читайте також:</strong> <a href="https://www.ukrinform.ua/rubric-world/3711805-rosia-ne-moze-zaproponuvati-globalnomu-pivdnu-nicogo-krim-zbroi-ta-najmanciv-fon-der-laen.html"> <strong>Ляєн</strong> </a></p>
<p>Як повідомлялося, після участі в саміті Групи семи у японській Хіросіміпрезидент Євроради Шарль Мішель та голова Єврокомісії Урсула фон дер Ляєнвідбули до Сеула, де відбувся саміт ЄС-Республіка Корея. Учасники заходурозглянули широке коло двосторонніх відносин, включаючи проблеми безпеки,розвиток двостороннього співробітництва й торгівлі, співпрацю для досягненняЦілей сталого розвитку ООН.</p>
<p>Фото: EPA/UPG</p>
<p>Source: <a href="https://www.ukrinform.ua/rubric-world/3712665-lideri-es-i-korei-zaavili-pro-pidtrimku-ukraini-i-zaklikali-rosiu-negajno-vivesti-vijska.html">https://www.ukrinform.ua/rubric-world/3712665-lideri-es-i-korei-zaavili-pro-pidtrimku-ukraini-i-zaklikali-rosiu-negajno-vivesti-vijska.html</a></p>