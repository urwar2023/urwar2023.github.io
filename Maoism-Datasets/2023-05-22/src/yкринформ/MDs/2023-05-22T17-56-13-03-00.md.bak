# Спротив Росії та відновленні України: Нацбанк презентував нову стратегію

Authors: Ukrinform (Person)

Publisher: Укринформ (Organization)

Published Time: 2023-05-22T17:56:13+03:00

Modified Time: 2023-05-22T17:56:13+03:00

Description: Національний банк представив нову Стратегію до 2025 року, що сфокусована на спротиві російської агресії та відновленні країни. — Укрінформ.

Images: ['[630_360_16835...](https://static.ukrinform.com/photos/2023_05/thumb_files/630_360_1683564608-130.jpg)']

Tags: ['Нацбанк', 'Андрій Пишний']

Type: Article

<!--METADATA-->

![](../Images/2023-05-22T17-56-13-03-00/630_360_1683564608-130.jpg)Національний банк представив нову Стратегію до 2025 року, що сфокусована наспротиві російської агресії та відновленні країни.

Про це під час презентації Стратегії сказав голова Національного банку АндрійПишний, повідомляє кореспондент Укрінформу.

«Фінансовий сектор та центробанк тримає фінансову оборону ось вже 453 дніповномасштабної війни. Водночас нам вдається розвиватися, думати наперспективу та рухатись вперед. Ми маємо свій сектор відповідальності і в йогомежах повинні дати впевненість у фінансовій стабільності і українцям, і уряду,і учасникам фінансового ринку, і міжнародним партнерам», - сказав Пишний.

Він зазначив, що робота над новою Стратегією розпочалась у січні 2023 року.Реалізація Стратегії здійснюватиметься у 24 стратегічних ініціативах, надосягненні яких центральний банк зосередить свої зусилля упродовж наступнихроків.

Стратегічні завдання Національного банку враховують виклики, що постають удвох векторах: спротив російської агресії та відновлення країни.

З огляду на це передбачені Стратегією ініціативи та заходи умовно поділені нафокуси.

«Фокус спротиву» - короткострокові заходи, спрямовані на забезпеченнястабільності та недопущення погіршення ситуації у фінансовій системі таекономіці загалом, включаючи застосування інструментів для контролю надінфляцією та курсом національної валюти, підтримання банківської системи.

**Читайте також:** [ ](https://www.ukrinform.ua/rubric-economy/3709638-ricnij-zvit-nbu-popri-vijnu-vdalosa-zberegti-makrofinansovu-stabilnist-ta-doviru-gromadan.html)

«Фокус відновлення» - середньострокові заходи для запуску перетворень, щостануть основою майбутньої відбудови та зростання економіки (зниженнябюрократичних барʼєрів, підвищення прозорості та конкурентності середовища,залучення інвестицій).

"Назва нашої нової Стратегії – Фінансова фортеця України. Влучна та зрозумілааналогія. Адже фінансова екосистема має бути саме такою неприступною фортецеюдля ворога, а ми, її архітектори, повинні робити все, що пришвидшує Перемогу",– розповів Голова Національного банку.

Як повідомляється на [ ](https://bank.gov.ua/ua/news/all/finansova-fortetsya-ukrayini-nbu-prezentuvav-novu-strategiyu-sfokuso-vanu-na-sprotivi-rosiyskiy-agresiyi-ta-vidnovlenni-krayini) , реалізація Стратегії буде здійснюватись за5 цілями.

**Перша ціль: "Стійка гривня"**

У її межах передбачається досягнення цінової стабільності та курсовоїстійкості завдяки:

* розробленню стратегії повернення до інфляційного таргетування, валютної лібералізації та переходу до гнучкого обмінного курсу;   * поступовому послабленню та зняттю валютних обмежень;   * поступовому переходу до гнучкості обмінного курсу;   * поверненню фокусу монетарної політики на інфляцію.

**Друга ціль: "Фінансова стабільність"**

Реалізація її передбачає втілення таких стратегічних ініціатив:

* збалансоване регулювання та нагляд, спрямовані на розвиток;   * стійка та спроможна банківська система;   * страховий ринок готовий підтримувати відновлення;   * небанківський фінансовий та платіжний ринок – прозорий та технологічний;   * надійна та стійка інфраструктура фінансового ринку.

**Третя ціль: "Фінансова система працює на відновлення країни"**

Регулятор у межах свого мандата стимулюватиме якісний розвиток фінансовогоринку за допомогою п’яти ініціатив, що увійшли до цієї цілі:

* відповідальний фінансовий ринок;   * розвинений кредитний ринок;   * розвинений ринок страхових послуг;   * розвинена інфраструктура ринків капіталу;   * фінансово грамотне населення та підприємці.

**Четверта ціль: "Сучасні фінансові послуги"**

На реалізацію цієї цілі спрямовуватимуться ініціативи:

* фінансовий ринок – цифрова фортеця;   * Power banking 2.0 – відновлення інфраструктури на деокупованих територіях;   * технологічний розвиток фінансового ринку;   * стійкість, ефективність та клієнтоорієнтованість готівкового обігу;   * віртуальні активи та цифрові гроші НБУ – чітке регулювання для забезпечення монетарного суверенітету;   * цифрові фінансові послуги – частина цифрової країни.

**П’ята ціль: "Ефективний центральний банк"**

* Досягнення цієї цілі передбачає реалізацію таких семи ініціатив:   * голос НБУ – посилення комунікацій регулятора;   * розвиток інституційних відносин зі стейкхолдерами;   * міжнародна співпраця та обмін експертизою;   * європейська інтеграція фінансового сектору;   * ефективна операційна діяльність;   * цифрова трансформація НБУ;   * людський капітал – основний актив НБУ.

Як повідомляв Укрінформ, попередня Стратегія [ ](https://www.ukrinform.ua/tag-nacbank) була презентована у 2021 році і була розрахована до 2025 року.

Source: [https://www.ukrinform.ua/rubric-economy/3712704-sprotiv-rosii-ta-vidnovlenni-ukraini-nacbank-prezentuvav-novu-strategiu.html](https://www.ukrinform.ua/rubric-economy/3712704-sprotiv-rosii-ta-vidnovlenni-ukraini-nacbank-prezentuvav-novu-strategiu.html)