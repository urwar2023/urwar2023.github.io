# Україна може отримати угоду про гарантії безпеки в липні цього року - WSJ

Authors: Ukrinform (Person)

Publisher: Укринформ (Organization)

Published Time: 2023-05-23T00:40:00+03:00

Modified Time: 2023-05-23T00:40:00+03:00

Description: Країни-члени Північноатлантичного альянсу розглядають можливість підписання Угоди про гарантії безпеки для України за прикладом ізраїльської моделі вже в липні цього року, за підсумками саміту НАТО в Вільнюсі. — Укрінформ.

Images: ['[630_360_15135...](https://static.ukrinform.com/photos/2017_12/thumb_files/630_360_1513595168-1855.jpg)']

Tags: ['Дуда', 'Польща', 'Саміт НАТО', 'Україна', 'Безпека', 'Війна з Росією', 'The Wall Street Journal ']

Type: Article

<!--METADATA-->

![](../Images/2023-05-23T00-40-00-03-00/630_360_1513595168-1855.jpg) Країни-члени Північноатлантичного альянсу розглядають можливість підписання Угоди прогарантії безпеки для України за прикладом ізраїльської моделі вже в липніцього року, за підсумками саміту НАТО в Вільнюсі.

Про це розповів в інтерв’ю [ ](https://www.wsj.com/articles/to-aid-ukraine-in-fight-against-russia-allies-look-to-security-model-like-israels-8a05f0e5?st=sfxaoth81fe338x&reflink=desktopwebshare_permalink)президент Республіки Польща Анджей Дуда, передає Укрінформ.

«Байден, який відвідав Польщу в лютому, обговорював концепцію ізраїльськоїмоделі. Зараз вона набирає популярності серед західних союзників як частинапорядку денного саміту НАТО, який відбудеться в липні у Вільнюсі», - зауваживу цьому зв’язку польський лідер.

Очікується, що угода з питань безпеки, заснована на пропозиції, відомій якКиївський договір [ ](https://www.ukrinform.ua/tag-nacbezpeka) , будепідписана за підсумками саміту НАТО. За словами Дуди, в угоді визначатиметьсяпріоритет передачі зброї та передових технологій Україні.

Водночас, за словами західних посадовців, знайомих із переговорами, ця угодабуде пов’язана з процесом просування України до майбутнього членства в НАТО,але не дозволить де-факто втягнути Організацію Північноатлантичного договору вконфлікт із Росією.

**Читайте також:** [ **НАТО** ](https://www.ukrinform.ua/rubric-world/3711057-nato-na-samiti-u-vilnusi-zatverdit-velikij-plan-reaguvanna-na-vipadok-ataki-rosii-zmi.html)

«Дискусії з цього приводу тривають прямо зараз», — сказав Дуда.

Як повідомляв Укрінформ, Президент України Володимир Зеленський перед самітомG7, який відбувся минулого тижня в Японії, закликав країни «Групи семи»визначитися щодо гарантій безпеки для України до зустрічі лідерів НАТО уВільнюсі.

Source: [https://www.ukrinform.ua/rubric-polytics/3712818-ukraina-moze-otrimati-ugodu-pro-garantii-bezpeki-v-lipni-cogo-roku-wsj.html](https://www.ukrinform.ua/rubric-polytics/3712818-ukraina-moze-otrimati-ugodu-pro-garantii-bezpeki-v-lipni-cogo-roku-wsj.html)