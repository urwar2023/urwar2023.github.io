# У Хіросімі Україна була почесним учасником роботи «Великої сімки», а українська тематика — центральною — Президент

Author: ['АРМІЯINFORM']

Time: 2023-05-21T91:00:00-04:00

Description: https://www.youtube.com/watch?v=ojRWmYM6oFI    Дорогі українці!    Завершуємо цей дуже... Война с Украиной 2022, Война с Украиной последние новости сегодня, Новости война с Украиной 2022 последние на сегодня, Будет ли война между Украиной и Россией и когда, Война с Украиной в 2022 году будет или нет,  Будет ли война с Украиной в ближайшее время что говорят,  Война с Украиной новости,  Новости Украины сегодня,  Украинские новости в украинских СМИ на русском

Images: []

Tags: ['STOPRUSSIA', 'АГРЕСІЯ РФ', 'ВІДЕОЗВЕРНЕННЯ ПРЕЗИДЕНТА УКРАЇНИ', 'ВІЙНА', 'ВОЛОДИМИР ЗЕЛЕНСЬКИЙ', 'ВТОРГНЕННЯ РФ', 'ОФІС ПРЕЗИДЕНТА УКРАЇНИ']

Category: News

<!--METADATA-->

**Дорогі українці!**

Завершуємо цей дуже непростий, але дуже важливий тиждень. У п’ятницю — Лігаарабських держав. Субота й неділя — G7 плюс Україна та ще розширений формат —сім плюс партнери, зокрема Глобальний Південь, плюс Україна. Інтенсивно.

Світ чує нашу позицію. Захист і гарантії безпеки, повернення всіх нашихтериторій, всіх наших людей, справедливість, реалізація нашої формули миру…Щодо кожного суттєвого для України пункту маємо порозуміння зі світовоюбільшістю. І разом будемо збільшувати український потенціал.

Цієї суботи — День науки в Україні, і що більше ми даємо Україні можливостей,то більше ми даємо й усім, хто працює в цій шляхетній сфері. Я вітаю всіхнаших науковців!

Сьогодні, у неділю, тут, у Хіросімі, Україна була справді почесним учасникомроботи «Великої сімки». Українська тематика — центральна, шана до всіхукраїнців — особлива. Дякую «Сімці»!

Зустріч із Президентом Байденом — і, як завжди, стаємо сильнішими після такихпереговорів. Зустріч із лідером Індонезії — змістовно. Зустріч із ПрезидентомРеспубліки Корея — є потенціал для міцних відносин. Зустріч із Премʼєр-міністром Канади Трюдо — дякую, Джастіне, тобі. Поспілкувався з лідерамиВ’єтнаму та Австралії. Окремо й детально говорили з Прем’єр-міністром Японії —будемо посилювати співпрацю.

Була й дуже важлива церемонія та звернення у музеї миру в Хіросімі…

Наша єдність зі світом, наш захист для українців та наша сила — силаУкраїнської держави — буде і найбільш достойним ушануванням пам’яті нашихлюдей — різних поколінь, — чиє життя було зламане та розтоптане російськимзлом, цією багатолітньою тиранією, яка змінює форму, але вбиває однаковожорстоко.

Сьогодні — День пам’яті жертв політичних репресій… День пам’яті всіх, хто бувубитий за роки радянського режиму. Не забуваємо, що було, не забуваємо, коговтратили, і не забуваємо, що ми зобов’язані бути сильними.

І будемо завжди.

**Слава Україні!**

Source: [https://armyinform.com.ua/2023/05/21/u-hirosimi-ukrayina-bula-pochesnym-uchasnykom-roboty-velykoyi-simky-a-ukrayinska-tematyka-czentralnoyu-prezydent/](https://armyinform.com.ua/2023/05/21/u-hirosimi-ukrayina-bula-pochesnym-uchasnykom-roboty-velykoyi-simky-a-ukrayinska-tematyka-czentralnoyu-prezydent/)