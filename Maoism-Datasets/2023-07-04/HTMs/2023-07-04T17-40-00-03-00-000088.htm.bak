<html>
<head><style>img{height: auto; width: auto\9; width:100%;}</style></head>
<body>
<h1>Столтенберг і Зеленський обговорили підготовку до саміту НАТО</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-07-04T17:40:00+03:00</p>
<p>Modified Time: 2023-07-04T17:40:00+03:00</p>
<p>Description: Генеральний секретар НАТО Єнс Столтенберг обговорив із Президентом Володимиром Зеленським останні події в Україні та підготовку до саміту НАТО. — Укрінформ.</p>
<p>Images: ['<a href="https://static.ukrinform.com/photos/2023_04/thumb_files/630_360_1681991498-985.jpeg">630_360_16819...</a>']</p>
<p>Tags: ['НАТО', 'Столтенберг', 'Зеленський']</p>
<p>Type: Article</p>
<!--METADATA-->

<p><img alt="" src="../Images/yкринформ/2023-07-04T17-40-00-03-00/630_360_1681991498-985.jpeg" />Генеральний секретар НАТО Єнс Столтенберг обговорив із Президентом ВолодимиромЗеленським останні події в Україні та підготовку до саміту НАТО.</p>
<p>Про це Столтенберг написав у <a href="https://twitter.com/jensstoltenberg/status/1676230803561259010"> Твіттері</a> , передаєУкрінформ.</p>
<p>«Дуже хороша розмова із Президентом Зеленським про останні події в Україні танашу підготовку до саміту НАТО», – зазначив Столтенберг.</p>
<p>За його словами, у Вільнюсі члени Альянсу ухвалять рішення щодо посиленнядовгострокової підтримки, покращення політичних зв’язків і наближення Українидо <a href="https://www.ukrinform.ua/tag-nato"> НАТО </a> .</p>
<p><strong>Читайте також:</strong> <a href="https://www.ukrinform.ua/rubric-world/3731233-stoltenberg-ise-na-rik-zalisitsa-na-posadi-genseka-nato.html"> Столтенберг іще на рік залишиться на посаді генсека<strong>НАТО</strong> </a></p>
<p>"Напередодні Вільнюського саміту НАТО 11-12 липня провів телефонну розмову зЄнсом Столтенбергом – Генеральним секретарем NATO... Скоординували позиціїнапередодні Вільнюського саміту НАТО, та обговорили ситуацію на фронті таостанні події всередині Росії", - написав Президент Володимир Зеленський у <a href="https://twitter.com/ZelenskyyUa/status/1676274091681095685">Твіттері </a> .</p>
<p>Він подякував Єнсу Столтенбергу за особисті зусилля щодо підтримкиєвроатлантичних прагнень України.</p>
<p>Глава Української держави привітав Єнса Столтенберга з рішенням членів Альянсупродовжити термін його повноважень на посаді Генерального секретаря ще на рік.</p>
<p>Як повідомлялося, 11-12 липня у Вільнюсі відбудеться саміт НАТО, під час якогоодним з головних питань для обговорення на рівні глав держав та урядів країн-союзниць буде продовження військової допомоги для України, а також заходи зізміцнення системи стримування й оборони Альянсу.</p>
<p>Source: <a href="https://www.ukrinform.ua/rubric-polytics/3731422-stoltenberg-i-zelenskij-obgovorili-pidgotovku-do-samitu-nato.html">https://www.ukrinform.ua/rubric-polytics/3731422-stoltenberg-i-zelenskij-obgovorili-pidgotovku-do-samitu-nato.html</a></p>
</body>
</html>