<html>
<head><style>img{height: auto; width: auto\9; width:100%;}</style></head>
<body>
<h1>Удар по Первомайському: у спецпідрозділі Kraken пов'язують обстріл із похороном побратима</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-07-04T19:25:35+03:00</p>
<p>Modified Time: 2023-07-04T19:25:35+03:00</p>
<p>Description: У спецпідрозділі Kraken упевнені, що удар по Первомайському на Харківщині пов’язаний із похороном їхнього побратима Олега Фадєєнка на псевдо “Малиш”, який помер у шпиталі від отриманого під Бахмутом поранення. — Укрінформ.</p>
<p>Images: ['<a href="https://static.ukrinform.com/photos/2023_07/thumb_files/630_360_1688487909-938.jpeg">630_360_16884...</a>']</p>
<p>Tags: ['Обстріл', 'Похорон', 'Харківщина', 'Війна з Росією']</p>
<p>Type: Article</p>
<!--METADATA-->

<p><img alt="" src="../Images/yкринформ/2023-07-04T19-25-35-03-00/630_360_1688487909-938.jpeg" /> Успецпідрозділі Kraken упевнені, що удар по Первомайському на Харківщиніпов’язаний із похороном їхнього побратима Олега Фадєєнка на псевдо “Малиш”,який помер у шпиталі від отриманого під Бахмутом поранення.</p>
<p>Про це написав у <a href="https://t.me/natsionalKharkiv/6137?single"> Телеграмі </a>начальник штабу спецпідрозділу ГУР Kraken Костянтин Немічев, передаєУкрінформ.</p>
<p>“Під час прощання з нашим побратимом Олегом Фадєєнком русня завдала ракетногоудару по Первомайському на <a href="https://www.ukrinform.ua/tag-harkivsina"> Харківщині </a> . Нічого нового. Ніякої честі. Замість того, щоб воювати звійськовими, вони продовжують бити по цивільному населенню. Влучання було вбудинок, який взагалі знаходиться за 800 метрів від місця проведення заходу.Проте, що це був цілеспрямований удар по людях, що прийшли попрощатися зОлегом, сумнівів нема, адже за весь час війни це третій прильот по місту”, -написав Немічев.</p>
<p>Про прощання з “Малишом”, який служив у Kraken, а згодом - у 3-ій ОШБ,повідомляли публічно органи місцевої влади - як і у випадку з іншими загиблимизахисниками з Харківщини.</p>
<p>“Я знав його з підліткового віку. Він дорослішав, мужнів у мене на очах.Здавалося, звичайні закони всесвіту на нього не діють. Наче він живе за своїмиокремими правилами. Він був втіленням справедливості в силі. Він був тим, хтовмів опанувати темперамент, скувати його в кайдани, тримати на ланцюгах і впотрібний час випустити свого Кракена на боротьбу зі злом. Але клята війназабрала його життя. Покійся з миром. У цьому житті ти зробив дуже багато. Твоясправа житиме вічно”, - написав напередодні у <a href="https://www.facebook.com/Baksheiev.Mykola/posts/pfbid0t4dWNo3Fb2QgfoqDfEtFazH3V1RkaGZT8yF4qpZwnMfnHBnt9CL8vkWSkdi5GP8kl"> Фейсбуці</a>міський голова Первомайського Микола Бакшеєв.</p>
<p><strong>Читайте також:</strong> <a href="https://www.ukrinform.ua/rubric-regions/3731455-kilkist-poranenih-u-pervomajskomu-zrosla-do-43-sered-nih-12-ditej.html"> Кількість поранених у <strong>Первомайс</strong> ькому зросла до 43,серед них - 12 дітей </a></p>
<p>Один із бійців Kraken Сергій Величко, який був на прощанні з Фадєєнком уПервомайському, <a href="https://t.me/kharkivlife/63469"> повідомив </a> , що ніхто злюдей, які прийшли провести “Малиша”, не постраждав.</p>
<p>Величко зазначив, що українські захисники помстяться за такий ниций удар.</p>
<p>Про те, що обстріл пов’язаний із похороном, раніше в <a href="https://www.ukrinform.ua/rubric-regions/3731350-kilkist-postrazdalih-vid-obstrilu-u-pervomajskomu-zrosla-do-31.html"> коментарі</a> Укрінформу висловився і першийзаступник міського голови Первомайського Антон Орєхов.</p>
<p>Як повідомляв Укрінформ, близько 13:35 4 липня росіяни <a href="https://www.ukrinform.ua/rubric-ato/3731292-rosiani-zavdali-udaru-po-pervomajskomu-na-harkivsini-12-postrazdalih.html"> обстріляли містоПервомайський </a> . За данимиобласної прокуратури, загарбники використали ракету “Іскандер”. На цей часвідомо про 43 постраждалих, серед яких 12 - діти. У місті пошкоджено скління,балкони та двері дев’яти багатоповерхових будинків. Окрім того, згоріло чотириавтомобілі, а також один автомобіль пошкоджено.</p>
<p>Source: <a href="https://www.ukrinform.ua/rubric-regions/3731475-udar-po-pervomajskomu-u-specpidrozdili-kraken-povazuut-obstril-iz-pohoronom-pobratima.html">https://www.ukrinform.ua/rubric-regions/3731475-udar-po-pervomajskomu-u-specpidrozdili-kraken-povazuut-obstril-iz-pohoronom-pobratima.html</a></p>
</body>
</html>