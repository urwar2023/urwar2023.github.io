<html>
<head><style>img{height: auto; width: auto\9; width:100%;}</style></head>
<body>
<h1>ЄС засудив політичні репресії у Росії</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-07-04T17:14:25+03:00</p>
<p>Modified Time: 2023-07-04T17:14:25+03:00</p>
<p>Description: Останні події у Росії свідчать про продовження репресій і утисків проти будь-якої критики та про наступ на права людини, у зв’язку з чим ЄС закликає Кремль виконувати власні міжнародні зобов’язання та звільнити політичних в’язнів. — Укрінформ.</p>
<p>Images: ['<a href="https://static.ukrinform.com/photos/2019_07/thumb_files/630_360_1562308141-294.jpg">630_360_15623...</a>']</p>
<p>Tags: ['Права людини', 'Репресії', 'Росія']</p>
<p>Type: Article</p>
<!--METADATA-->

<p><img alt="" src="../Images/yкринформ/2023-07-04T17-14-25-03-00/630_360_1562308141-294.jpg" /> Останніподії у Росії свідчать про продовження репресій і утисків проти будь-якоїкритики та про наступ на права людини, у зв’язку з чим ЄС закликає Кремльвиконувати власні міжнародні зобов’язання та звільнити політичних в’язнів.</p>
<p>Як повідомляє Укрінформ, про це йдеться у заяві речника ЄС, оприлюдненій на <a href="https://www.eeas.europa.eu/eeas/russia-statement-spokesperson-continued-repression-against-critical-voices-and-disregard-human_en?channel=eeas_press_alerts&amp;date=2023-07-04&amp;newsid=0&amp;langid=en&amp;source=mail"></a>сайті Європейської служби зовнішніх дій.</p>
<p>«Російська влада продовжує систематичні утиски та ігнорування прав людинивласних громадян. Репресивне законодавство та політично мотивовані судивикористовуються для того, щоб зламати тих, хто піднімає голос проти злочинноїагресивної <a href="https://www.ukrinform.ua/rubric-ato"> війни </a> проти України,виступає за демократію та права людини в Росії», - підкреслюється у заяві.</p>
<p>Зокрема, речник нагадав, що російський правозахисник та співзасновникорганізації «Меморіал» Олег Орлов був засуджений «за дискредитацію російськихзбройних сил» внаслідок свого критичного ставлення до війни в Україні, тазакликав Росію, відповідно до російської конституції, відкликати кримінальнізвинувачення проти цього правозахисника.</p>
<p>«Опозиційного політика та активіста у боротьбі з корупцією Олексія Навальногосудять за новими сфабрикованими обвинуваченнями в «екстремізмі» і йомузагрожує новий десятирічний термін ув’язнення. Судові слухання пройшли зазачиненими дверми, у порушення прав Навального на справедливий суд. Миповторюємо наш заклик до негайного та безумовного звільнення ОлексіяНавального. Російська влада несе відповідальність за його безпеку таздоров’я», - йдеться у документі.</p>
<p><strong>Читайте також:</strong> <a href="https://www.ukrinform.ua/rubric-world/3724828-u-rf-navalnogo-pocali-suditi-se-za-odnieu-spravou-pro-ekstremizm.html"> У РФ <strong>Навальн</strong> ого почали судити ще за однією справою -про «екстремізм» </a></p>
<p>За словами речника, ще одним проявом залякувань та погроз є сьогоднішня атакана журналістку Олену Мілашину та на адвоката Олександра Немова у Грозному, вЧечні. Це черговий епізод у серії порушень прав людини та залякувань протигромадянського суспільства у Росії.</p>
<p>«Європейський Союз очікує, що російська влада зупинить ці атаки та забезпечитьдля журналістів та правозахисників можливість працювати у безпечномусередовищі та без остраху помсти. ЄС буде продовжувати підтримувати російськінезалежні ЗМІ, громадянське суспільство та правозахисників у Росії та за їїмежами», - зазначив речник ЄС.</p>
<p>За повідомленнями <a href="https://meduza.io/feature/2023/07/04/v-chechne-napali-na-zhurnalistku-novoy-gazety-elenu-milashinu-i-advokata-aleksandra-nemova"> російських ЗМІ</a> , у Чечні сьогодні бувскоєний напад на журналістку «Нової газети» Олену Мілашину та адвокатаОлександра Немова. Обидва були жорстоко побиті. У журналістки струс мозку тазламані пальці рук. Адвокат в ході нападу зазнав ножового поранення.</p>
<p>Source: <a href="https://www.ukrinform.ua/rubric-world/3731405-es-zasudiv-politicni-represii-u-rosii.html">https://www.ukrinform.ua/rubric-world/3731405-es-zasudiv-politicni-represii-u-rosii.html</a></p>
</body>
</html>