# Розпад Росії є питанням часу – експерт

Authors: Ukrinform (Person)

Publisher: Укринформ (Organization)

Published Time: 2023-07-04T18:47:25+03:00

Modified Time: 2023-07-04T18:47:25+03:00

Description: Колапс Росії є питанням часу, оскільки федеральний центр показав свою неспроможність у базовому питанні – безпеки. Тому на Заході, зокрема в Європі, зараз зайняті вивченням того, якими можуть бути сценарії розпаду РФ. — Укрінформ.

Images: ['[630_360_16851...](https://static.ukrinform.com/photos/2023_05/thumb_files/630_360_1685162628-243.jpg)']

Tags: ['Гончар', 'РНБО', 'Данілов', 'Війна з Росією']

Type: Article

<!--METADATA-->

![](../Images/yкринформ/2023-07-04T18-47-25-03-00/630_360_1685162628-243.jpg) КолапсРосії є питанням часу, оскільки федеральний центр показав свою неспроможністьу базовому питанні – безпеки. Тому на Заході, зокрема в Європі, зараз зайнятівивченням того, якими можуть бути сценарії розпаду РФ.

Таку думку висловив [ Українському радіо](https://ukr.radio/news.html?newsID=101779) президент Центру глобалістики"Стратегія 21" Михайло Гончар, коментуючи заяву секретаря РНБО ОлексіяДанілова, що Захід має готуватися до розпаду РФ, бо диктатор Володимир Путінвтратив контроль над своєю країною, передає Укрінформ.

За словами експерта, Російська Федерація не моноетнічна і не моноконфесійнадержава. Це конгломерат різних народів, етносів з різними конфесійнимипараметрами. Термін "федерація" в назві цієї країни не відповідає реальномустану речей. Тому можна довго, але не весь час утримувати весь цей конгломерату монолітному стані, зауважує Гончар.

**Читайте також:** [ У ЄС розглядають сценарій **розпад** у Росії – посолУкраїни ](https://www.ukrinform.ua/rubric-polytics/3728310-u-es-rozgladaut-scenarij-rozpadu-rosii-posol-ukraini.html)

На його переконання, колапс Росії – це питання часу, про що свідчить появанових досліджень. "У 2021-му році тему колапсу Росії сприймали як екзотичну імаргінальну. У 2022-му році вже це питання стали обговорювати. У 2023-му роціми бачимо, наприклад, що починають виходити серйозні дослідження. Зокрема,нещодавно була презентована робота Януша Буґайського "Неспроможна держава.Інструкція з розшматування Росії", де йдеться про сценарії, які можуть матимісце у випадку її колапсу, які не розглядаються, як такі "буде чи не буде".Питання лише часу, коли це трапиться. Позаминулого тижня в Словаччині булапрезентована книга видатного словацького футуролога Юрая Месіка "2023: Ріксмерті Російської імперії". Він системно займається проблематикою вивченняРосії і ще у 2016 році видав есе, що Росія не переживе 2031-й рік. Томузахідна думка, зокрема європейська, зараз зайнята вивченням питання, якіможуть бути сценарії розпаду Росії. Звичайно, включаючи й сценарії пролонгаціїпутінської держави, репресивної держави, але з розумінням того, що потенціалїї існування завершується", – пояснює експерт.

Гончар також наголосив, що в контексті протидії кліматичним змінамзавершується епоха викопних видів палива. А викопні види палива – це те, начому базується сучасна Російська Федерація. Тобто на доходах від розробки цихенергоресурсів та їх продажу. Вони припали саме на період президентстваПутіна, і цементували утворення "Російська Федерація". Зараз, на думкуГончара, коли ці доходи витрачаються на ведення війни, вони починають всеменше відігравати роль ключового фактора. Доводиться скорочувати різнісоціальні програми, інвестиції в регіони тощо.

"Не зовсім коректно ставити питання про те, чи відбудеться колапс Росії цьогороку, чи наступного, чи через 5 років. Це відбудеться прогнозовано-неочікувано", – переконаний президент Центру глобалістики "Стратегія 21".

**Читайте також:** [ РФ – недоімперія, яка недорозпалася. Але що при цьомувважати «Росією»? ](https://www.ukrinform.ua/rubric-polytics/3711288-rf-nedoimperia-aka-nedorozpalasa-ale-so-pri-comu-vvazati-rosieu.html)

На його думку, також питання часу – коли суб'єкти "федерації" після заколотуПригожина почнуть ухвалювати на локальному рівні певні рішення, пов'язані зтим, щоб забезпечити стабільність суб'єкту "федерації", розуміючи, щофедеральний центр показав свою неспроможність у базовому питанні – питаннібезпеки.

"А отже, оскільки війна поглинає все більше і більше ресурсів, то десь вдалекій Якутії і в європейській частині Росії будуть все більше задумуватися іприймати практичні рішення "на всяк випадок". Це не буде відразу відкритийвиступ проти федерального центру, бо він ще доволі потужний. Але крихкістю тавразливістю федерального центру не скористається хіба що лінивий", –підсумував експерт.

Як повідомляв Укрінформ, секретар Ради безпеки і оборони України ОлексійДанілов у виступі на міжнародній конференції "Україна та НАТО напередодніВільнюського саміту: від підтримки через перемогу до членства" заявив, щоспроба заколоту ватажка ПВК "Вагнер" Євгена Пригожина започаткувала процеснеминучого розвалу Росії, його перебіг залежить від відповідальних політиків усвіті.

Зі свого боку посол України при ЄС Всеволод Ченцов зазначив, що вЄвропейському Союзі вже давно триває дискусія щодо дій євроспільноти і держав-членів за різних сценаріїв розвитку подій у Росії, включно з розпадом РФ.

Source: [https://www.ukrinform.ua/rubric-polytics/3731459-rozpad-rosii-e-pitannam-casu-ekspert.html](https://www.ukrinform.ua/rubric-polytics/3731459-rozpad-rosii-e-pitannam-casu-ekspert.html)