# Столтенберг і Зеленський обговорили підготовку до саміту НАТО

Authors: Ukrinform (Person)

Publisher: Укринформ (Organization)

Published Time: 2023-07-04T17:40:00+03:00

Modified Time: 2023-07-04T17:40:00+03:00

Description: Генеральний секретар НАТО Єнс Столтенберг обговорив із Президентом Володимиром Зеленським останні події в Україні та підготовку до саміту НАТО. — Укрінформ.

Images: ['[630_360_16819...](https://static.ukrinform.com/photos/2023_04/thumb_files/630_360_1681991498-985.jpeg)']

Tags: ['НАТО', 'Столтенберг', 'Зеленський']

Type: Article

<!--METADATA-->

![](../Images/yкринформ/2023-07-04T17-40-00-03-00/630_360_1681991498-985.jpeg)Генеральний секретар НАТО Єнс Столтенберг обговорив із Президентом ВолодимиромЗеленським останні події в Україні та підготовку до саміту НАТО.

Про це Столтенберг написав у [ Твіттері](https://twitter.com/jensstoltenberg/status/1676230803561259010) , передаєУкрінформ.

«Дуже хороша розмова із Президентом Зеленським про останні події в Україні танашу підготовку до саміту НАТО», – зазначив Столтенберг.

За його словами, у Вільнюсі члени Альянсу ухвалять рішення щодо посиленнядовгострокової підтримки, покращення політичних зв’язків і наближення Українидо [ НАТО ](https://www.ukrinform.ua/tag-nato) .

**Читайте також:** [ Столтенберг іще на рік залишиться на посаді генсека**НАТО** ](https://www.ukrinform.ua/rubric-world/3731233-stoltenberg-ise-na-rik-zalisitsa-na-posadi-genseka-nato.html)

"Напередодні Вільнюського саміту НАТО 11-12 липня провів телефонну розмову зЄнсом Столтенбергом – Генеральним секретарем NATO... Скоординували позиціїнапередодні Вільнюського саміту НАТО, та обговорили ситуацію на фронті таостанні події всередині Росії", - написав Президент Володимир Зеленський у [Твіттері ](https://twitter.com/ZelenskyyUa/status/1676274091681095685) .

Він подякував Єнсу Столтенбергу за особисті зусилля щодо підтримкиєвроатлантичних прагнень України.

Глава Української держави привітав Єнса Столтенберга з рішенням членів Альянсупродовжити термін його повноважень на посаді Генерального секретаря ще на рік.

Як повідомлялося, 11-12 липня у Вільнюсі відбудеться саміт НАТО, під час якогоодним з головних питань для обговорення на рівні глав держав та урядів країн-союзниць буде продовження військової допомоги для України, а також заходи зізміцнення системи стримування й оборони Альянсу.

Source: [https://www.ukrinform.ua/rubric-polytics/3731422-stoltenberg-i-zelenskij-obgovorili-pidgotovku-do-samitu-nato.html](https://www.ukrinform.ua/rubric-polytics/3731422-stoltenberg-i-zelenskij-obgovorili-pidgotovku-do-samitu-nato.html)