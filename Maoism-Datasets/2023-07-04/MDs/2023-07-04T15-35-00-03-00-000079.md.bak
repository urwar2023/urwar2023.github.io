# В Україні цьогоріч уклали понад 18 тисяч угод купівлі-продажу землі - Мінагро

Authors: Ukrinform (Person)

Publisher: Укринформ (Organization)

Published Time: 2023-07-04T15:35:00+03:00

Modified Time: 2023-07-04T15:35:00+03:00

Description: В Україні за перше півріччя 2023 року було укладено 18 215 угод купівлі-продажу земельних ділянок сільськогосподарського призначення. — Укрінформ.

Images: ['[630_360_16884...](https://static.ukrinform.com/photos/2023_07/thumb_files/630_360_1688465263-824.jpg)']

Tags: ['Мінагро', 'Земельна реформа', 'Земля', 'Продаж', 'Ринок землі']

Type: Article

<!--METADATA-->

![](../Images/yкринформ/2023-07-04T15-35-00-03-00/630_360_1688465263-824.jpg) В Україніза перше півріччя 2023 року було укладено 18 215 угод купівлі-продажуземельних ділянок сільськогосподарського призначення.

Про це розповів заступник міністра аграрної політики та продовольства Україниз питань цифрового розвитку, цифрових трансформацій і цифровізації ДенисБашлик під час пресконференції в Укрінформі.

"Ми маємо уже 18 215 угод (купівлі-продажу на ринку землі-авт.) і мирозуміємо, що якщо динаміка збережеться - це буде непоганий показник", -сказав він.

Башлик зазначив, що у 2022 році було укладено 23 122 угоди купівлі продажуземельних ділянок сільськогосподарського призначення, при цьому ринок непрацював майже 4 місяці після повномасштабного вторгнення РФ. Заступникміністра нагадав, що у 2021 році було укладено 27 696 угод.

За словами Башлика, цього року в Україні укладені угоди купівлі-продажуохоплюють 50 696 га земель сільськогосподарського призначення (у 2022 році -69 242 га).

У січні-червні 2023 року у п'ятірку лідерів за кількістю угод на [ ринку землі](https://www.ukrinform.ua/tag-rinok-zemli) увійшли: Хмельницька (2004 угоди),Сумська (1752 угоди), Вінницька (1653 угоди), Полтавська (1431 угода) таДніпропетровська області (1257 угод).

**Читайте також:** [ **Рада** **прийняла** **закон** , **який** **уточнює****права** **власника** **земельної** **ділянки**](https://www.ukrinform.ua/rubric-economy/3704040-rada-prijnala-zakon-akij-utocnue-prava-vlasnika-zemelnoi-dilanki.html)

За розміром площ, по яким було укладено угоди, у першому півріччі цього року уп'ятірку лідерів увійшли: Дніпропетровська (6 792 га), Полтавська (4 989 га),Кіровоградська (4 471 га), Хмельницька (4 198 га) та Харківська області (4 057га).

Башлик додав, що Івано-Франківська область лідирує у І півріччі за рівнем цінна землю. У цьому регіоні 1 га землі сільськогосподарського призначення коштуєв середньому 75 175 грн. Торік Івано-Франківщина також очолила рейтингрегіонів з найдорожчими земельними ділянками із середньою ціною 99 549 грн загектар.

Як повідомляв Укрінформ, ринок землі в Україні офіційно стартував 1 липня 2021року. До 2024 року купувати сільськогосподарську землю можуть тільки фізособи-громадяни України з обмеженням у 100 гектарів. Закон про ринок землі забороняєкупувати землю іноземцям.

Source: [https://www.ukrinform.ua/rubric-economy/3731347-v-ukraini-cogoric-uklali-ponad-18-tisac-ugod-kupivliprodazu-zemli-minagro.html](https://www.ukrinform.ua/rubric-economy/3731347-v-ukraini-cogoric-uklali-ponad-18-tisac-ugod-kupivliprodazu-zemli-minagro.html)