# Фонд держмайна продає хімзавод «Смоли»

Authors: Ukrinform (Person)

Publisher: Укринформ (Organization)

Published Time: 2023-07-04T21:27:23+03:00

Modified Time: 2023-07-04T21:27:23+03:00

Description: ФДМУ виставив на торги АТ «Смоли» за 190,3 млн грн, що є найбільшою за час повномасштабної війни стартовою вартістю серед об’єктів малої приватизації. — Укрінформ.

Images: ['[630_360_15787...](https://static.ukrinform.com/photos/2020_01/thumb_files/630_360_1578793331-469.jpg)']

Tags: ['ФДМУ', 'Завод']

Type: Article

<!--METADATA-->

![](../Images/yкринформ/2023-07-04T21-27-23-03-00/630_360_1578793331-469.jpg) ФДМУвиставив на торги АТ «Смоли» за 190,3 млн грн, що є найбільшою за часповномасштабної війни стартовою вартістю серед об’єктів малої приватизації.

Як передає Укрінформ, про це повідомляє пресслужба ФДМУ у [ Фейсбуці](https://www.facebook.com/spfu.gov.ua/posts/pfbid0eYq3zFJkgGFA8HGXHXfVsg6t5giNXHMyJwWjwwXEbHyJifvjcdF7cvhtwYpx13v9l).

«Найдорожчий лот з моменту відновлення малої приватизації – АТ «Смоли» уКам’янському на аукціоні. Стартова вартість об'єкта – 190,3 млн гривень», -йдеться в повідомленні.

**Читайте також:** [ **Фонд** **держмайна** за тиждень заробив на приватизаціїпонад ₴126 мільйонів ](https://www.ukrinform.ua/rubric-economy/3709522-fond-derzmajna-za-tizden-zarobiv-na-privatizacii-ponad-126-miljoniv.html)

Наголошується, що це діюче підприємство хімічної промисловості в управлінніФДМУ, основним видом діяльності якого є виробництво пластмас у первиннихформах, зокрема іонообмінних смол.

Обсяг реалізації продукції заводом за 2020 рік – І квартал 2023 року становить196,4 млн грн. Проте у Фонді держмайна зазначають, що підприємство є збитковим– чистий збиток за вказаний період становив 98,9 млн грн. За роки неефективноїроботи компанія накопичила 112 млн грн боргів перед працівниками тадержбюджетом, які повинен погасити майбутній інвестор.

До продажу пропонується державний пакет акцій у розмірі 100% статутногокапіталу АТ «Смоли». Торги відбудуться 26 липня.

**Читайте також:** [ ФДМУ планує створити Земельний банк та Фонд інвестиційноїнерухомості ](https://www.ukrinform.ua/rubric-economy/3721939-fdmu-planue-stvoriti-zemelnij-bank-ta-fond-investicijnoi-neruhomosti.html)

Як повідомлялося, у червні 2023 року Фонд державного майна продав наприватизаційних аукціонах 52 об'єкти, фінальна вартість яких сягнула 252,3 млнгрн. У липні планується виставити на приватизацію 54 об'єкти.

Source: [https://www.ukrinform.ua/rubric-economy/3731523-fond-derzmajna-prodae-himzavod-smoli.html](https://www.ukrinform.ua/rubric-economy/3731523-fond-derzmajna-prodae-himzavod-smoli.html)