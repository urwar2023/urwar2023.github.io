# У разі вибуху на ЗАЕС мешканці зони радіаційної аварії мають бути готовими до евакуації - МОЗ

Authors: Ukrinform (Person)

Publisher: Укринформ (Organization)

Published Time: 2023-07-04T21:44:00+03:00

Modified Time: 2023-07-04T21:44:00+03:00

Description: У разі вибуху на ЗАЕС мешканці потенційної зони радіаційної аварії мають бути готовими до можливої евакуації. — Укрінформ.

Images: ['[630_360_16881...](https://static.ukrinform.com/photos/2023_06/thumb_files/630_360_1688108484-936.jpg)']

Tags: ['Евакуація', 'МОЗ', 'Теракт', 'Агресія РФ', 'Запорізька АЕС', 'Війна з Росією']

Type: Article

<!--METADATA-->

![](../Images/yкринформ/2023-07-04T21-44-00-03-00/630_360_1688108484-936.jpg) У разівибуху на ЗАЕС мешканці потенційної зони радіаційної аварії мають бутиготовими до можливої евакуації.

Про це в Телеграмі [ повідомляє ](https://t.me/mozofficial/3551) Міністерствоохорони здоров'я, передає Укрінформ.

"У разі вибуху на ЗАЕС мешканці потенційної зони радіаційної аварії мають бутиготовими до можливої евакуації. Якщо органи влади офіційно повідомили прорадіаційну аварію, залишайтеся в приміщенні або дістаньтеся приміщення якомогашвидше. Слідкуйте за подальшими повідомленнями та дотримуйтеся інструкцій відвлади", - йдеться у повідомленні.

**Читайте також:** **[ Маляр про ймовірність теракту на ЗАЕС: Немає меж длябезумства Росії ](https://www.ukrinform.ua/rubric-ato/3731477-malar-pro-jmovirnist-teraktu-na-zaes-nemae-mez-dla-bezumstva-rosii.html) **

У міністерстві радять на випадок евакуації підготувати валізу чи наплічник.Зокрема, необхідно зібрати документи та їхні копії (документи, що посвідчуютьособу, медичні документи, правовстановлювальні документи, які засвідчуютьправо власності на рухоме та нерухоме майно, контакти осіб, із якими можназвʼязатися в екстрених випадках); маску для обличчя або респіратор.

Також необхідно приготувати аптечку і тижневий запас ліків (якщо ви маєтехронічні захворювання), вологі серветки, змінний одяг та взуття, мінімальнонеобхідний запас води і їжі.

**Читайте також:** **[ В Енергодарі та Маріуполі помітили російські мобільнірадіаційні лабораторії ](https://www.ukrinform.ua/rubric-regions/3731526-v-energodari-ta-mariupoli-pomitili-rosijski-mobilni-radiacijni-laboratorii.html) **

Щільно обмотайте валізу або наплічник харчовою плівкою або скотчем. Це значнополегшить процес їхньої дезактивації на санітарних постах.

У МОЗ наголошують, що люди, які перебувають у зоні радіаційної аварії,виходити з будівель мають лише після відповідних вказівок влади.

"Органи місцевої влади повідомлять про розташування пунктів евакуації, а такожнайбезпечніші маршрути пересування, якщо ви здійснюватимете евакуацію власнимавтомобілем. Дотримуйтесь інструкцій та зберігайте спокій", - йдеться уповідомленні.

**Читайте також:** **[ У зоні можливого теракту на ЗАЕС буде проводитисяевакуація або додаткові заходи - Ляшко ](https://www.ukrinform.ua/rubric-society/3730984-u-zoni-mozlivogo-teraktu-na-zaes-bude-provoditisa-evakuacia-abo-dodatkovi-zahodi-lasko.html) **

Поради як підготуватися до різних надзвичайних ситуацій оприлюднені також насайті [ dovidka.info. ](https://dovidka.info/)

Як повідомляв Укрінформ, 4 березня 2022 року росіяни захопили **[ ЗАЕС](https://www.ukrinform.ua/tag-zaporizka-aes) ** . 22 червня 2023 рокуПрезидент Володимир Зеленський заявив про плани Росії влаштувати теракт настанції.

Секретар Ради національної безпеки та оборони Олексій Данілов повідомив, щоУкраїна ретельно готується до будь-яких сценаріїв розвитку подій навколоЗапорізької АЕС.

**Читайте також:** **[ ЗСУ попереджають про можливу підготовку росіянамипровокації на Запорізькій АЕС ](https://www.ukrinform.ua/rubric-ato/3731487-zsu-poperedzaut-pro-mozlivu-pidgotovku-rosianami-provokacii-na-zaporizkij-aes.html) **

Головне управління розвідки Міністерства оборони 30 червня повідомило про те,що російський контингент поступово залишає територію Запорізької атомноїелектростанції.

Наприкінці червня 2023 року в Миколаївській, Херсонській, Запорізькій,Дніпропетровській областях провели масштабні навчання екстрених служб зподолання наслідків можливого теракту на ЗАЕС.

**Читайте також:** **[ Наєв: Північний кордон посилили особовим складом ітехнікою через події навколо ЗАЕС ](https://www.ukrinform.ua/rubric-ato/3731377-pivnicnij-kordon-posilili-osobovim-skladom-ta-bojovou-tehnikou-cerez-podii-navkolo-zaes-naev.html) **

4 липня Збройні сили України офіційно попередили про можливу підготовкуросійськими загарбниками провокації на Запорізькій АЕС.

Source: [https://www.ukrinform.ua/rubric-ato/3731532-u-razi-vibuhu-na-zaes-meskanci-zoni-radiacijnoi-avarii-maut-buti-gotovimi-do-evakuacii-moz.html](https://www.ukrinform.ua/rubric-ato/3731532-u-razi-vibuhu-na-zaes-meskanci-zoni-radiacijnoi-avarii-maut-buti-gotovimi-do-evakuacii-moz.html)