# ЄС засудив політичні репресії у Росії

Authors: Ukrinform (Person)

Publisher: Укринформ (Organization)

Published Time: 2023-07-04T17:14:25+03:00

Modified Time: 2023-07-04T17:14:25+03:00

Description: Останні події у Росії свідчать про продовження репресій і утисків проти будь-якої критики та про наступ на права людини, у зв’язку з чим ЄС закликає Кремль виконувати власні міжнародні зобов’язання та звільнити політичних в’язнів. — Укрінформ.

Images: ['[630_360_15623...](https://static.ukrinform.com/photos/2019_07/thumb_files/630_360_1562308141-294.jpg)']

Tags: ['Права людини', 'Репресії', 'Росія']

Type: Article

<!--METADATA-->

![](../Images/yкринформ/2023-07-04T17-14-25-03-00/630_360_1562308141-294.jpg) Останніподії у Росії свідчать про продовження репресій і утисків проти будь-якоїкритики та про наступ на права людини, у зв’язку з чим ЄС закликає Кремльвиконувати власні міжнародні зобов’язання та звільнити політичних в’язнів.

Як повідомляє Укрінформ, про це йдеться у заяві речника ЄС, оприлюдненій на [](https://www.eeas.europa.eu/eeas/russia-statement-spokesperson-continued-repression-against-critical-voices-and-disregard-human_en?channel=eeas_press_alerts&date=2023-07-04&newsid=0&langid=en&source=mail)сайті Європейської служби зовнішніх дій.

«Російська влада продовжує систематичні утиски та ігнорування прав людинивласних громадян. Репресивне законодавство та політично мотивовані судивикористовуються для того, щоб зламати тих, хто піднімає голос проти злочинноїагресивної [ війни ](https://www.ukrinform.ua/rubric-ato) проти України,виступає за демократію та права людини в Росії», - підкреслюється у заяві.

Зокрема, речник нагадав, що російський правозахисник та співзасновникорганізації «Меморіал» Олег Орлов був засуджений «за дискредитацію російськихзбройних сил» внаслідок свого критичного ставлення до війни в Україні, тазакликав Росію, відповідно до російської конституції, відкликати кримінальнізвинувачення проти цього правозахисника.

«Опозиційного політика та активіста у боротьбі з корупцією Олексія Навальногосудять за новими сфабрикованими обвинуваченнями в «екстремізмі» і йомузагрожує новий десятирічний термін ув’язнення. Судові слухання пройшли зазачиненими дверми, у порушення прав Навального на справедливий суд. Миповторюємо наш заклик до негайного та безумовного звільнення ОлексіяНавального. Російська влада несе відповідальність за його безпеку таздоров’я», - йдеться у документі.

**Читайте також:** [ У РФ **Навальн** ого почали судити ще за однією справою -про «екстремізм» ](https://www.ukrinform.ua/rubric-world/3724828-u-rf-navalnogo-pocali-suditi-se-za-odnieu-spravou-pro-ekstremizm.html)

За словами речника, ще одним проявом залякувань та погроз є сьогоднішня атакана журналістку Олену Мілашину та на адвоката Олександра Немова у Грозному, вЧечні. Це черговий епізод у серії порушень прав людини та залякувань протигромадянського суспільства у Росії.

«Європейський Союз очікує, що російська влада зупинить ці атаки та забезпечитьдля журналістів та правозахисників можливість працювати у безпечномусередовищі та без остраху помсти. ЄС буде продовжувати підтримувати російськінезалежні ЗМІ, громадянське суспільство та правозахисників у Росії та за їїмежами», - зазначив речник ЄС.

За повідомленнями [ російських ЗМІ](https://meduza.io/feature/2023/07/04/v-chechne-napali-na-zhurnalistku-novoy-gazety-elenu-milashinu-i-advokata-aleksandra-nemova) , у Чечні сьогодні бувскоєний напад на журналістку «Нової газети» Олену Мілашину та адвокатаОлександра Немова. Обидва були жорстоко побиті. У журналістки струс мозку тазламані пальці рук. Адвокат в ході нападу зазнав ножового поранення.

Source: [https://www.ukrinform.ua/rubric-world/3731405-es-zasudiv-politicni-represii-u-rosii.html](https://www.ukrinform.ua/rubric-world/3731405-es-zasudiv-politicni-represii-u-rosii.html)