# Уряд вдосконалив роботу Prozorro Market

Authors: Ukrinform (Person)

Publisher: Укринформ (Organization)

Published Time: 2023-07-04T18:24:34+03:00

Modified Time: 2023-07-04T18:24:34+03:00

Description: Кабінет Міністрів вніс зміни у специфіку роботи Prozorro Market, відтепер єдиним інструментом для проведення в ньому закупівель стане запит пропозицій. — Укрінформ.

Images: ['[630_360_16884...](https://static.ukrinform.com/photos/2023_07/thumb_files/630_360_1688484089-157.png)']

Tags: ['ProZorro', 'Уряд']

Type: Article

<!--METADATA-->

![](../Images/yкринформ/2023-07-04T18-24-34-03-00/630_360_1688484089-157.png) КабінетМіністрів вніс зміни у специфіку роботи Prozorro Market, відтепер єдинимінструментом для проведення в ньому закупівель стане запит пропозицій.

Як передає Укрінформ, відповідне рішення було затверджено урядом 4 липня 2023року, повідомляє [ пресслужба Мінекономіки](https://www.me.gov.ua/News/Detail?lang=uk-UA&id=3c957f03-c96f-4566-a6ba-265da5517782&title=UriadVdoskonalivRobotuElektronnogoKataloguProzorroMarket).

«Ми провели дослідження для того, щоб спростити роботу усіх користувачів вProzorro Market. Опитавши замовників та постачальників, ми внесли рядвдосконалень. Основна докорінна зміна полягає в тому, що тепер усі закупівлі вProzorro Market будуть відбуватися через запит пропозицій. Інструмент запитупропозицій у Prozorro Market, як і раніше дозволить замовникам швидкозакривати свої потреби без підготовки тендерної документації», - пояснилазаступник міністра економіки Надія Бігун.

**Читайте також:** [ Упродовж п’яти років у **Prozorro** .Продажі оголошували17,5 тисячі аукціонів малої приватизації ](https://www.ukrinform.ua/rubric-economy/3731322-uprodovz-pati-rokiv-u-prozorroprodazi-ogolosuvali-175-tisaci-aukcioniv-maloi-privatizacii.html)

Вона зазначила, що в середньому така закупівля триватиме до 10 днів. До того жзамовник завжди буде отримувати вигідні пропозиції, адже отримає замовленнятой, хто зможе запропонувати найкращу ціну

Раніше при закупівлях до 100 тисяч гривень можна було робити прямі замовленняв каталозі. По суті, процес закупівель був схожий на здійснення покупок узвичайному інтернет-магазині. Утім, дослідження та опитування користувачівпоказали, що вказані ціни не завжди відповідали наявності тих чи інших товаріву постачальників. Тому саме запит дозволяє отримувати більш актуальніпропозиції від бізнесу та кращі ціни.

Тож відтепер замовники, які вирішили купити необхідний товар у ProzorroMarket, незалежно від суми закупівлі, мають оголосити запит та вказати у ньомувсі характеристики замовлення. І тоді постачальники будуть чітко знати всідеталі стосовно умов постачання та нададуть актуальну ціну під конкретні умовизамовника.

**Читайте також:** [ За п'ять років через Прозорро.Продажі держава отрималавід приватизації майже ₴14 мільярдів ](https://www.ukrinform.ua/rubric-economy/3727904-za-pat-rokiv-cerez-prozorroprodazi-derzava-otrimala-vid-privatizacii-majze-14-milardiv.html)

Ще одна важлива зміна полягає в тому, що в замовленнях до 500 тис. грнзамовники зможуть більш чітко вказати, який саме товар їм потрібен. Йдетьсяпро те, що замовник зможе визначати інформацію про потрібні йомухарактеристики товару, а також вказувати конкретні торговельні маркивиробників продукції, які він бажає отримати.

Якщо ж вартість товару складає понад 500 тисяч гривень, то в такому випадкузапит пропозиції має містити інформацію про характеристики товару та їхдопустимі значення відповідно до профілю каталогу. Також з’являється умова, щов такому випадку має бути щонайменше дві пропозиції від постачальників.

Для зменшення маніпуляцій з боку постачальників вводиться вимога надаватиобов’язковий проєкт договору у запиті пропозиції. Також замовнику надаєтьсяправо відхилити пропозицію переможця, якщо він відмовляється підписуватидоговір, та перейти до розгляду наступної.

**Читайте також:** [ У травні через **Prozorro** опублікували закупівель на₴121 мільярд ](https://www.ukrinform.ua/rubric-economy/3726748-u-travni-cerez-prozorro-opublikuvali-zakupivel-na-121-milard.html)

У новому порядку здійснення закупівель прибирається поняття профіль закупівлі,натомість вводиться поняття технічна специфікація. Це має прибрати деякінепорозуміння, які виникали при комунікації продукту.

Як повідомлялось, адміністраторами Prozorro Market є три централізованізакупівельні організації. ДУ “Професійні закупівлі” наповнюють каталогтоварами широкого вжитку, Медичні закупівлі України — ліками та медвиробами,ДП “Українські спеціальні системи” — комп’ютерною технікою та програмнимзабезпеченням. На сьогодні асортимент Prozorro Market налічує близько 90 тисячтоварів від 3 тисяч кваліфікованих постачальників.

Source: [https://www.ukrinform.ua/rubric-economy/3731447-urad-vdoskonaliv-robotu-prozorro-market.html](https://www.ukrinform.ua/rubric-economy/3731447-urad-vdoskonaliv-robotu-prozorro-market.html)