# На півдні Сили оборони закріплюються на нових рубежах

Authors: Ukrinform (Person)

Publisher: Укринформ (Organization)

Published Time: 2023-07-04T19:29:00+03:00

Modified Time: 2023-07-04T19:29:00+03:00

Description: Сили оборони продовжують ведення наступальної операції на Мелітопольському та Бердянському напрямках, закріплюються на досягнутих рубежах, завдають вогневого ураження з артилерії по виявлених цілях ворога. — Укрінформ.

Images: ['[630_360_16684...](https://static.ukrinform.com/photos/2022_11/thumb_files/630_360_1668409455-188.jpg)']

Tags: ['Генштаб', 'Обстріл', 'Війна з Росією']

Type: Article

<!--METADATA-->

![](../Images/2023-07-04T19-29-00-03-00/630_360_1668409455-188.jpg) Силиоборони продовжують ведення наступальної операції на Мелітопольському таБердянському напрямках, закріплюються на досягнутих рубежах, завдаютьвогневого ураження з артилерії по виявлених цілях ворога.

Як передає Укрінформ, про це Генеральний штаб Збройних сил України повідомив у[ Фейсбуці](https://www.facebook.com/GeneralStaff.ua/posts/pfbid02A52T2ugTVhiavau9evCzYCUKw7ZJdEccNPotT5BoeWZaKcopvwQGEWDWtirJjwTfl), оприлюднивши оперативну інформацію станом на 18:00 вівторка, 4 липня.

Основні зусилля, за даними Генштабу, загарбники продовжують зосереджувати **наЛиманському, Бахмутському, Авдіївському та Мар’їнському напрямка** х. Назгаданих ділянках фронту тривають важкі бої. Протягом доби там відбулися 30бойових зіткнень.

**Читайте також:** [ Росіяни з січня намагалися просунутися на сході, але їмнічого не вдалося - **Маляр** ](https://www.ukrinform.ua/rubric-ato/3731463-rosiani-z-sicna-namagalisa-prosunutisa-na-shodi-ale-im-nicogo-ne-vdalosa-malar.html)

Українська авіація загалом за добу здійснила 13 ударів по районах зосередженняособового складу російської армії, три — по зенітно-ракетних комплексах ворогай один — по його пункту управління.

Підрозділи ракетних військ й артилерії ЗСУ зі свого боку уразили районзосередження живої сили, озброєння та військової техніки росіян, три їхнісклади боєприпасів, 18 артилерійських засобів на вогневих позиціях, три засобипротиповітряної оборони та дві станції радіоелектронної боротьби загарбників.

Російська армія загалом протягом доби здійснила 35 авіаційних ударів таблизько 50 обстрілів з реактивних систем залпового вогню по позиціях Силоборони й населених пунктах. Також завдала ракетного удару по житловихбудинках міста Первомайський Харківської області.

Унаслідок російських атак постраждало мирне населення, пошкоджень зазналижитлові будинки, господарські й адміністративні будівлі та приватнийавтомобільний транспорт.

У Генштабі застерігають: імовірність здійснення росіянами ракетних йавіаційних ударів по всій території України залишається високою.

**Читайте також:** [ Сили оборони поступово просуваються на одному з флангівБахмута і на півдні - **Маляр** ](https://www.ukrinform.ua/rubric-ato/3731470-sili-oboroni-postupovo-prosuvautsa-na-odnomu-z-flangiv-bahmuta-i-na-pivdni-malar.html)

**На Волинському та Поліському напрямках** оперативна обстановка суттєвих змінне зазнала. Ознаки формування наступальних угруповань не виявлені.

**На Сіверському й Слобожанському напрямках** протягом поточної доби ворогобстріляв з мінометів й артилерії понад 15 населених пунктів, зокремаКарповичі й Михальчину Слободу Чернігівської області, Середину-Буду й ВовківкуСумської області, Одноробівку, Уди, Вовчанськ, Охрімівку й ЗемлянкиХарківської області.

**На Куп’янському напрямку** загарбники намагалися наступати в районі, щопівденніше від Новоселівського Луганської області.

"Наші воїни стійко тримають оборону, відбили усі атаки ворога", — зазначили вГенштабі.

Артилерійських й мінометних ударів російської армії зазнали Одрадне,Новомлинськ, Дворічна, Западне, Куп’янськ, Масютівка й Кислівка Харківськоїобласті.

**На Лиманському напрямку** протягом доби за підтримки авіації ворог спробуваввитіснити Сили оборони із займаних позицій в районі, що західніше відНововодяного та південніше від Діброви Луганської області, однак успіху немав.

Ударів російської артилерії на згаданому напрямку зазнали понад 10 населенихпунктів, зокрема Невське й Білогорівка Луганської області, Верхньокам’янське,Берестове, Веселе та Роздолівка Донецької області.

**На Бахмутському напрямку** під щільним вогнем авіації й артилерії росіянукраїнські захисники успішно відбили ворожі атаки в районі БогданівкиДонецької області.

Українські війська продовжують вести наступальні дії південніше та північнішевід Бахмута, закріплюються на досягнутих рубежах. Від ворожих артилерійських [обстрілів ](https://www.ukrinform.ua/tag-obstril) постраждали понад 15населених пунктів, серед них — Васюківка, Маркове, Богданівка, Хромове,Іванівське, Часів Яр, Кліщіївка, Олександро-Шультине та Північне Донецькоїобласті.

**На Авдіївському напрямку** Сили оборони продовжують стримувати наступросійських військ у районі Авдіївки Донецької області. Від артилерійськихударів ворога потерпали понад 10 населених пунктів, зокрема Очеретине,Бердичі, Степове, Авдіївка, Тоненьке й Первомайське Донецької області.

На Мар’їнському напрямку під вогнем ворожої артилерії Сили оборони відбили всіатаки росіян у районі Мар’їнки. Загарбники обстріляли понад 10 населенихпунктів, серед яких — Красногорівка, Георгіївка, Гостре, Мар'їнка та ПобєдаДонецької області.

**На Шахтарському напрямку** російська армія вдарила з авіації по районуВугледара Донецької області й обстріляла понад 15 населених пунктів, зокремаНовомихайлівку, Вугледар, Новоукраїнку, Пречистівку, Макарівку та Зелене ПолеДонецької області.

**На Запорізькому та Херсонському напрямках** ворог зосереджує основні зусилляна недопущенні просування підрозділів Сил оборони. У районі РівнопілляЗапорізької області росіяни завдали авіаційного удару.

Артилерійських обстрілів від загарбників **на Запорізькому та Херсонськомунапрямках** зазнали понад 30 населених пунктів, зокрема Левадне, Ольгівське,Малинівка, Гуляйполе, Білогір’я Запорізької області, Херсон, Зміївка, Львове,Токарівка, Антонівка, Велетенське й Станіслав Херсонської області.

**Читайте також:** [ Кількість поранених у Первомайському зросла до 43, середних - 12 дітей ](https://www.ukrinform.ua/rubric-regions/3731455-kilkist-poranenih-u-pervomajskomu-zrosla-do-43-sered-nih-12-ditej.html)

У тимчасово захопленому Малоянисолі Донецької області виявлене розміщенняпідрозділу російських військ. Встановлено, що загарбники продовжуютьпорушувати норми міжнародного гуманітарного права, закони та звичаї війни.

За інформацією Генштабу, російські військові майже постійно вживаютьалкогольні напої та в нетверезому стані знущаються над цивільними, завдають їмтілесних ушкоджень і займаються мародерством.

Як повідомляв Укрінформ, за оцінками військового експерта Олексія Гетьмана, замісяць Збройні сили України можуть наполовину [ скоротити артилерійськийпотенціал ](https://www.ukrinform.ua/rubric-ato/3731022-zsu-za-misac-mozut-napolovinu-skorotiti-artilerijskij-potencial-rosian-ekspert.html) ворога.

Source: [https://www.ukrinform.ua/rubric-ato/3731480-na-melitopolskomu-j-berdanskomu-napramkah-sili-oboroni-zakripluutsa-na-novih-rubezah.html](https://www.ukrinform.ua/rubric-ato/3731480-na-melitopolskomu-j-berdanskomu-napramkah-sili-oboroni-zakripluutsa-na-novih-rubezah.html)