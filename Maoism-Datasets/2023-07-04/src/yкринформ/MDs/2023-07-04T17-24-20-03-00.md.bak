# Газети на прифронтових і деокупованих територіях працюють в економному режимі – НСЖУ

Authors: Ukrinform (Person)

Publisher: Укринформ (Organization)

Published Time: 2023-07-04T17:24:20+03:00

Modified Time: 2023-07-04T17:24:20+03:00

Description: У кожній четвертій редакції на прифронтових та деокупованих територіях над створенням газети працює одна-дві людини, доходи редакцій впали майже на дві третини. Середній розмір зарплати (там, де вона взагалі виплачується) – 8 тис. грн. — Укрінформ.

Images: ['[630_360_16884...](https://static.ukrinform.com/photos/2023_07/thumb_files/630_360_1688480530-641.jpg)']

Tags: ['НСЖУ', 'Гроші', 'Преса', 'Газета']

Type: Article

<!--METADATA-->

![](../Images/2023-07-04T17-24-20-03-00/630_360_1688480530-641.jpg) У кожнійчетвертій редакції на прифронтових та деокупованих територіях над створеннямгазети працює одна-дві людини, доходи редакцій впали майже на дві третини.Середній розмір зарплати (там, де вона взагалі виплачується) – 8 тис. грн.

Про це повідомляє Укрінформ з посиланням на [ дослідження](https://nsju.org/novini/gazety-na-pryfrontovyh-i-deokupovanyh-terytoriyah-ukrayiny-vidnovlyuyut-robotu-ale-v-ekonomnomu-rezhymi-doslidzhennya-nszhu/?fbclid=IwAR28M_SyZU_D76PSU5w3oqyrRsH-1_0m1l2ODzOJrf6TKb9vtSltqwjTRCE)Національної спілки журналістів України.

Як зазначають у [ НСЖУ ](https://www.ukrinform.ua/tag-nszu) , майже всівидання визнають, що без допомоги міжнародних фінансових донорів були бзмушені закритися.

Повідомляється, що Національна спілка журналістів за підтримки проєкту«Підвищення стійкості українських медіа», який виконує Міжнародний інститутрегіональної преси та інформації (IRMI) в партнерстві з Fondation Hirondelleза фінансової підтримки Swiss Solidarity, провела на прифронтових тадеокупованих територіях України дослідження потреб місцевих газет.

![](../Images/2023-07-04T17-24-20-03-00/1688480530-942.jpg) **Читайте також:**[ Від початку повномасштабного вторгнення в Україні загинули 56 журналістів -**НСЖУ** ](https://www.ukrinform.ua/rubric-society/3704123-vid-pocatku-povnomasstabnogo-vtorgnenna-v-ukraini-zaginuli-57-zurnalistiv.html)

«Українська преса на прифронтових і деокупованих територіях є символомоб’єднання, віри, натхнення українців до боротьби і перемоги. Зараз наприфронтових територіях, де є проблеми з комунікаціями, традиційні друкованіЗМІ, яким довіряють місцеві жителі, отримують друге дихання. Національнаспілка журналістів України дякує командам прифронтових медіа за їхні зусилля йробитиме все можливе, аби допомогти їм знайти можливість пережити важкі воєннічаси й увійти в мирний час сильнішими, осучасненими і готовими до гідноївідповіді на виклики часу», – наголосив голова НСЖУ Сергій Томіленко.

![](../Images/2023-07-04T17-24-20-03-00/1688480531-605.jpg)

У дослідженні взяли участь 30 редакцій із 10 областей, які є деокупованими абоприфронтовими. Як з’ясувалося, після вимушеної перерви, яка становила всередньому шість місяців, 90% газет-учасниць дослідження відновили випуск, алетри газети випустили лише один-два номери. Тож про повернення до стабільногографіку виходу говорити поки що не доводиться. Кожне друге друковане виданнязменшило періодичність виходу в два-чотири рази. Всі газети, крім однієї,зменшили сторінковість у середньому вдвічі. Тож відновлення випуску газетзагалом відбулося, але в економному режимі, зазначили в НСЖУ.

«Цим дослідженням ми прагнули донести до широкого загалу голоси журналістів ізприкордонних та деокупованих територій. Редактор одного з видань ізприкордонних районів Сумщини сказав: «Центральні телеканали не приїдуть донас, а якщо й приїдуть – то це одиничні випадки. А ми тут не лише працюємо, ай живемо. Тут, у сірій зоні, теж живуть люди. Й вони потребують не лише хліба,а й інформації». Як на мене, це дуже важлива думка, яка характеризуєнезламність редакцій із прикордонних і деокупованих територій», – зазначивсекретар НСЖУ, автор дослідження Віталій Голубєв.

Результати дослідження було презентовано 4 липня під час дводенного офлайн-тренінгу навчально-просвітницького проєкту «Кроки до сталого розвитку» длялокальних медіа з прифронтових та деокупованих територій, проведеного засприяння ЮНЕСКО та уряду Японії.

**Читайте також:** [ **НСЖУ** презентувала буклет «Розстріляна свобода слова»](https://www.ukrinform.ua/rubric-society/3704335-nszu-prezentuvala-buklet-rozstrilana-svoboda-slova.html)

Як підкреслюється у повідомленні, відновлення виходу друкованої преси йзабезпечення інформування населення на прифронтових та деокупованих територіяхУкраїни, де через руйнування інфраструктури часто відсутні мобільний зв’язокта інтернет, – серед пріоритетів НСЖУ.

Як повідомляв Укрінформ, станом на травень, за даними НСЖУ, [ кількістьзагиблих журналістів за час повномасштабного вторгнення РФ в Україну сягнула56 ](https://www.ukrinform.ua/rubric-society/3704123-vid-pocatku-povnomasstabnogo-vtorgnenna-v-ukraini-zaginuli-57-zurnalistiv.html) .

_Фото: НСЖУ_

Source: [https://www.ukrinform.ua/rubric-society/3731411-gazeti-na-prifrontovih-i-deokupovanih-teritoriah-pracuut-v-ekonomnomu-rezimi-nszu.html](https://www.ukrinform.ua/rubric-society/3731411-gazeti-na-prifrontovih-i-deokupovanih-teritoriah-pracuut-v-ekonomnomu-rezimi-nszu.html)