# Депутат Алєксєєв вийшов із СІЗО під заставу у 2,2 мільйона

Authors: Ukrinform (Person)

Publisher: Укринформ (Organization)

Published Time: 2023-07-04T15:25:00+03:00

Modified Time: 2023-07-04T15:25:00+03:00

Description: Народний депутат Сергій Алєксєєв, якому напередодні Личаківський суд Львова обрав запобіжний захід у вигляді тримання під вартою на 60 діб, вийшов із СІЗО після внесення застави в розмірі 2,264 млн грн. — Укрінформ.

Images: ['[630_360_16883...](https://static.ukrinform.com/photos/2023_07/thumb_files/630_360_1688396650-3383.jpeg)']

Tags: ['СІЗО', 'Суд', 'Застава', 'Сергій Алєксєєв']

Type: Article

<!--METADATA-->

![](../Images/2023-07-04T15-25-00-03-00/630_360_1688396650-3383.jpeg) Народнийдепутат Сергій Алєксєєв, якому напередодні Личаківський суд Львова обравзапобіжний захід у вигляді тримання під вартою на 60 діб, вийшов із СІЗО післявнесення застави в розмірі 2,264 млн грн.

Про це він повідомив у коментарі [ Суспільному](https://suspilne.media/521441-narodnij-deputat-sergij-alekseev-vijsov-z-pid-varti-pid-zastavu/) , передає Укрінформ.

"Заставу внесли за мене мої друзі та колеги близько 18:00 (3 липня - ред.).Одразу я не вийшов, вийшов 4 липня близько 13 години. Справи там немає, кажутькращі адвокати. Це виключно "підстава" опозиційного депутата. Далі ми будемовідстоювати: йти або на виправдальний вирок, або на закриття справи", — заявивАлєксєєв.

**Читайте також:** [ Адвокати депутата **Алєксєєв** а подаватимуть апеляцію](https://www.ukrinform.ua/rubric-society/3731038-advokati-deputata-alekseeva-podavatimut-apelaciu.html)

Як повідомляв Укрінформ, 3 липня [ Личаківський районний суд Львова обравзапобіжний захід народному депутату від партії «Європейська солідарність»Сергію Алєксєєву ](https://www.ukrinform.ua/rubric-society/3730940-deputatu-alekseevu-obrali-zapobiznij-zahid-60-dib-pid-vartou.html) – 60 діб триманняпід вартою. Альтернативою арешту стала застава у розмірі 2 млн 264 тис. грн.

Офіс Генпрокурора повідомив Алєксєєву про підозру за ч. 4 ст. 190 (шахрайство)Кримінального кодексу України. Йому може загрожувати від 5 до 12 роківув'язнення з конфіскацією майна.

За даними слідства, депутат шляхом обману заволодів грошима громадянинаНімеччини. Йдеться про 50 тис. дол. (1,8 млн грн). Він нібито обіцяв іноземцюсприяти в уникненні екстрадиції, для цього «гарантував» використати власнізв’язки в суді. Правоохоронці зафіксували, як Алєксєєв одержав 30 тис. дол.Перед цим він отримав ще 20 тис. дол.

Під час суду Алєксєєв заявив про політичні переслідування. Він стверджує, щоці гроші – оплата адвокатських послуг, а справа проти нього сфабрикована.

Сергій Алєксєєв – заслужений юрист України, раніше працював у Енергобанку,очолював юридичний департамент у Київенерго. У 2005 році був юридичнимрадником міністра палива і енергетики, а також помічником депутата ЛюдмилиКириченко.

**Читайте також:** [ У справі **Алєксєєв** а немає інших фігурантів - Офісгенпрокурора ](https://www.ukrinform.ua/rubric-polytics/3729797-u-spravi-alekseeva-nemae-insih-figurantiv-ofis-genprokurora.html)

У 2014 році його обрали головою Кіровоградської обласної організації партії«УДАР».

З 2014 року Алєксєєв був заступником голови Комітету ВР з питань правовоїполітики і правосуддя, а коли обрався вдруге, вже від партії «Європейськасолідарність», то став головою підкомітету діяльності органів правопорядку.

Алєксєєв є заступником члена постійної делегації у Парламентській асамблеїОБСЄ.

Source: [https://www.ukrinform.ua/rubric-society/3731345-deputat-alekseev-vijsov-iz-sizo-pid-zastavu-u-22-miljona.html](https://www.ukrinform.ua/rubric-society/3731345-deputat-alekseev-vijsov-iz-sizo-pid-zastavu-u-22-miljona.html)