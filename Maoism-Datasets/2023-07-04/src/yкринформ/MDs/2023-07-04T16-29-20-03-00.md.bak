# Жодну із систем HIMARS росіяни досі не вполювали - Маляр

Authors: Ukrinform (Person)

Publisher: Укринформ (Organization)

Published Time: 2023-07-04T16:29:20+03:00

Modified Time: 2023-07-04T16:29:20+03:00

Description: Жодну з переданих Україні Сполученими Штатами Америки реактивних систем залпового вогню HIMARS російські загарбники досі не вполювали. — Укрінформ.

Images: ['[630_360_16628...](https://static.ukrinform.com/photos/2022_09/thumb_files/630_360_1662821775-754.jpg)']

Tags: ['Міноборони', 'США', 'Війна з Росією', 'Ганна Маляр', 'HIMARS']

Type: Article

<!--METADATA-->

![](../Images/2023-07-04T16-29-20-03-00/630_360_1662821775-754.jpg) Жодну зпереданих Україні Сполученими Штатами Америки реактивних систем залповоговогню HIMARS російські загарбники досі не вполювали.

Про це заступниця міністра оборони України Ганна Маляр заявила в [ Телеграмі](https://t.me/annamaliar/905) з нагоди Дня незалежності США, передаєУкрінформ.

"Наші вітання з Independence Day американському народу! Дякуємо за незміннупідтримку, яка допомагає нам виборювати нашу свободу, знищувати ворога тазахищати спільні цінності", — зазначила вона.

Так, за словами Маляр, одним із найпотужніших проявів підтримки, наданоїШтатами Україні, є реактивна система залпового вогню американськоговиробництва M142 HIMARS, розроблена в кінці 90-х як полегшена колісна версіяМ270.

**Читайте також:** [ Залужний похвалив роботу **HIMARS** в Україні](https://www.ukrinform.ua/rubric-ato/3727021-zaluznij-pohvaliv-robotu-himars-v-ukraini.html)

У своєму арсеналі HIMARS має чималу кількість різних боєприпасів: відзвичайних некерованих до високоточних балістичних ракет з GPS-навігацією.

Боєприпаси та дальність їх ураження: MLRS — 45 км, GMLRS — 70 км, ER GMLRS —150 км, ATACMS — 300 км, експериментальна ракета PrSM — 499 км.

Як зауважила заступниця міністра, поява американських "Хаймарсів" у червні2022 року стала неприємною несподіванкою для російських військових. Так,виявилося, що всі логістичні шляхи, склади з боєприпасами та місця дислокаціївійськ перебувають у зоні ураження реактивної системи.

**Читайте також:** [ Кожен пакет американської допомоги - це інвестиція у мир:в Україні вітають США із Днем **незале** жності](https://www.ukrinform.ua/rubric-polytics/3731248-kozen-paket-amerikanskoi-dopomogi-ce-investicia-u-mir-v-ukraini-vitaut-ssa-iz-dnem-nezaleznosti.html)

"Злякавшись та відчувши перші величезні втрати, окупанти почали полювання наHIMARS'и. Але так до сих пір нікого й не впіймали. Завдяки максимальнійшвидкості 85 км/год HIMARS здатна розгорнутися, відстрілятися та покинутипозицію менш ніж за 1 хв. Це дає змогу застосовувати її для тактики shoot-and-scoot (стріляй-та-тікай), що значно зменшує шанси бути виявленим та враженимворогом", — додала посадовиця.

Також Маляр нагадала про відомі випадки застосування цих реактивних систем:знищення російської бази в селі Праві Саги, що поблизу Олешок Херсонськоїобласті, та високоточний удар 1 січня 2023 року по будівлі професійно-технічного училища в місті Макіївка, коли, за різними даними, загинули від півсотні до 600 мобілізованих росіян.

"Для українські військових "Хаймарси" стали реальною зброєю перемоги. Адже"Одна ракета — одна знищена ціль" — це недосяжний результат для застарілихрадянських аналогів", — підкреслила представниця [ Міноборони](https://www.ukrinform.ua/tag-minoboroni) .

**Читайте також:** [ Штати підтримуватимуть Україну, допоки Росія не виведесвої війська – Міноборони ](https://www.ukrinform.ua/rubric-ato/3729575-stati-pidtrimuvatimut-ukrainu-dopoki-rosia-ne-vivede-svoi-vijska-minoboroni.html)

Як повідомлялося, День незалежності США відзначається щороку 4 липня. Святовстановлене на честь прийняття Декларації незалежності США від ВеликоїБританії, що стало одним із центральних моментів Американської революції1775-1783 років.

Декларація стала першим в історії документом, який проголосив принципсуверенітету як основи державного устрою.

Source: [https://www.ukrinform.ua/rubric-ato/3731383-zodnu-iz-sistem-himars-rosiani-dosi-ne-vpoluvali-malar.html](https://www.ukrinform.ua/rubric-ato/3731383-zodnu-iz-sistem-himars-rosiani-dosi-ne-vpoluvali-malar.html)