# Боррель назвав необхідність подальшої підтримки України головним уроком заколоту в Росії

Authors: Ukrinform (Person)

Publisher: Укринформ (Organization)

Published Time: 2023-07-04T1:58:00+03:00

Modified Time: 2023-07-04T21:58:00+03:00

Description: Високий представник ЄС прокоментував уроки, які Європейський Союз та світове співтовариство мають винести зі спроби військового заколоту, що похитнув російську державу. — Укрінформ.

Images: ['[630_360_16675...](https://static.ukrinform.com/photos/2022_11/thumb_files/630_360_1667561515-584.jpg)']

Tags: ['ПВК "Вагнера"', 'Пригожин', 'Боррель']

Type: Article

<!--METADATA-->

![](../Images/2023-07-04T1-58-00-03-00/630_360_1667561515-584.jpg) Високийпредставник ЄС прокоментував уроки, які Європейський Союз та світовеспівтовариство мають винести зі спроби військового заколоту, що похитнувросійську державу.

Як повідомляє Укрінформ, про це у власному блозі [ на сайті Європейськоїслужби зовнішніх дій ](https://www.eeas.europa.eu/eeas/what-conclusions-should-we-draw-prigozhins-mutiny_en?channel=eeas_press_alerts&date=2023-07-04&newsid=0&langid=en&source=mail)написав Високий представник ЄС Жозеп Боррель.

Першим уроком, на його думку, є те, що агресивна війна проти України ослабиларежим Володимира Путіна набагато більше, ніж багато спостерігачів думали. "Злютого 2022 року він, було схоже, продовжив або навіть зміцнив свою владу,попри певні нищівні поразки російської армії в Україні. Водночас оглядачівідмічали, що російська економіка не була (все ще) серйозно уражена війною ісанкціями. Заколот Пригожина та той факт, що майже жодна сила не чинилаактивного спротиву захопленню головного російського штабу у війні протиУкраїни, а також потім - марш на Москву, показали всю глибину розколу вросійській армії та у державному апараті", - написав Боррель.

**Читайте також:** [ У розвідці вважають, що **Пригожин** у Білорусі буватиме,але не базуватиметься ](https://www.ukrinform.ua/rubric-ato/3731386-u-rozvidci-vvazaut-so-prigozin-u-bilorusi-buvatime-ale-ne-bazuvatimetsa.html)

Він нагадав, що 27 червня Путін вперше публічно визнав, що «група Вагнера»дійсно отримувала масивну підтримку та фінансування з боку російської держави.За словами Борреля, Путін створив монстра, і зараз цей монстр почав кусатийого самого. Той факт, що фінансована державою група найманців відкрила вогоньпо регулярній армії, демонструє ступінь патології путінської Росії.

Високий представник ЄС назвав «символічним», що перед запланованим заколотомПригожин виступив проти офіційного наративу, який кремль використовує у спробівиправдати війну, та спростував будь-які повідомлення про агресивні планиКиєва або НАТО. Натомість він звинуватив міністра оборони Шойгу у поширеннібрехні заради особистих амбіцій. Боррель висловив сподівання, що дедалі більшегромадян Росії, а також людей по всьому світу, ставитимуть під питання цейманіпулятивний офіційний наратив, який Путін, Лавров та інші поширюють про цювійну.

«Навіть якщо цей заколот провалився, Путін зазнав серйозних втрат для власнихповноважень, із реальними наслідками для майбутнього. Зараз Путін та йогорежим можуть намагатися знову зміцнити свою владу, але очевидно, що російськадержава знаходиться у глибокій кризі», - наголосив Високий представник ЄС.

**Читайте також:** [ Чубаров пов'язує заяви про замах на Аксьонова з бунтом**Пригожин** а ](https://www.ukrinform.ua/rubric-crimea/3730861-cubarov-povazue-zaavi-pro-zamah-na-aksonova-z-buntom-prigozina.html)

За його словами, зростаючий ризик нестабільності, який є наслідком заколотуПригожина, особливо небезпечний у країні, яка володіє ядерною зброєю. Одним ізважливих висновків, що виходить з російської агресивної війни, є те, щопутінська Росія представляє найбільшу загрозу для європейської та глобальноїбезпеки, оскільки її ядерний арсенал не зменшує, а лише збільшує небезпеку длявсього цивілізованого світу.

«Це ще одна причина, чому ми маємо продовжувати підтримувати Збройні СилиУкраїни у виведенні російських військ геть із країни. Перемога України єнайкращим шляхом для досягнення справедливого миру, на основі міжнародногоправа, якого Україна потребує й заслуговує. Такий мир може також відкритиможливості для Росії розпочати процес змін, що є передумовою для тривалогомиру. Російська історія свідчить, що, коли настають зміни, вони можуть настатишвидко. Ми маємо бути готовими до цього», - заявив Боррель.

Як повідомлялося, 23 червня в Росії відбувся військовий заколот, в ході якого«група Вагнера» захопила військовий штаб у Ростові-на-Дону, встановила повнийконтроль над містом та рушила на Москву, не зустрічаючи практично жодногоспротиву, за винятком завдання повітряних ударів з боку урядових сил. Врешті,ватажок ПВК "Вагнер" Євгеній Пригожин відмовився від своїх планів, підприводом «небажання проливати російську кров». Між тим, масштабні арешти ідопити російських генералів свідчать, що заколот був ширшим задумом, ніжавантюра самого керівника «групи Вагнера».

Source: [https://www.ukrinform.ua/rubric-polytics/3731533-borrel-nazvav-neobhidnist-podalsoi-pidtrimki-ukraini-golovnim-urokom-zakolotu-v-rosii.html](https://www.ukrinform.ua/rubric-polytics/3731533-borrel-nazvav-neobhidnist-podalsoi-pidtrimki-ukraini-golovnim-urokom-zakolotu-v-rosii.html)