# Поранена в Первомайському 10-місячна дитина перебуває в реанімації

Authors: Ukrinform (Person)

Publisher: Укринформ (Organization)

Published Time: 2023-07-04T17:20:00+03:00

Modified Time: 2023-07-04T17:20:00+03:00

Description: Одна з поранених унаслідок російського обстрілу Первомайського дитина перебуває в реанімації: стан 10-місячного хлопчика вдалося стабілізувати. — Укрінформ.

Images: ['[630_360_16547...](https://static.ukrinform.com/photos/2022_06/thumb_files/630_360_1654768443-794.jpg)']

Tags: ['Обстріл', 'Харківщина', 'Війна з Росією', 'Єдині новини']

Type: Article

<!--METADATA-->

![](../Images/2023-07-04T17-20-00-03-00/630_360_1654768443-794.jpg) Одна зпоранених унаслідок російського обстрілу Первомайського дитина перебуває вреанімації: стан 10-місячного хлопчика вдалося стабілізувати.

Про це в ефірі національного телемарафону “Єдині новини” сказав начальникХарківської ОВА Олег Синєгубов, передає Укрінформ.

“Це виключно житловий район. Жодних промислових, а тим більше військовихоб’єктів тут немає. Наразі відомо про 31 постраждалого. Стан 10-місячногохлопчика, якого відвезли до реанімації, вже стабілізували”, - сказавСинєгубов.

У своєму [ Телеграмі ](https://t.me/synegubov/6585) він уточнив згодом, щоінші діти зазнали легких осколкових поранень, забиття та подряпин.

За даними ОВА, пошкоджено дев'ять житлових будинків, це житло, в якомумешкають 2000 людей.

_Відео: МВС_

“Підрозділи ДСНС ще досліджуватимуть ці будівлі на факти можливого порушенняконструктивних елементів. І вже після цього ухвалимо рішення щодо поверненнядо осель. Також наразі біля кожного під’їзду чергують працівники ГУНП вХарківській області, щоб забезпечити порядок. Мешканцям постраждалих будинківпропонуємо отримати тимчасове помешкання в Первомайському. Окрім того, є місцяу Харкові, куди можна евакуюватися. Наразі проводиться опитування населеннящодо потреб та організовується підвезення продуктів. Місцева влада тримаєтісну комунікацію з мешканцями”, - зазначив Синєгубов.

**Читайте також:** [ Серед госпіталізованих у **Первом** айському післяросійського обстрілу - двоє немовлят ](https://www.ukrinform.ua/rubric-regions/3731352-sered-gospitalizovanih-u-pervomajskomu-pisla-rosijskogo-obstrilu-dvoe-nemovlat.html)

Як повідомляв Укрінформ, близько 13:35 4 липня росіяни [ обстріляли містоПервомайський ](https://www.ukrinform.ua/rubric-ato/3731290-rosiani-zavdali-udaru-po-pervomajskomu-na-harkivsini-12-postrazdalih.html) . За данимиобласної прокуратури, росіяни використали ракету “Іскандер”. Відомо про 31постраждалого, серед яких дев’ятеро - діти. У місті пошкоджено скління,балкони та двері дев’яти багатоповерхових будинків. Окрім того, згоріло чотириавтомобілі, а також один автомобіль пошкоджено.

Source: [https://www.ukrinform.ua/rubric-regions/3731425-poranena-v-pervomajskomu-10misacna-ditina-perebuvae-v-reanimacii.html](https://www.ukrinform.ua/rubric-regions/3731425-poranena-v-pervomajskomu-10misacna-ditina-perebuvae-v-reanimacii.html)