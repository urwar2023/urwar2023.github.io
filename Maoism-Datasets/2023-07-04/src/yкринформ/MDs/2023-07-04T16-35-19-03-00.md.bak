# У розвідці вважають, що Пригожин у Білорусі буватиме, але не базуватиметься

Authors: Ukrinform (Person)

Publisher: Укринформ (Organization)

Published Time: 2023-07-04T16:35:19+03:00

Modified Time: 2023-07-04T16:35:19+03:00

Description: Представник Головного управління розвідки Міноборони України Андрій Юсов припускає, що ватажок ПВК "Вагнер" Євгеній Пригожин у Білорусі буватиме, але не використовуватиме цю країну для постійного базування «вагнерівців». — Укрінформ.

Images: ['[630_360_16881...](https://static.ukrinform.com/photos/2023_06/thumb_files/630_360_1688131481-603.jpg)']

Tags: ['Білорусь', 'Розвідка', 'ПВК "Вагнера"', 'Війна з Росією', 'Єдині новини']

Type: Article

<!--METADATA-->

![](../Images/2023-07-04T16-35-19-03-00/630_360_1688131481-603.jpg)Представник Головного управління розвідки Міноборони України Андрій Юсовприпускає, що ватажок ПВК "Вагнер" Євгеній Пригожин у Білорусі буватиме, алене використовуватиме цю країну для постійного базування «вагнерівців».

Таку думку Юсов висловив у ефірі загальнонаціонального телемарафону "Єдиніновини", передає Укрінформ.

«Що стосується Пригожина у Білорусі, то очевидно, що він там буватиме. Можнаговорити про перенесення юридичної адреси, про використання Білорусі якпевного логістичного хабу або для перекидання на інші напрямки та на іншіконтиненти. Думаю, Африку, списувати поки що зарано. Але вести мову про те, щоувесь особовий склад ПВК « [ Вагнер ](https://www.ukrinform.ua/tag-pvk-vagnera) », сили та засоби перебазовані до Білорусі, поки зарано. Більшоюмірою це такі інформаційні активності, які мають показати дотримання тихдомовленостей, які були озвучені за результатами останніх подій, маршів тазаколотів», - сказав представник Головного управління розвідки.

**Читайте також:** [ Загроза з Білорусі перманентна, « **вагнер** івці» можутьпосилити угруповання для вторгнення - військові](https://www.ukrinform.ua/rubric-ato/3730922-zagroza-z-bilorusi-permanentna-vagnerivci-mozut-posiliti-ugrupovanna-dla-vtorgnenna-vijskovi.html)

Відповідаючи на питання про те, чому ватажок ПВК "Вагнер" обрав саме РБ, віндодав: «Варіантів уже не так багато може бути. Наприклад, Німеччина чи Франціянавряд чи погодяться, як і багато інших країн із демократичними урядами. НаПівнічну Корею, напевно, не згодяться у самому ПВК «Вагнер». Тому варіантівзалишається не так уже й багато».

Як повідомляв Укрінформ, ватажок ПВК "Вагнер" Євгеній Пригожин 23 червня [оголосив демарш ](https://www.ukrinform.ua/rubric-other_news/3727120-zakolot-prigozina-vse-so-vidomo-na-cej-moment.html) проти російського військовогокерівництва, зокрема проти міністра оборони РФ Сергія Шойгу.

У результаті наступу колона ПВК "Вагнер" дісталася Липецької області Росії, щоза 420 кілометрів від Москви.

Олександр Лукашенко провів переговори з Пригожиним, після чого останнійзаявив, що бійці угруповання повертаються до польових таборів.

Пізніше слідче управління ФСБ припинило кримінальну справу про збройнийзаколот.

**Читайте також:** [ У Білорусі можуть бути розміщені до восьми тисяч «**вагнерів** ців» - прикордонники ](https://www.ukrinform.ua/rubric-ato/3730090-u-bilorusi-mozut-buti-rozmiseni-do-vosmi-tisac-vagnerivciv-prikordonniki.html)

26 червня у зверненні до росіян президент РФ Володимир Путін закликавнайманців ПВК "Вагнер" підписати контракт із Міноборони РФ чи іншими силовимиорганами, повернутися до рідних або «піти до Білорусі».

"Беларускі Гаюн" повідомив, що вранці у вівторок літак Пригожина приземлився уБілорусі. Лукашенко підтвердив, що Пригожин перебуває у Білорусі, а такожзаявив, що білоруси можуть записуватися до ПВК, проте окремих пунктіввербування не буде.

Source: [https://www.ukrinform.ua/rubric-ato/3731386-u-rozvidci-vvazaut-so-prigozin-u-bilorusi-buvatime-ale-ne-bazuvatimetsa.html](https://www.ukrinform.ua/rubric-ato/3731386-u-rozvidci-vvazaut-so-prigozin-u-bilorusi-buvatime-ale-ne-bazuvatimetsa.html)