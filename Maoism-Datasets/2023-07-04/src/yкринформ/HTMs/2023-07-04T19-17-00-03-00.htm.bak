<h1>Росіяни розганяють фейки про нібито плани України атакувати ЗАЕС дронами – розвідка</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-07-04T19:17:00+03:00</p>
<p>Modified Time: 2023-07-04T19:17:00+03:00</p>
<p>Description: Росіяни почали поширювати у соціальних мережах фейкову інформацію про те, що нібито Україна в ніч на 5 липня може атакувати Запорізьку АЕС безпілотниками. — Укрінформ.</p>
<p>Images: ['<a href="https://static.ukrinform.com/photos/2016_02/thumb_files/630_360_1456158015-9600.jpg">630_360_14561...</a>']</p>
<p>Tags: ['Розвідка', 'Запорізька АЕС', 'Війна з Росією']</p>
<p>Type: Article</p>
<!--METADATA-->

<p><img alt="" src="../Images/2023-07-04T19-17-00-03-00/630_360_1456158015-9600.jpg" /> Росіянипочали поширювати у соціальних мережах фейкову інформацію про те, що нібитоУкраїна в ніч на 5 липня може атакувати Запорізьку АЕС безпілотниками.</p>
<p>Про це представник Головного управління розвідки Андрій Юсов повідомив у <a href="https://24tv.ua/ymovirniy-terakt-zaporizkiy-aes-mozhe-rosiya-pidvati-stantsiyu_n2346908?utm_source=webpush">коментарі 24 каналу </a> , передає Укрінформ.</p>
<p>У ГУР МО наголосили, що нові вкиди російської пропаганди щодо ситуації наЗапорізькій АЕС – це «примітивна і брехлива ІПСО». Інформація щодо того, щоУкраїна нібито може атакувати територію ЗАЕС безпілотниками, звичайно, невідповідає дійсності. Юсов наголосив, що такі фейки пов'язані з кількомааспектами.</p>
<p><strong>Читайте також:</strong> <a href="https://www.ukrinform.ua/rubric-economy/3731392-zaes-vtratila-zivlenna-z-osnovnoi-linii-elektroperedac-magate.html"> <strong>ЗАЕС</strong> втратила живлення з основної лініїелектропередач - МАГАТЕ </a></p>
<p>З однієї сторони – це відповідь на широку інформаційну кампанію, яку Українаведе у світі з висвітленням злочинів російських загарбників на територіїЗапорізької АЕС та інших об'єктів критичної інфраструктури. Окрім того,Україна постійно висвітлює факти, які можуть свідчити про підготовку черговоготеракту, на зразок – знищення Каховської ГЕС.</p>
<p>Проте з іншого боку, за словами Юсова, такі інформаційні кампанії та ІПСОдійсно можуть проводитись як підготовка та інформаційне прикриття до справжніхтерористичних дій.</p>
<p>"Але наразі якоїсь суттєвої зміни на станції ми не спостерігаємо. Втім, вартонаголосити, що станція продовжує знаходитись під контролем окупантів. Вонанезаконно захоплена, низка об'єктів на станції заміновані, і так – існуєризик, що держава-терорист може піти на ескалацію ситуації й завершитипідготовку до теракту. Але наразі мова йде про підвищення градуса ядерногошантажу, проведення ІПСО з метою посіяти паніку в українському суспільстві йдеморалізувати українських захисників", – наголосив Юсов.</p>
<p><strong>Читайте також:</strong> <a href="https://www.ukrinform.ua/rubric-economy/3731319-ukraina-obgovorue-mozlivist-zalucenna-ssa-do-situacii-na-zaes.html"> Україна обговорює можливість залучення США до ситуації на<strong>ЗАЕС</strong> </a></p>
<p>Окрім того, у розвідці акцентують, що Росія дійсно вивезла частину персоналу"Росатому", який працював на території Запорізької АЕС.</p>
<p>Як повідомляв Укрінформ, раніше Володимир Зеленський заявляв, що Росія всетехнічно підготувала для локального вибуху на Запорізькій атомнійелектростанції і може здійснити його з метою зупинення контрнаступальних дійСил оборони України та політичного тиску на Київ через деяких партнерів.</p>
<p>Source: <a href="https://www.ukrinform.ua/rubric-ato/3731472-rosiani-rozganaut-fejki-pro-nibito-plani-ukraini-atakuvati-zaes-dronami-rozvidka.html">https://www.ukrinform.ua/rubric-ato/3731472-rosiani-rozganaut-fejki-pro-nibito-plani-ukraini-atakuvati-zaes-dronami-rozvidka.html</a></p>