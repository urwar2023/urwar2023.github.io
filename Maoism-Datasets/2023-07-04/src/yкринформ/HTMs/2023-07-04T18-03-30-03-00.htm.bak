<h1>Макрон заявив, що пік заворушень у Франції минув</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-07-04T18:03:30+03:00</p>
<p>Modified Time: 2023-07-04T18:03:30+03:00</p>
<p>Description: Президент Франції Емманюель Макрон зустрівся з майже 250 мерами міст, що постраждали під час заворушень протягом минулого тижня, для обговорення "глибших причин" протестів після вбивства підлітка поліцейським. — Укрінформ.</p>
<p>Images: ['<a href="https://static.ukrinform.com/photos/2022_04/thumb_files/630_360_1650825731-530.jpg">630_360_16508...</a>']</p>
<p>Tags: ['Франція', 'Макрон', 'Протест', 'Сутички']</p>
<p>Type: Article</p>
<!--METADATA-->

<p><img alt="" src="../Images/2023-07-04T18-03-30-03-00/630_360_1650825731-530.jpg" /> ПрезидентФранції Емманюель Макрон зустрівся з майже 250 мерами міст, що постраждали підчас заворушень протягом минулого тижня, для обговорення "глибших причин"протестів після вбивства підлітка поліцейським.</p>
<p>Як передає Укрінформ, про це повідомляє <a href="https://www.france24.com/en/europe/20230704-france-s-macron-says-riots-peak-has-passed-at-meeting-with-local-mayors"> France24</a> .</p>
<p>"Чи повернення до спокійних часів триватиме? Буду обережний (у висловлюваннях— ред.), але пік (активності протестів — ред.), що ми бачили в попередні дні,минув", - сказав Макрон. Президент Франції додав, що всі хочуть "тривалого,республіканського порядку. Це абсолютний пріоритет".</p>
<p>Представник Офісу президента сказав, що <a href="https://www.ukrinform.ua/tag-makron"> Макрон</a> сподівається "почати копітку,довгострокову роботу, необхідну для розуміння глибших причин, які призвели доцих подій (протестів — ред.)".</p>
<p>Президент також висунув ідею прискореного штрафування батьків дітей, спійманихза вандалізм або пограбування під час протестів.</p>
<p>Як повідомляв Укрінформ, 27 червня у Франції виникли заворушення після того,як у передмісті французької столиці Парижа поліцейський застрелив 17-річногохлопця, який не зупинився за його наказом.</p>
<p><strong>Читайте також:</strong> <a href="https://www.ukrinform.ua/rubric-world/3731200-u-francii-vid-pocatku-zavorusen-zatrimali-majze-35-tisaci-ludej.html"> У <strong>Франц</strong> ії від початку заворушень затримали майже 3,5тисячі людей </a></p>
<p>За даними Міністерства внутрішніх справ Франції на цей вівторок, від початкузаворушень протестувальники підпалили майже 5900 автомобілів, зафіксованопонад 12 200 займань сміттєвих баків, близько 1100 будівель спалені абопошкоджені, сталося майже 270 нападів на поліцейські відділки або комісаріати.</p>
<p>Збитки внаслідок заворушень оцінюються в один мільярд євро, в тому числі дляпостраждалих торговців і підприємців. Найбільші спілки роботодавців Франціїзакликали уряд створити «фонд допомоги» для «тих, хто втратив усе» черезпротести.</p>
<p>Міністр фінансів Франції Бруно Ле Мер припустив у вівторок, що уряд дозволитьпідприємствам, постраждалим у заворушеннях, не сплачувати податки і соціальнівідплати на період відновлення бізнесу та залагодження пошкоджень.</p>
<p>Source: <a href="https://www.ukrinform.ua/rubric-world/3731434-makron-zaaviv-so-pik-zavorusen-u-francii-minuv.html">https://www.ukrinform.ua/rubric-world/3731434-makron-zaaviv-so-pik-zavorusen-u-francii-minuv.html</a></p>