<h1>Газети на прифронтових і деокупованих територіях працюють в економному режимі – НСЖУ</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-07-04T17:24:20+03:00</p>
<p>Modified Time: 2023-07-04T17:24:20+03:00</p>
<p>Description: У кожній четвертій редакції на прифронтових та деокупованих територіях над створенням газети працює одна-дві людини, доходи редакцій впали майже на дві третини. Середній розмір зарплати (там, де вона взагалі виплачується) – 8 тис. грн. — Укрінформ.</p>
<p>Images: ['<a href="https://static.ukrinform.com/photos/2023_07/thumb_files/630_360_1688480530-641.jpg">630_360_16884...</a>']</p>
<p>Tags: ['НСЖУ', 'Гроші', 'Преса', 'Газета']</p>
<p>Type: Article</p>
<!--METADATA-->

<p><img alt="" src="../Images/2023-07-04T17-24-20-03-00/630_360_1688480530-641.jpg" /> У кожнійчетвертій редакції на прифронтових та деокупованих територіях над створеннямгазети працює одна-дві людини, доходи редакцій впали майже на дві третини.Середній розмір зарплати (там, де вона взагалі виплачується) – 8 тис. грн.</p>
<p>Про це повідомляє Укрінформ з посиланням на <a href="https://nsju.org/novini/gazety-na-pryfrontovyh-i-deokupovanyh-terytoriyah-ukrayiny-vidnovlyuyut-robotu-ale-v-ekonomnomu-rezhymi-doslidzhennya-nszhu/?fbclid=IwAR28M_SyZU_D76PSU5w3oqyrRsH-1_0m1l2ODzOJrf6TKb9vtSltqwjTRCE"> дослідження</a>Національної спілки журналістів України.</p>
<p>Як зазначають у <a href="https://www.ukrinform.ua/tag-nszu"> НСЖУ </a> , майже всівидання визнають, що без допомоги міжнародних фінансових донорів були бзмушені закритися.</p>
<p>Повідомляється, що Національна спілка журналістів за підтримки проєкту«Підвищення стійкості українських медіа», який виконує Міжнародний інститутрегіональної преси та інформації (IRMI) в партнерстві з Fondation Hirondelleза фінансової підтримки Swiss Solidarity, провела на прифронтових тадеокупованих територіях України дослідження потреб місцевих газет.</p>
<p><img alt="" src="../Images/2023-07-04T17-24-20-03-00/1688480530-942.jpg" /> <strong>Читайте також:</strong><a href="https://www.ukrinform.ua/rubric-society/3704123-vid-pocatku-povnomasstabnogo-vtorgnenna-v-ukraini-zaginuli-57-zurnalistiv.html"> Від початку повномасштабного вторгнення в Україні загинули 56 журналістів -<strong>НСЖУ</strong> </a></p>
<p>«Українська преса на прифронтових і деокупованих територіях є символомоб’єднання, віри, натхнення українців до боротьби і перемоги. Зараз наприфронтових територіях, де є проблеми з комунікаціями, традиційні друкованіЗМІ, яким довіряють місцеві жителі, отримують друге дихання. Національнаспілка журналістів України дякує командам прифронтових медіа за їхні зусилля йробитиме все можливе, аби допомогти їм знайти можливість пережити важкі воєннічаси й увійти в мирний час сильнішими, осучасненими і готовими до гідноївідповіді на виклики часу», – наголосив голова НСЖУ Сергій Томіленко.</p>
<p><img alt="" src="../Images/2023-07-04T17-24-20-03-00/1688480531-605.jpg" /></p>
<p>У дослідженні взяли участь 30 редакцій із 10 областей, які є деокупованими абоприфронтовими. Як з’ясувалося, після вимушеної перерви, яка становила всередньому шість місяців, 90% газет-учасниць дослідження відновили випуск, алетри газети випустили лише один-два номери. Тож про повернення до стабільногографіку виходу говорити поки що не доводиться. Кожне друге друковане виданнязменшило періодичність виходу в два-чотири рази. Всі газети, крім однієї,зменшили сторінковість у середньому вдвічі. Тож відновлення випуску газетзагалом відбулося, але в економному режимі, зазначили в НСЖУ.</p>
<p>«Цим дослідженням ми прагнули донести до широкого загалу голоси журналістів ізприкордонних та деокупованих територій. Редактор одного з видань ізприкордонних районів Сумщини сказав: «Центральні телеканали не приїдуть донас, а якщо й приїдуть – то це одиничні випадки. А ми тут не лише працюємо, ай живемо. Тут, у сірій зоні, теж живуть люди. Й вони потребують не лише хліба,а й інформації». Як на мене, це дуже важлива думка, яка характеризуєнезламність редакцій із прикордонних і деокупованих територій», – зазначивсекретар НСЖУ, автор дослідження Віталій Голубєв.</p>
<p>Результати дослідження було презентовано 4 липня під час дводенного офлайн-тренінгу навчально-просвітницького проєкту «Кроки до сталого розвитку» длялокальних медіа з прифронтових та деокупованих територій, проведеного засприяння ЮНЕСКО та уряду Японії.</p>
<p><strong>Читайте також:</strong> <a href="https://www.ukrinform.ua/rubric-society/3704335-nszu-prezentuvala-buklet-rozstrilana-svoboda-slova.html"> <strong>НСЖУ</strong> презентувала буклет «Розстріляна свобода слова»</a></p>
<p>Як підкреслюється у повідомленні, відновлення виходу друкованої преси йзабезпечення інформування населення на прифронтових та деокупованих територіяхУкраїни, де через руйнування інфраструктури часто відсутні мобільний зв’язокта інтернет, – серед пріоритетів НСЖУ.</p>
<p>Як повідомляв Укрінформ, станом на травень, за даними НСЖУ, <a href="https://www.ukrinform.ua/rubric-society/3704123-vid-pocatku-povnomasstabnogo-vtorgnenna-v-ukraini-zaginuli-57-zurnalistiv.html"> кількістьзагиблих журналістів за час повномасштабного вторгнення РФ в Україну сягнула56 </a> .</p>
<p><em>Фото: НСЖУ</em></p>
<p>Source: <a href="https://www.ukrinform.ua/rubric-society/3731411-gazeti-na-prifrontovih-i-deokupovanih-teritoriah-pracuut-v-ekonomnomu-rezimi-nszu.html">https://www.ukrinform.ua/rubric-society/3731411-gazeti-na-prifrontovih-i-deokupovanih-teritoriah-pracuut-v-ekonomnomu-rezimi-nszu.html</a></p>