<h1>Україна цьогоріч уже отримала $23,6 мільярда макрофінансової допомоги</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-07-04T18:00:00+03:00</p>
<p>Modified Time: 2023-07-04T18:00:00+03:00</p>
<p>Description: Україна отримала у 2023 році 23,6 млрд доларів партнерської макрофінансової допомоги. — Укрінформ.</p>
<p>Images: ['<a href="https://static.ukrinform.com/photos/2017_09/thumb_files/630_360_1506705809-4165.jpg">630_360_15067...</a>']</p>
<p>Tags: ['Кабмін', 'МВФ', 'Гроші', 'Шмигаль']</p>
<p>Type: Article</p>
<!--METADATA-->

<p><img alt="" src="../Images/2023-07-04T18-00-00-03-00/630_360_1506705809-4165.jpg" /> Українаотримала у 2023 році 23,6 млрд доларів партнерської макрофінансової допомоги.</p>
<p>Про це Прем'єр-міністр Денис Шмигаль <a href="https://t.me/Denys_Smyhal/5550"> сказав</a> на засіданні уряду, передає Укрінформ.</p>
<p>«Загалом у 2023 році Україна отримала 23,6 млрд дол. партнерськоїмакрофінансової допомоги. Найбільшим є внесок Євросоюзу, Сполучених Штатів,Канади та МВФ», – сказав Шмигаль.</p>
<p>За його словами, до державного бюджету надійшов другий транш у межах великоїпрограми фінансування від <a href="https://www.ukrinform.ua/tag-mvf"> Міжнародного валютного фонду</a> . Це 890 млн дол. на пріоритетні видатки.</p>
<p><strong>Читайте також:</strong> <a href="https://www.ukrinform.ua/rubric-economy/3730975-ukraina-otrimala-se-890-miljoniv-vid-mvf-minfin.html"> Україна отримала ще $890 мільйонів від <strong>МВФ</strong> - Мінфін</a></p>
<p>«Вдячні всім друзям за неймовірну солідарність та готовність підтримувати нашуборотьбу за незалежність та наші плани з відновлення країни», – підкресливглава уряду.</p>
<p>Прем’єр-міністр наголосив на тому, що економічна підтримка партнерів єважливим елементом стійкості України. Вона дозволяє фінансувати невоєннібюджетні видатки, зокрема соціальні зобов’язання держави.</p>
<p><strong>Читайте також:</strong> <a href="https://www.ukrinform.ua/rubric-economy/3729557-mvf-poasniv-akih-reform-ocikue-vid-ukraini-dla-vidilenna-nastupnih-transiv.html"> <strong>МВФ</strong> пояснив, яких реформ очікує від України длявиділення наступних траншів </a></p>
<p>Як повідомляв Укрінформ, за даними Нацбанку, <a href="https://www.ukrinform.ua/rubric-economy/3697098-ukraina-ocikue-cogoric-na-42-milardi-finansovoi-dopomogi-nacbank.html"> Україна очікує у 2023 роціотримати 42 млрд дол. фінансової допомоги </a> , включно з 4,6 млрд дол. від Міжнародного валютного фонду.</p>
<p>Source: <a href="https://www.ukrinform.ua/rubric-economy/3731433-ukraina-cogoric-uze-otrimala-236-milarda-makrofinansovoi-dopomogi.html">https://www.ukrinform.ua/rubric-economy/3731433-ukraina-cogoric-uze-otrimala-236-milarda-makrofinansovoi-dopomogi.html</a></p>