<h1>На півдні Сили оборони знищили три човни та польовий пункт росіян</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-07-04T15:34:00+03:00</p>
<p>Modified Time: 2023-07-04T15:34:00+03:00</p>
<p>Description: На півдні ракетно-артилерійські підрозділи Сил оборони України за добу знищили пів сотні російських військових, польовий пункт боєпостачання та три човни загарбників. — Укрінформ.</p>
<p>Images: ['<a href="https://static.ukrinform.com/photos/2022_09/thumb_files/630_360_1662870255-229.jpg">630_360_16628...</a>']</p>
<p>Tags: ['Херсонщина', 'Війна з Росією', 'Південь України']</p>
<p>Type: Article</p>
<!--METADATA-->

<p><img alt="" src="../Images/2023-07-04T15-34-00-03-00/630_360_1662870255-229.jpg" /> На півдніракетно-артилерійські підрозділи Сил оборони України за добу знищили пів сотніросійських військових, польовий пункт боєпостачання та три човни загарбників.</p>
<p>Як передає Укрінформ, про це оперативне командування "Південь" повідомило у <a href="https://www.facebook.com/OperationalCommandSouth/posts/pfbid0VM1YqcANoiDZavmAesVDqWqwQqiwAAh2SRSiXpa1KDfjByH8WgfuTMPXAtPiGMjcl">Фейсбуці</a>.</p>
<p>Також ракетно-артилерійськими підрозділами знищені три крупнокаліберні гарматитипу Д-20 і "Гіацинт" та три одиниці автомобільної техніки ворога.</p>
<p>Українською авіацією протягом доби атаковані два сектори зосередження живоїсили російських військ у Херсонському і Каховському районах.</p>
<p><strong>Читайте також:</strong> <a href="https://www.ukrinform.ua/rubric-ato/3731287-na-okolicah-bahmuta-prikordonniki-zneskodili-vorozu-grupu-pihoti.html"> На околицях <strong>Бахмут</strong> а прикордонники знешкодили ворожугрупу піхоти </a></p>
<p>Обстановка в зоні відповідальності Сил оборони півдня, за даними командування,критичних змін не зазнала, залишається стабільно складною і напруженою.</p>
<p>Протягом ночі російська армія завдала два авіаційні удари з винищувачів Су-35по Бериславському і Херсонському районах, скинувши по них керовані авіаційнібомби.</p>
<p>Ворог продовжує застосовувати також ударні безпілотники типу "Ланцет",спрямовуючи їх глибше в тил від лінії фронту. Так, один "Ланцет" збили силипротиповітряної оборони в Бериславському районі.</p>
<p><strong>Читайте також:</strong> <a href="https://www.ukrinform.ua/rubric-ato/3731272-na-tavrijskomu-napramku-jde-prosuvanna-zsu-vibili-rosian-iz-nizki-pozicij-tarnavskij.html"> На Таврійському напрямку йде просування, ЗСУ вибилиросіян із низки позицій – Тарнавський </a></p>
<p>За інформацією ОК "Південь", за добу російські війська понад 60 разівобстріляли правобережжя й протилежний бік Кінбурну Дніпро-Бузького лиману,використавши понад 310 снарядів.</p>
<p>Серед населених пунктів від ворожих <a href="https://www.ukrinform.ua/tag-obstril"> обстрілів</a> найбільше потерпали Херсон, Антонівка,Дніпровське й Станіслав.</p>
<p>Як повідомляв Укрінформ, за добу росіяни 68 разів <a href="https://www.ukrinform.ua/rubric-regions/3731109-vijska-rf-za-dobu-vipustili-po-hersonsini-402-snaradi-postrazdali-sestero-ludej.html"> обстріляли Херсонськуобласть </a> ,унаслідок чого постраждали шестеро людей.</p>
<p>Уранці 4 липня російська армія <a href="https://www.ukrinform.ua/rubric-ato/3731119-rosiani-zranku-obstrilali-herson-dvoe-zagiblih.html"> вдарила з артилерії по Херсону</a> , убивши двох цивільних.</p>
<p>Source: <a href="https://www.ukrinform.ua/rubric-ato/3731353-na-pivdni-sili-oboroni-znisili-tri-covni-ta-polovij-punkt-rosian.html">https://www.ukrinform.ua/rubric-ato/3731353-na-pivdni-sili-oboroni-znisili-tri-covni-ta-polovij-punkt-rosian.html</a></p>