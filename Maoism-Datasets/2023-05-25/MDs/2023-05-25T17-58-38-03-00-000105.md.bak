# Данілов зустрівся з делегацією Атлантичної ради - про що говорили

Authors: Ukrinform (Person)

Publisher: Укринформ (Organization)

Published Time: 2023-05-25T17:58:38+03:00

Modified Time: 2023-05-25T17:58:38+03:00

Description: Секретар Ради національної безпеки і оборони України Олексій Данілов заявив, що фрагментація Російської Федерації - це питання часу і до цього треба бути готовим. — Укрінформ.

Images: ['[630_360_16850...](https://static.ukrinform.com/photos/2023_05/thumb_files/630_360_1685026633-428.jpg)', '[1685026633-75...](https://static.ukrinform.com/photos/2023_05/1685026633-758.jpg)']

Tags: ['РНБО', 'Данілов', 'Війна з Росією']

Type: Article

<!--METADATA-->

![](../Images/yкринформ/2023-05-25T17-58-38-03-00/630_360_1685026633-428.jpg) СекретарРади національної безпеки і оборони України Олексій Данілов заявив, щофрагментація Російської Федерації - це питання часу і до цього треба бутиготовим.

Як передає Укрінформ, про це він сказав на зустрічі з делегацією «Атлантичноїради» та чолі з директором Євразійського центру «Атлантичної ради», експосломСША в Україні Джоном Гербстом, повідомляє пресслужба РНБО.

На зустрічі сторони обговорили поточну безпекову ситуацію у регіоні та світі,обмінялися думками щодо тенденцій розвитку світу, окреслили напрямкипоглиблення двостороннього співробітництва.

**Читайте також:** [ **Данілов** ](https://www.ukrinform.ua/rubric-ato/3713628-fejkova-smert-zaluznogo-danilov-rozpoviv-pro-zasidanna-stavki-ta-pidmorgnuv-hejteram.html)

Секретар РНБО висловив подяку американській стороні за підтримку нашої державина її шляху до перемоги у війні, розв’язаній РФ.

![](../Images/yкринформ/2023-05-25T17-58-38-03-00/1685026633-758.jpg)

За словами Данілова, на початку повномасштабного вторгнення РФ багато світовиханалітичних центрів «думали, що ми не вистоїмо», однак Україна «довелапротилежне».

«Мало хто у світі займається прогнозуванням на 30-40 років наперед, а якщо ізаймається, то почасти з помилками і не враховуючи історії», - зазначивДанілов.

На його переконання, важливою є не лише перемога України у війні, а й«перемога у мирі», тому підтримка партнерів у цьому вкрай необхідна.

«Ми будемо боротися стільки, скільки потрібно, бо несемо відповідальність замайбутнє нашої держави і зараз маємо шанс побудувати нову країну», - додавДанілов.

**Читайте також:** [ **Данілов** ](https://www.ukrinform.ua/rubric-world/3713274-danilov-ne-viklucae-poavu-rosijskih-dobrovolciv-u-branskij-kurskij-voronezkij-oblastah.html)

Також він зазначив, що процеси фрагментації Росії є незворотними.

«Фрагментація РФ – це питання часу, і до цього треба бути готовим», - сказавДанілов, підкресливши, що «ці процеси неможливо зупинити».

Також сторони торкнулися питання протидії російській дезінформації.

За словами Данілова, «російськомовні телеканали по всьому світу – це не просвободу слова», оскільки «за більшістю з них стоять російські спецслужби». Дляборотьби з дезінформацією РФ необхідна просилена координація між партнерами,підкреслив секретар РНБО, відзначивши актуальність співпраці з Центромпротидії дезінформації при РНБО.

За інформацією пресслужби РНБО, до складу делегації також увійшли віцеголоваЦентру стратегії та безпеки ім. Брента Скоукрофта «Атлантичної ради», посол,колишній заступник держсекретаря США з глобальних справ (2001–2009) ПолаДобрянскі, старший науковий співробітник «Атлантичної ради» АдріанКаратницький, старший науковий співробітник програми російських таєвразійських студій Фонду Карнегі за міжнародний мир, колишній посол США вУкраїні (2016–2019) Марі Йованович, керівник відділу міжнародних та обороннихпитань BGR Group, колишній постійний представник США у НАТО (2013–2017) ДагласЛьют, професор міжнародної дипломатії Колумбійського університету СтівенСестанович, професор історії Університету штату Вірджинія Філіп Зеліков,заступник директора Євразійського центру «Атлантичної ради» Шелбі Магід тапредставник «Атлантичної ради» в Україні Мирослава Лузіна.

**Читайте також:** [ **Данілов** ](https://www.ukrinform.ua/rubric-ato/3713270-bahmut-pid-vognevim-kontrolem-ukraini-danilov.html)

Як повідомлялося, раніше Данілов в ефірі телемарафону "Єдині новини"зазначив,що протести росіян, аналогічні тим, що відбуваються в Бєлгородській області,будуть спостерігатись і в Брянській, Курській, Воронезькій та інших областяхРосії. За його словами, ці процеси будуть постійними до повної перемогиУкраїни у війні.

Фото: РНБО

Source: [https://www.ukrinform.ua/rubric-polytics/3714135-danilov-zustrivsa-z-delegacieu-atlanticnoi-radi-pro-so-govorili.html](https://www.ukrinform.ua/rubric-polytics/3714135-danilov-zustrivsa-z-delegacieu-atlanticnoi-radi-pro-so-govorili.html)