# Заморожування конфлікту є найгіршим сценарієм для України – експертка

Authors: Ukrinform (Person)

Publisher: Укринформ (Organization)

Published Time: 2023-05-25T17:17:45+03:00

Modified Time: 2023-05-25T17:17:45+03:00

Description: Заморожування конфлікту є для України найгіршим сценарієм, адже це означатиме, що держава не зможе нормально розвиватися і численні жертви були марними. — Укрінформ.

Images: ['[630_360_16820...](https://static.ukrinform.com/photos/2023_04/thumb_files/630_360_1682089126-124.jpg)']

Tags: ['Євросоюз', 'НАТО', 'Україна', 'Війна з Росією']

Type: Article

<!--METADATA-->

![](../Images/yкринформ/2023-05-25T17-17-45-03-00/630_360_1682089126-124.jpg)Заморожування конфлікту є для України найгіршим сценарієм, адже це означатиме,що держава не зможе нормально розвиватися і численні жертви були марними.

Таке переконання висловила ексзаступниця міністра оборони України, експерткаАліна Фролова під час дискусії, організованої Німецьким товариством зовнішньоїполітики (DGAP), передає кореспондент Укрінформу.

«Заморожування конфлікту не є можливим. Українці - як військові та політики,так і пересічні громадяни – розуміють одне: ми переможемо або вмремо.Заморожування конфлікту означатиме лише довге, повільне вмирання українськоїнації, адже ми будемо втрачати економіку, не буде шансу вступити в ЄС і НАТО,відчуватимемо дедалі більше розчарування з боку наших партнерів, до того ж мипродовжимо втрачати людей. Заморожування конфлікту – це найгірший сценарій,тому ніхто не розглядає його», - заявила Фролова.

Вона зазначила, що українці готові навіть до більших жертв, але не докомпромісів. Історія 8 років після 2014-го показала марність сподівань накомпроміси, адже це призведе до подальших конфліктів. Експертка навела данінещодавнього опитування, коли близько 96% респондентів заявили, що не бачатьможливості для переговорів, для компромісів з росіянами. 86% респондентів неготові вести перемовини з агресором навіть при загрозі використання нимтактичної ядерної зброї.

**Читайте також:** [ **замороженн** ](https://www.ukrinform.ua/rubric-ato/3707724-ne-mozna-dopustiti-zamorozenna-vijni-ci-povtorenna-minskih-ugod-zelenskij.html)

«Українське суспільство не готове до компромісів. Ми вже пожертвували дужебагато чим. Ці жертви не повинні бути марними», - повторила Фролова. Вонадодала, що переговори можуть вестися з таких тем, зокрема, як відшкодування,контрибуції тощо.

Експертка не погоджується з визначенням ситуації на фронті як «глухий кут».Ситуацію навколо Бахмута вона не бачить як таку, що може принципово вплинутина хід війни. «Бахмут не є стратегічним пунктом, його таким зробила російськапропаганда... Найбільш стратегічним питанням є величезні запаси в містішампанського», - пожартувала Фролова.

Змінити ситуацію на фронті можуть або подвоєння зусиль російської армії, абоуспішний український контрнаступ. Фролова, як і багато інших українськиханалітиків і політиків, застерегла від «перевищених очікувань» відконтрнаступу. Проте вона зауважила, що в [ ](https://www.ukrinform.ua/tag-zsu)є кілька опцій щодо напрямів удару і «їх кількість може збільшуватися».

«Можуть бути і дуже незвичайні рішення, як показав Бєлгород», - зауважилаФролова.

Говорячи про Крим, вона зазначила, що з ракетами далекого радіусу дії, які вжеє у ЗСУ, а також з перспективою отримання винищувачів, Україна має можливостівражати Кримський міст, що дозволить досягти логістичної ізоляції півострова.Технічно це можливо, але не менш важливо говорити про те, що буде потім,зокрема, як реінтегрувати територію, яка тривалий час була повністю відірванавід України, додала експертка. За її словами, практика показує, що колиросійські війська бачать загрозу оточення, вони намагаються бігти, отже з 2млн населення півострова близько 800 тисяч спробують залишити територію, щозробить питання звільнення простішим.

Фролова також торкнулась питань членства України в НАТО та ЄС.

«Після завершення бойових дій звільненням наших територій Україна матименайбільшу, найсильнішу та найталановитішу армію на Європейському континенті. Іне взяти Україну в свої лави для НАТО буде дуже дивним рішенням, адже мипримножили потужності НАТО», - заявила вона. На переконання експертки, Українаповинна бути готова наразі у варіанті «Фінляндія 2.0» – повна інтеграція в усісистеми без формального членства.

**Читайте також:** [ **заморожувати** ](https://www.ukrinform.ua/rubric-ato/3712205-rosia-mae-vivesti-vijska-z-teritorii-ukraini-a-ne-zamorozuvati-konflikt-solc.html)

Щодо ЄС, то він сам отримає вигоду від членства України, але для цього требапоказати, що Україна має потенціал для швидкого росту, що гроші, які ЄС наразінадає, це - інвестиції, а не гранти.

Також Фролова зупинилася на майбутніх відносинах з РФ. Вона бачить величезнізагрози у тому, що західні держави досі потрапляють у пастку, будуючи плани намайбутнє з «ліберальною Росією». Це могло б стати великою помилкою, переконанавона.

«Росія ніколи не була і ніколи не буде ліберальною», - впевнена експертка.Вона виходить з того, що будувати плани треба виключно виходячи зусвідомлення, що Росія буде залишатися в будь-якому випадку імперськоюагресивною державою, хто б не прийшов там до влади.

Аліна Фролова була заступником міністра оборони України в 2019-2020 роках.Засновниця та генеральний директор RAM 360 Advertising Agency та групи агенційRAM GROUP (RAM 360 Advertising Agency, CORE reputation management agency,Центр стратегічних комунікацій StratCom Ukraine).

Source: [https://www.ukrinform.ua/rubric-ato/3714110-zamorozuvanna-konfliktu-e-najgirsim-scenariem-dla-ukraini-ekspertka.html](https://www.ukrinform.ua/rubric-ato/3714110-zamorozuvanna-konfliktu-e-najgirsim-scenariem-dla-ukraini-ekspertka.html)