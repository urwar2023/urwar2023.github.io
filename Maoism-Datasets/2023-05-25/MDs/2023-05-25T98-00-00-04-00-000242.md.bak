# Парламент Британії визнав Голодомор геноцидом українського народу

Author: ['Володимир Поліщук']

Time: 2023-05-25T98:00:00-04:00

Description: Сьогодні британський парламент справедливо прийняв рішення про визнання... Война с Украиной 2022, Война с Украиной последние новости сегодня, Новости война с Украиной 2022 последние на сегодня, Будет ли война между Украиной и Россией и когда, Война с Украиной в 2022 году будет или нет,  Будет ли война с Украиной в ближайшее время что говорят,  Война с Украиной новости,  Новости Украины сегодня,  Украинские новости в украинских СМИ на русском

Images: ['[nyzhnya-palata-parlamentuv-velykoyi-brytaniyi.jpg](https://armyinform.com.ua/wp-content/uploads/2023/05/nyzhnya-palata-parlamentuv-velykoyi-brytaniyi.jpg)']

Tags: ['STOPRUSSIA', 'ВИЗНАННЯ ГОЛОДОМОРУ ГЕНОЦИДОМ', 'ПАРЛАМЕНТ ВЕЛИКОЇ БРИТАНІЇ']

Category: News

<!--METADATA-->

![](../Images/AРМІЯINFORM/2023-05-25T98-00-00-04-00/nyzhnya-palata-parlamentuv-velykoyi-brytaniyi.jpg)

Сьогодні британський парламент справедливо прийняв рішення про визнанняГолодомору 1932-1933 років геноцидом.

Про це [написала](https://twitter.com/aliciakearns/status/1661787913644830720)у своєму Twitter Депутатка Консервативної партії Полін Летхем.

— Ми сподіваємося, що це хоч якось допоможе вшанувати пам’ять мільйонівукраїнців, заморених голодом. Ми стоїмо з нашими друзями в Україні, —зазначила Полім Летхем.

Саме сьогодні вона представила відповідну[резолюцію](https://hansard.parliament.uk/commons/2023-05-25/debates/6EC6E8AD-56E4-44BF-A0DC-1E077B9ED2E9/UkrainianHolodomor)у Нижній палаті парламенту Великої Британії — Палаті громад, котра одноголосноухвалила рішення про визнання Голодомору 1932-1933 року геноцидом українськогонароду.

Перед дебатами Полім Летхем привітала у парламенті посла України у ВеликійБританії Вадима Пристайка й підкреслила, що голод в Україні на початку 1930-хроків був штучним, спричиненим примусовим відбиранням урожаїв в українськихселян.

— 90 років тому, навесні 1933 року, мільйони українців померли від голоду.Проте природного голоду в Україні не було. Зерна було вдосталь, але все цеобкладалося неймовірно високими хлібними тарифами москви. Тоді москваекспортувала мільйони тонн зерна на захід, поки українці вмирали відсталінського насильницького голоду. Слово «голодомор» означає смерть голодом,і це саме те, що СРСР робив в Україні. Я дійду до жахливих подробиць голоду,але, обговорюючи геноцид, важливо також зрозуміти контекст і мотиваціюкерівництва СРСР у москві, — наголосила парламентар.

Вона також порівняла ті події з нинішніми, коли росія викрадала українськезерно на тимчасово окупованих українських територіях.

— Хоча Голодомор означає «голодну смерть», цей термін став стосуватися всієїсталінської кампанії знищення української ідентичності та націоналізмунаприкінці 1920-х років, що призвело до вимушеного голоду 1932-33 років. КолиСталін зміцнив свою владу як партійного лідера наприкінці 1920-х років, вінпочав запроваджувати набагато жорсткіший контроль за незалежністю, включаючизаборону Української Православної Церкви та арешти, депортації та стратиукраїнських патріотів і культурної еліти. Інтелектуали, письменники та митціпокінчили життя самогубством, а не були депортовані до росії. З 1929 р.проводилася гуртова колективізація сільського господарства, а у заможних селянвідбирали майно. До середини 1930-х років до Сибіру та Казахстану буловиселено 100 тис. таких родин, — заявила Летхем.

**Довідково** : Станом на 2023 рік Голодомор офіційно визнали геноцидомукраїнського народу понад 20 країни світу. Зокрема, 10 березня 2023 рокуБельгія визнала Голодомор 1932–1933 років геноцидом українського народу.Парламент Ісландії 23 березня визнав Голодомор геноцидом українського народу.17 травня Сенат Франції також ухвалив резолюцію про визнання Голодомору1932-1933 років геноцидом українців. 23 травня парламент Словенії підтримавдекларацію про визнання Голодомору 1932-1933 років геноцидом українськогонароду.

Source: [https://armyinform.com.ua/2023/05/25/parlament-brytaniyi-vyznav-golodomor-genoczydom-ukrayinskogo-narodu/](https://armyinform.com.ua/2023/05/25/parlament-brytaniyi-vyznav-golodomor-genoczydom-ukrayinskogo-narodu/)