<h1>В російських ЗМІ «знищили» вже десятки Patriot, але брехня не змінить реальність – Карпентер</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-05-25T18:32:42+03:00</p>
<p>Modified Time: 2023-05-25T18:32:42+03:00</p>
<p>Description: Відповідно до російських пропагандистських ЗМІ в Україні вже нібито було "знищено" десятки американських зенітно-ракетних комплексів Patriot, але ця брехня не змінить реальність на місцях – те, що Україна стає сильнішою з кожним днем. — Укрінформ.</p>
<p>Images: ['<a href="https://static.ukrinform.com/photos/2017_11/thumb_files/630_360_1511318519-8502-majk-karpenter.jpg">630_360_15113...</a>']</p>
<p>Tags: ['ОБСЄ', 'США', 'Карпентер']</p>
<p>Type: Article</p>
<!--METADATA-->

<p><img alt="" src="../Images/2023-05-25T18-32-42-03-00/630_360_1511318519-8502-majk-karpenter.jpg" /> Відповідно до російських пропагандистських ЗМІ в Україні вженібито було "знищено" десятки американських зенітно-ракетних комплексівPatriot, але ця брехня не змінить реальність на місцях – те, що Україна стаєсильнішою з кожним днем.</p>
<p>Про це заявив постійний представник США при ОБСЄ Майкл Карпентер під часзасідання Постійної ради цієї організації, передає кореспондент Укрінформу.</p>
<p>"Кремль, певно, відчуває, що ситуація змінюється, оскільки він ще більшабсурдно бреше власному населенню. Якщо вірити російським державним ЗМІ, томожна подумати, що російські ракети знищили кілька десятків комплексів Patriotв Україні. Але брехня не змінює реальність на місцях, навіть якщо вона заважаєдекому її бачити. А реальність така, що Україна стає сильнішою з кожним днем",- сказав він.</p>
<p><strong>Читайте також:</strong> <a href="https://www.ukrinform.ua/rubric-world/3707958-v-obse-znajsli-kreativni-risenna-sob-obhoditi-veto-rosii.html"> </a></p>
<p>Американський посол вказав на те, що українська протиповітряна оборона доволіуспішно протистоїть російським ракетним атакам і атакам безпілотників. "І мисповнені рішучості допомогти Україні ще більше покращити якість їїпротиповітряної і протиракетної оборони, в тому числі працюючи з нашимисоюзниками і партнерами над підготовкою українських пілотів на літаках F-16",- запевнив Карпентер.</p>
<p>Він також підкреслив, що російські атаки на українські міста не призведуть до,як сподівається Кремль, зменшення міжнародної рішучості підтримувати Україну,а натомість "лише посилюють нашу рішучість допомогти Україні перемогти іпритягнути до відповідальності кожного, хто винен у цих жахливих діях".</p>
<p>Як повідомляв Укрінформ, вночі 16 травня російські війська атакували Україну25 ракетами різних типів, серед яких були й "Кинджали". Всі ворожі цілі булизнищені силами та засобами протиповітряної оборони Повітряних сил ЗСУ.</p>
<p><strong>Читайте також:</strong> <a href="https://www.ukrinform.ua/rubric-ato/3686636-ssa-v-obse-zaklikali-znovu-stvoriti-ekspertnu-misiu-dla-dokumentacii-zlociniv-rf-v-ukraini.html"> </a></p>
<p>У Міноборони росії 16 травня заявили, що нібито "високоточним ударомгіперзвуковим ракетним комплексом "Кинджал" у місті Київ уражено зенітнийракетний комплекс Patriot виробництва США".</p>
<p>Натомість речник Повітряних сил Збройних сил України Юрій Ігнат заявив, щозенітно-ракетний комплекс Patriot неможливо знищити одним ударом, навіть якщоце ракета "Кинджал".</p>
<p>Офіційний Вашингтон також не підтвердив інформацію про те, що в Україні післяракетного обстрілу з боку Росії була пошкоджена установка системи Patriot.</p>
<p>В Офісі Президента України заявили, що ефективність Patriot та збиття"Кинжалів" стало великим геополітичним ударом по Росії.</p>
<p>Source: <a href="https://www.ukrinform.ua/rubric-ato/3714154-v-rosijskih-zmi-znisili-vze-desatki-patriot-ale-brehna-ne-zminit-realnist-karpenter.html">https://www.ukrinform.ua/rubric-ato/3714154-v-rosijskih-zmi-znisili-vze-desatki-patriot-ale-brehna-ne-zminit-realnist-karpenter.html</a></p>