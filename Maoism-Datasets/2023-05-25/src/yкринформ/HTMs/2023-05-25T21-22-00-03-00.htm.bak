<h1>Зеленський: Що більше російських полонених візьмемо, то більше повернемо наших людей</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-05-25T21:22:00+03:00</p>
<p>Modified Time: 2023-05-25T21:22:00+03:00</p>
<p>Description: Що більше загарбників візьмуть у полон українські захисники, то більше наших людей удасться повернути з російського полону. — Укрінформ.</p>
<p>Images: ['<a href="https://static.ukrinform.com/photos/2023_04/thumb_files/630_360_1682451261-591.jpeg">630_360_16824...</a>']</p>
<p>Tags: None</p>
<p>Type: Article</p>
<!--METADATA-->

<p><img alt="" src="../Images/2023-05-25T21-22-00-03-00/630_360_1682451261-591.jpeg" /> Що більшезагарбників візьмуть у полон українські захисники, то більше наших людейудасться повернути з російського полону.</p>
<p>Про це Володимир Зеленський сказав у <a href="https://www.facebook.com/president.gov.ua/videos/572857064963049"></a> , передаєУкрінформ.</p>
<p><strong>Бажаю здоровʼя, шановні українці!</strong></p>
<p>Сьогодні є черговий позитивний результат у нашої команди, що займаєтьсяобмінами. Повернули з російського полону ще 106 наших воїнів – вони билися наБахмутському напрямку.</p>
<p>Дуже важливо те, що про багатьох із цих 160 людей узагалі не було жодноїінформації – вони вважалися безвісти зниклими. Але ми їх знайшли. Повернулидодому. Вісім офіцерів, 98 солдатів і сержантів…</p>
<p>Дякую всім, хто дав цей результат. Буданов, Єрмак, Усов, Лубінець, Малюк,Клименко – усі, хто готував цей обмін, – молодці! Просто молодці!</p>
<p>Звичайно, дякую й кожному нашому бійцю, які забезпечили наявність у насвідповідного обмінного фонду. Це мають пам’ятати всі на передовій: що більшеросійських полонених візьмемо, то більше наших людей повернемо.</p>
<p>Провів зустріч сьогодні в Києві з міністром оборони Швеції. Подякував занезмінну підтримку для нашої держави, для наших воїнів. Особливий наголос узустрічі зробили на посиленні нашої оборони бронетехнікою. Обговорили й нашуавіаційну коаліцію, яку створюємо з партнерами.</p>
<p>Сьогодні Фінляндія відправила новий пакет оборонної підтримки – вже 16-й.Загальний обсяг цього пакету – понад 100 мільйонів євро. Дякую за це!</p>
<p>Є сьогодні й важливе рішення Ради Євросоюзу для України – ще на рік подовженоторговельну лібералізацію на українську продукцію. Фактично це повнескасування мит і квот до червня 24-го року. І це новий етап секторальноїінтеграції нашої економіки – України та всього Європейського Союзу, те, щооднозначно робить нас всіх у Європі сильнішими.</p>
<p>У процесі нашого просування у Євросоюз таку лібералізацію – поки тимчасову –ми маємо зробити постійною, і без жодних винятків та обмежень. Власне, як це ймає відповідати духу єдиної та вільної Європи – без бар’єрів.</p>
<p>Я дякую за це рішення нашим європейським партнерам! Кожен, хто прагне сили йміцності для всієї Європи, ухвалює саме такі рішення.</p>
<p>Маємо бути свідомі того, що й після цього є ризик, що окремі обмеження все жможуть залишитися. Якщо тиск окремих урядів на ЄС збережеться.</p>
<p>Але внутрішня політика не має перекривати спільні європейські цілі. Тож,упевнений, ми зможемо знайти таке рішення, зокрема для фермерів в Україні і вдеяких країнах-сусідках, яке відповідатиме нашим спільним європейськимінтересам і стандартам.</p>
<p>Мав честь сьогодні привітати з професійним днем нашу Державну службуспеціального зв’язку та захисту інформації України. Подякував за те, щозв’язок в Україні й для держави, і для наших військових, і для звичайнихгромадян залишається стабільним попри всі загрози. Це важливий результат, якийдопомагає нам стійко та ефективно протидіяти російським окупантам.</p>
<p>Є за що подякувати й нашим воїнам Нацгвардії, зокрема на Запорізькомунапрямку. Знищено пару російських «сушок» 15-ю бригадою оперативногопризначення нашої Нацгвардії. Дякую двом нашим особливо влучним воїнам. Доречі, один із них уже відзначений званням Героя України й має на своємурахунку не лише ворожі літаки, а й збиту крилату ракету. Дякую, хлопці!Молодці.</p>
<p>Донецький напрямок… Особливо відзначилися 128-ма окрема гірсько-штурмовабригада, 18-й і 137-й окремі батальйони морської піхоти та 74-й окремийрозвідувальний батальйон. Дякую вам – кожному воїну! Кожному.</p>
<p>Слава всім, хто б’ється заради України! Дякую всім у світі, хто нам допомагає!</p>
<p>До речі, мав нагоду звернутися до спільноти американського Університету іменіДжона Гопкінса. Це один із провідних навчальних закладів США. Його випускникий випускниці – потужні особистості, і деякі з них значно вплинули на політику.Побажав максимально цінувати час. Бо кожен день має значення. Що більшезробимо сьогодні, то швидше завершимо війну нашою перемогою. І тільки нашою.</p>
<p><strong>Слава Україні!</strong></p>
<p><em>Фото: ОП</em></p>
<p>Source: <a href="https://www.ukrinform.ua/rubric-ato/3714231-zelenskij-so-bilse-rosijskih-polonenih-vizmemo-to-bilse-povernemo-nasih-ludej.html">https://www.ukrinform.ua/rubric-ato/3714231-zelenskij-so-bilse-rosijskih-polonenih-vizmemo-to-bilse-povernemo-nasih-ludej.html</a></p>