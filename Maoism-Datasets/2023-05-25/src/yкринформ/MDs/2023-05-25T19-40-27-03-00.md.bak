# Забужко написала книгу про Україну на замовлення італійського видавництва

Authors: Ukrinform (Person)

Publisher: Укринформ (Organization)

Published Time: 2023-05-25T19:40:27+03:00

Modified Time: 2023-05-25T19:40:27+03:00

Description: Українська письменниця Оксана Забужко написала книгу «Найдовша подорож» на замовлення італійського видавця, оскільки європейці прагнуть з’ясувати правдиву історію України. — Укрінформ.

Images: ['[630_360_16850...](https://static.ukrinform.com/photos/2023_05/thumb_files/630_360_1685032727-526.jpeg)']

Tags: ['Форум', 'Львів', 'Забужко']

Type: Article

<!--METADATA-->

![](../Images/2023-05-25T19-40-27-03-00/630_360_1685032727-526.jpeg)Українська письменниця Оксана Забужко написала книгу «Найдовша подорож» назамовлення італійського видавця, оскільки європейці прагнуть з’ясуватиправдиву історію України.

Про це Оксана Забужко сказала під час виступу на Львівському медіафорумі(LMF), повідомляє кореспондент Укрінформу.

«Книгу «Найдовша подорож» мені замовив італійський видавець. І це перша книга,яку я написала, так би мовити, на замовлення за всю свою кар’єру. Запит бувтакий: поясніть нам, будь ласка, що ми пропустили в історичному контекстівійни в Україні. І я сказала: перепрошую, маю почати з XVII століття. І я цюроботу зробила», - сказала Забужко.

**Читайте також:** [ ](https://www.ukrinform.ua/rubric-diaspora/3713368-ukrainski-knizkovi-policki-v-gaazi-j-amsterdami-popovnili-novimi-knizkami.html)

«Найдовша подорож» - 90-сторінкове есе про два плани російсько-українськоївійни: 30-літній і 300-літній. Книжка, вже вийшла українською та шведськоюмовами (видавництво Norstedts), вийде італійською (видавництво Einaudi),німецькою (видавництво Droschl), норвезькою (видавництво Kagge) та польською(видавництво Agora).

Письменниця наголосила, що зараз нарешті настав той час, коли українськіавтори перекладаються європейськими мовами і це надзвичайно важливо дляперегляду російсько-українських відносин у історичному контексті.

«Українській історії просто не було місця в європейському наративі, допокитривала не переглянута історія про Росію. Так, наша держава існувала взахідних медіа, але її до 24 лютого 2022 року сприймали, як чорноземля, абопередмістя, периферію великої Росії. «Законні околиці Росії» - цей термінвикористовувався ще у 30-х роках і те, що він досі на плаву, означає, що ми,як цивілізація стикаємося з дуже великими проблемами», - додала Забужко.

**Читайте також:** [ ](https://www.ukrinform.ua/rubric-culture/3674676-so-pocitati-15-knig-pro-vijnu.html)

Але разом з тим, вона наголосила, що зараз відбувається дуже багато змін у цихпитаннях і відносинах. Це сталося завдяки тому, що українська армія розбиластереотипи про «велику Росію» і її «непереможну армію».

Як повідомляв Укрінформ, у Львові 25-27 травня відбувається Львівськиймедіафорум. Подія проходить в оновленому форматі й зібрала навколо закордоннихй українських медіафахівців, публічних інтелектуалів, дослідників,полісімейкерів, представників громадського сектору і міжнародних організацій.Фокусна тема: «Після війни або перед війною. Як цивілізації перемогти хаос?».

Фото: RFE/RL

Source: [https://www.ukrinform.ua/rubric-culture/3714191-zabuzko-napisala-knigu-pro-ukrainu-na-zamovlenna-italijskogo-vidavnictva.html](https://www.ukrinform.ua/rubric-culture/3714191-zabuzko-napisala-knigu-pro-ukrainu-na-zamovlenna-italijskogo-vidavnictva.html)