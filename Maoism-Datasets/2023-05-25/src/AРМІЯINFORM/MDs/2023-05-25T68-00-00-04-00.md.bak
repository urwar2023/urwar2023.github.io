# Заступник Міністра оборони Ганна Маляр взяла участь у міжнародній конференції з питань оборони та безпеки

Author: ['АРМІЯINFORM']

Time: 2023-05-25T68:00:00-04:00

Description: На тлі широкомасштабної збройної агресії російської федерації проти України ще більшої... Война с Украиной 2022, Война с Украиной последние новости сегодня, Новости война с Украиной 2022 последние на сегодня, Будет ли война между Украиной и Россией и когда, Война с Украиной в 2022 году будет или нет,  Будет ли война с Украиной в ближайшее время что говорят,  Война с Украиной новости,  Новости Украины сегодня,  Украинские новости в украинских СМИ на русском

Images: ['[whatsapp-image-2023-05-25-at-10.35.50-1.jpeg](https://armyinform.com.ua/wp-content/uploads/2023/05/whatsapp-image-2023-05-25-at-10.35.50-1.jpeg)', '[whatsapp-image-2023-05-25-at-10.35.49.jpeg](https://armyinform.com.ua/wp-content/uploads/2023/05/whatsapp-image-2023-05-25-at-10.35.49.jpeg)', '[03_ukr-scaled.jpg](https://armyinform.com.ua/wp-content/uploads/2023/05/03_ukr-scaled.jpg)', '[whatsapp-image-2023-05-25-at-10.35.50.jpeg](https://armyinform.com.ua/wp-content/uploads/2023/05/whatsapp-image-2023-05-25-at-10.35.50.jpeg)', '[e2teus-c4x3x50px50p-c4x3x50px50p-9e8d88dd767753d844f8f51373962f03.jpg](https://armyinform.com.ua/wp-content/uploads/2022/09/e2teus-c4x3x50px50p-c4x3x50px50p-9e8d88dd767753d844f8f51373962f03.jpg)', '[whatsapp-image-2023-05-25-at-10.35.49-2.jpeg](https://armyinform.com.ua/wp-content/uploads/2023/05/whatsapp-image-2023-05-25-at-10.35.49-2.jpeg)', '[bachmutas-92544239.jpg](https://armyinform.com.ua/wp-content/uploads/2023/05/bachmutas-92544239.jpg)', '[whatsapp-image-2023-05-25-at-10.35.49-3.jpeg](https://armyinform.com.ua/wp-content/uploads/2023/05/whatsapp-image-2023-05-25-at-10.35.49-3.jpeg)', '[b208f8b8aca00e46ae60941bdf4dba4b_1680693297-scaled.jpeg](https://armyinform.com.ua/wp-content/uploads/2023/05/b208f8b8aca00e46ae60941bdf4dba4b_1680693297-scaled.jpeg)']

Tags: ['ГАННА МАЛЯР', 'ДОПОМОГА ПАРТНЕРІВ']

Category: News

<!--METADATA-->

![](../Images/2023-05-25T68-00-00-04-00/whatsapp-image-2023-05-25-at-10.35.50-1.jpeg)

_На тлі широкомасштабної збройної агресії російської федерації проти Українище більшої актуальності набули питання щодо побудови міцної європейсько-атлантичної архітектури безпеки. І саме визначенню основних напрямківдіяльності у секторі оборони була присвячена найбільша конференція уЦентральній та Східній Європі_ _Defence_ _24_ _Day_ _, що відбулася у столиціПольщі Варшаві._

_Звісно, що з урахуванням того, яку відчайдушну та кровопролитну боротьбу ниніведе з російськими агресорами наша країна, головна увага учасників міжнародноїконференції була прикута саме до питань, пов’язаних з героїчним опоромукраїнського народу. І в цьому сенсі нашим іноземним партнерам було дужецікаво й актуально почути думку й конкретні змістовні пропозиції заступникаМіністра оборони України Ганни Маляр._

## **Про «антипутіністів» та гібридний вплив з боку росіян**

На її переконання, наслідком російської агресії проти вільної і незалежноїУкраїни став сам факт того, що так званий східний сусід так і не спромігсяподолати в собі дух імперіалізму. І, попри те, що минуло понад 30 років змоменту розпаду радянського союзу, російські імперці й досі не можутьзмиритися з цим об’єктивним історичним фактом, вважають Україну найліпшимшматком колишнього срср та шляхом її завоювання намагаються відновити своюнедоімперію.

![](../Images/2023-05-25T68-00-00-04-00/whatsapp-image-2023-05-25-at-10.35.49.jpeg)

За словами Ганни Маляр, у своєму прагненні рф використовує будь-які методи,зокрема, намагається впливати на європейців через фінансування політичнихпартій.

—Так, коли росіянам потрібна певна лояльність своїм відверто варварським діям,вони її прагнуть отримати за гроші. А згодом виявляється, що якась політичнапартія або навіть якесь псевдо-культурне середовище підтримує злочинні діїросії. Це такий, я би сказала, гібридний підхід щодо впливу на думкусуспільства або ключовий інструмент, який використовує агресор для розколупозицій європейського та українського суспільства у питаннях оборони йбезпеки. Мотив росіян зрозумілий: вони намагаються довести європейському абоамериканському суспільству, що Україна є ненадійним партнером. Що, мовляв,наша країна не використовує за призначенням зброю, яку передають нам західніпартнери, продає кудись ті ж «хаймарси» тощо. Справжні фахівці — військові,політики, дипломати — розуміють, що це відверта маячня. А от у звичайногоамериканця, або європейця через такий проросійський вплив можуть виникнутисумніви з приводу того, чи дійсно уряд моєї держави, якій я сплачую податки,виділяє Україні допомогу за призначенням? Чи не ховає цю допомогу Україна «вкущах»? — наголосила заступник Міністра оборони України.

Звісно, що своєю промовою Ганна Маляр не просто констатувала факт одного ізнапрямів підривної діяльності з боку рф. Передусім, вона нагадала учасникамконференції, що і в європейських країнах, і в Америці та в самій Україніросіяни роками вирощували та фінансували так званих експертів, які нібито всежиття виступали проти путіна, а зараз, коли триває широкомасштабна війна, вонивже чомусь стали на його бік, і при цьому користуються довірою мільйонівгромадян. Тому, на її думку, щоб росія не могла використовувати цей гібриднийінформаційний інструмент впливу через вільний доступ до інформаційногопростору країн з розвиненою демократією, Західний світ мусить бути максимальноуважним та сконсолідованим у боротьбі з тоталітарною росією та не дати їйперемогти.

## **Про феномен сили українців**

![](../Images/2023-05-25T68-00-00-04-00/03_ukr-scaled.jpg)Фото: poglyad.tv

Що стосується самого факту широкомасштабного вторгнення рф на територіюУкраїни, то, як наголосила заступник Міністра оборони, такий крок інакше, яквеликою дурістю з боку росіян, назвати не можна. Адже, починаючи з 2014 року,коли розпочалися бойові дії проти російських загарбників на сході нашоїкраїни, українське військо набуло колосального бойового досвіду. Це малозупинити ворога від подібної авантюри й безумства, й українці були впевнені,що росіяни добре усвідомлюють, що нас подолати не можна, що ми все однепереможемо їх.

—Краще б вони спочатку згадали нашу історію. Приміром, в цих же радянськихв’язницях переважна більшість з-поміж політв’язнів були українцями, які нескорялися тоталітарній радянській системі впродовж всіх понад 70 років їїіснування та своєю боротьбою доводили, що ми не раби. Але тим не менш торікрозпочалася дуже страшна війна, яку ніколи уявити було неможливо і до якоїнеможливо було підготуватися людям, які є не якимись дикунами, а носіямикультури та цивілізації. Сьогодні Україна є об’єктом. Наші воїни загартовані вбоях з росією. А феномен сили українців складається з цілого комплексу різнихявищ, факторів та обставин, — підкреслила Ганна Маляр.

## **Про Президента, Уряд та відхід від бюрократії**

Але будь-яка нація вважається сильною, коли на чолі держави перебувають люди зсильним, незламним характером. В цьому контексті під час конференції заступникМіністра оборони повідомила, що саме до таких людей належать і ПрезидентУкраїни, і представники нашого Уряду. Зокрема, сильною стороною ВолодимираЗеленського є те, що він є представником нового покоління, не звик мислитибюрократичними шаблонами та внутрішньо є бійцем, в якого є мета врятуватидержаву, і своїм прикладом він надихає на це всіх українців.

![](../Images/2023-05-25T68-00-00-04-00/whatsapp-image-2023-05-25-at-10.35.50.jpeg)

—Я сама неодноразово була свідком того, в якій невимушеній обстановці вінспілкується з воїнами на передовій. І після цього люди ще з більшим натхненнямідуть у бій з ворогом. Саме він першим на початку широкомасштабногоросійського вторгнення показав приклад своєї сміливості, що надихнуло всіхукраїнців на боротьбу з агресором, — зазначила Ганна Маляр.

## **Про захисників України та історичний шанс перемогти росію**

Безперечним є сам факт того, що ще до початку широкомасштабної війни зросіянами, в українському війську проходили службу потужні професійнівійськові, багато з яких свого часу пройшли навчання за стандартами НАТО.Завдяки цьому за рівнем підготовки вони значно переважають росіян. Але великеросійське вторгнення вимагає постійного поповнення людськими ресурсами. Ісьогодні в окопах під Бахмутом та на інших ділянках російсько-українськогофронту перебувають представники багатьох суто цивільних професій — фермери,доктори наук, власники бізнесу, співаки…

![](../Images/2023-05-25T68-00-00-04-00/e2teus-c4x3x50px50p-c4x3x50px50p-9e8d88dd767753d844f8f51373962f03.jpg)

— Загалом — це сотні тисяч мобілізованих осіб. І сьогодні їх всіх єднає те, щонарешті у всіх нас з’явився історичний шанс поставити крапку в оцих 400 рокахбезперервних війн. Як кажуть, зараз для цього у нас зійшлися всі зірки. У насє потужне військо, немає політичних чвар, які завжди знищували нашу державу,та нарешті нам вдалося деблокувати підривну діяльність російських спецслужб, —поінформувала присутніх Ганна Маляр.

На її думку, такої єдності, як зараз, щодо протидії росії ще ніколи не було. Ізараз ми разом проходимо той історичний пік, коли з’явився реальний шансспільним ривком нарешті покінчити з цією країною агресором. Всі передумови дляцього є. Нема кого боятися. Приміром, українське військове керівництвонабагато професійніше, ніж російське. Ми плануємо бойові операції за сучасниминатівськими стандартами, а вони — за старими радянськими. У нас і бюрократії увійську менше і набагато більше свободи щодо ухвалення рішень представникаминижчих командних ланок.

— Так, росіяни це вже усвідомили, і намагаються щось змінити в цьому напрямку,але це їм не вдається, — констатувала заступник Міністра оборони України.

## **Про нашу єдність та російські наративи**

У той же час, вона ще раз застерегла присутніх, що, зазнаючи поразки увійськовому аспекті, росіяни намагаються діяти гібридними методами з метоюруйнування союзів держав, які є противагою росії. І в цьому сенсі ворогдокладає максимум зусиль, щоб зруйнувати єдність у підтримці Україні, як збоку країн ЄС, так і з боку НАТО.

![](../Images/2023-05-25T68-00-00-04-00/whatsapp-image-2023-05-25-at-10.35.49-2.jpeg)

— Приміром, росіяни побачили, наскільки потужно у ці складні часи Польщадопомагає Україні й наскільки це стратегічно підсилює нас з вами. Але для нихдобросусідські партнерські польсько-українські відносини є загрозою. Через тевони використовують будь-які методи, щоб посварити наші багатомільйоннінароди. Приміром, починають розповідати, що поляки не задоволені поведінкоюукраїнців, які через війну вирушили до Польщі. У відповідь у тих же соцмережахукраїнець може неприємно висловитися на адресу поляків. Тобто росія запускаєвсілякі наративи, які можуть налаштовувати нас одне проти одного. Зокрема,занурюються і в експертні дискусії щодо нашого минулого та намагаютьсястверджувати, що ми знову стали антагоністами. Тобто вони працюють черезсуспільство, бо саме воно є рушійною силою влади. Але українці стали набагатоміцнішими в інформаційному просторі, розуміють, у який спосіб діє російськапропаганда і не вірять в ці наративи. І дуже важливо, щоб це добреусвідомлювали й поляки. Наше головне завдання — бути стійкими в цьомуінформаційному просторі і постійно пояснювати людям, щоб вони не сприймали ціпровокації. Адже ми є дружніми народами і разом ми сильні! — підкреслила ГаннаМаляр.

## **Про оборону Бахмута та звільнення територій**

Під час міжнародної конференції з питань оборони та безпеки заступник Міністраоборони України також поспілкувалася з представниками мас-медіа. Звісно, щопередусім журналістів цікавили питання щодо ведення контрнаступальних таоборонних дій українськими Силами оборони.

![](../Images/2023-05-25T68-00-00-04-00/bachmutas-92544239.jpg)Фото: AP / Scanpix

В цьому контексті Ганна Маляр пояснила, що загалом із початкомширокомасштабного російського вторгнення наша країна знаходиться в станіоборони, яка своєю чергою включає різні заходи. І якщо на сході державиукраїнські військові переважно обороняються від російської навали, то набагатьох інших напрямках здійснюють активні штурмові та наступальні дії.

За її словами, оборона Бахмута залишається окремою й героїчною сторінкою усучасній історії України та найдорожчою битвою для російських загарбників, яківже зазнали там великих втрат у зброї, техніці та особовому складі.

— Вони і зараз концентрують там велику кількість свого війська, бо для нихБахмут є важливим щодо продовження руху вглиб нашої території з метою виходуна адміністративні кордони Донеччини. Так, зараз вони контролюють більшучастину міста. Але українські воїни продовжують чинити агресору потужний опірта, займаючи панівні позиції по флангах довкола Бахмута, не дають йомупросуватися вперед, — відповіла Ганна Маляр.

Вона також наголосила, що битва за Бахмут дозволила українцям вирішити кількаважливих у військовому аспекті завдань. Зокрема, завдяки обороні міста, щотривала з літа минулого року, вдалося завдати великих втрат ворогу та розбитиодне із найпрофесійніших його угруповань з-поміж найманців пвк «вагнер». А по-друге, це дало змогу зменшити наступальний потенціал росіян, які,сконцентрувавши свої зусилля саме там, не могли його використовувати на іншихнапрямках.

—А загалом ми не ділимо наші землі «на більш важливі». Для нас кожний їїкілометр є рідним і стратегічно важливим, бо наша кінцева мета полягає узвільненні всіх тимчасово окупованих територій. Тому, безумовно, ми будеморухатися тільки вперед, — наголосила заступник Міністра оборони України.

## **Про потребу у зброї та ворожі ракетні атаки**

Водночас для прискорення цього процесу Україні потрібно багато зброї. І,відповідаючи на запитання журналістів, Ганна Маляр розповіла, що середпріоритетів — отримання сучасного далекобійного озброєння щодо кількості якогов росії, на жаль, сьогодні ще є перевага.

![](../Images/2023-05-25T68-00-00-04-00/whatsapp-image-2023-05-25-at-10.35.49-3.jpeg)

Крім того, за її словами, сьогодні росіяни мають змогу запускати ракети повсій території України.

— І таких ракет буває по сто на день. Щоб закрити небо та убезпечити цивільненаселення, нам потрібні потужні протиракетні комплекси та сучасна бойоваавіація, наявність яких дозволить нам переломити хід війни. І ми будемо дужевдячні за надання такої конче потрібної допомоги, — висловилася заступникМіністра оборони України.

## **Про Польщу, яка пізнається у біді, та спільну протидію агресору**

Звичайно, що і в цьому, і в гуманітарному аспектах Україна дуже цінує допомогуз боку багатьох європейських країн та і окремо вдячна за це такому великомудругу і стратегічному нашому партнеру, як Польща.

![](../Images/2023-05-25T68-00-00-04-00/b208f8b8aca00e46ae60941bdf4dba4b_1680693297-scaled.jpeg)Фото:Офіс Президента України

— У нас, українців, є така приказка: «друг пізнається в біді». У надскладнийдля нашої країни час Польща підставило нам своє плече та дала притулокукраїнцям, які були вимушені тікати від ракетних обстрілів і донині, поки унас триває війна, перебувають в цій дружній країні. Без перебільшення, для насдуже важливо підтримувати дружні стосунки з Польщею. Я завжди використовуюбудь-який привід знаходження у цій країні, щоб подякувати полякам за величезнудопомогу Україні. І, звісно, залюбки відгукнулася на пропозицію взяти участь унайбільшій конференції в Центральній та Східній Європі з питань оборони табезпеки. Адже це дає змогу зміцнювати наші зв’язки та посилювати нашуспівпрацю на тлі широкомасштабного вторгнення росії, загроза з боку якої існуєне лише для нашої країни, а й для всього європейського простору. Поки мирозвивали цивілізацію, культуру, права людини, росія озброювалася. Томусамотужки перемогти її важко, ми повинні об’єднуватися у боротьбі з такимворогом. І протидія агресору має бути комплексною — і військовою, і вполітичному, культурному, інформаційному та кібернетичному просторі, —підсумувала Ганна Маляр.

Підготував Вячеслав Діордієв

Source: [https://armyinform.com.ua/2023/05/25/malyar-vzyala-uchast-u-mizhnarodnij-konferencziyi-z-pytan-oborony-ta-bezpeky/](https://armyinform.com.ua/2023/05/25/malyar-vzyala-uchast-u-mizhnarodnij-konferencziyi-z-pytan-oborony-ta-bezpeky/)