# Регіональні центри ветеранського розвитку сприятимуть реінтеграції українських захисників - Лапутіна

Authors: Ukrinform (Person)

Publisher: Укринформ (Organization)

Published Time: 2023-04-06T16:19:00+03:00

Modified Time: 2023-04-06T16:19:00+03:00

Description: Створення регіональних центрів ветеранського розвитку на базі закладів освіти сприятиме реінтеграції ветеранів. — Укрінформ.

Images: ["[630_360_16807...](https://static.ukrinform.com/photos/2023_04/thumb_files/630_360_1680786949-795.jpg)", "[1680786949-19...](https://static.ukrinform.com/photos/2023_04/1680786949-190.jpg)", "[1680786949-79...](https://static.ukrinform.com/photos/2023_04/1680786949-791.jpg)"]

Tags: ['Ветерани війни', 'Міністерство у справах ветеранів', 'Лапутіна']

Type: Article

<!--METADATA-->

![](../Images/yкринформ/2023-04-06T16-19-00-03-00/630_360_1680786949-795.jpg) Створеннярегіональних центрів ветеранського розвитку на базі закладів освіти сприятимереінтеграції ветеранів.

Як передає Укрінформ, про це міністр у справах ветеранів Юлія Лапутіна сказалапід час робочої зустрічі з міністром освіти та науки Оксеном Лісовим,повідомляє [ ](https://mva.gov.ua/ua/news/yuliya-laputina-stvorennya-regionalnih-centriv-veteranskogo-rozvitku-na-bazi-zakladiv-osviti-spriyatime-reintegraciyi-veteraniv-vijni) Мінветеранів.

«Державна ветеранська політика — це не суто соціальна політика виплат ігарантій. Це політика безпекова, це політика економічна, культурна і, звісно,соціальна. Це важливий елемент національної безпеки. І від того, наскількиякісно відбудеться реінтеграція в суспільство, в економіку наших захисників ізахисниць після повернення з війни — залежить стійкість української держави»,— сказала Лапутіна.

![](../Images/yкринформ/2023-04-06T16-19-00-03-00/1680786949-190.jpg)

Під час зустрічі сторони обговорили спільні кроки щодо запровадження пілотногопроєкту Мінветеранів щодо створення центрів ветеранського розвитку. Спочаткувони діятимуть у чотирьох областях України: Вінницькій, Дніпропетровській,Миколаївській та Львівській на базі визначених закладів вищої освіти.

Зокрема, із залученням фахівців цих закладів планується розробка спеціальнихнавчальних програм для підготовки фахівців із супроводу ветеранів війни тадемобілізованих осіб, а також для членів їхніх родин.

![](../Images/yкринформ/2023-04-06T16-19-00-03-00/1680786949-791.jpg)

Міністри також обговорили створення умов для залучення ветеранів війни додіяльності у сфері громадянської освіти, національно-патріотичного тавійськово-патріотичного виховання.

**Читайте також:** [ ](https://www.ukrinform.ua/rubric-society/3691858-serednij-rozmir-vijskovoi-pensii-pisla-indeksacii-stanovit-105-tisac.html)

Як повідомляв Укрінформ, Міністерство у справах ветеранів презентувалоосвітній курс "Як знайти бажану роботу після військової служби", якийдозволить колишнім військовим дізнатись де і як отримати додаткову освіту,знайти нову роботу та отримати психологічну підтримку в мирному житті.

_Фото: Міністерство у справах ветеранів України_

Source: [https://www.ukrinform.ua/rubric-society/3692511-regionalni-centri-veteranskogo-rozvitku-spriatimut-reintegracii-ukrainskih-zahisnikiv-laputina.html](https://www.ukrinform.ua/rubric-society/3692511-regionalni-centri-veteranskogo-rozvitku-spriatimut-reintegracii-ukrainskih-zahisnikiv-laputina.html)