# Зеленський розповів про візит до Польщі: Він став справді змістовним

Authors: Ukrinform (Person)

Publisher: Укринформ (Organization)

Published Time: 2023-04-06T22:19:00+03:00

Modified Time: 2023-04-06T22:19:00+03:00

Description: Президент Володимир Зеленський повернувся з Польщі до Києва та розповів про результати свого візиту. За його словами, оборона й захист наших людей, підтримка воїнів – це питання номер один на всіх переговорах. — Укрінформ.

Images: ["[630_360_16807...](https://static.ukrinform.com/photos/2023_04/thumb_files/630_360_1680700924-201.jpg)"]

Tags: ['Польща', 'Україна', 'Візит', 'Звернення', 'Зеленський', 'Війна з росією']

Type: Article

<!--METADATA-->

![](../Images/yкринформ/2023-04-06T22-19-00-03-00/630_360_1680700924-201.jpg) ПрезидентВолодимир Зеленський повернувся з Польщі до Києва та розповів про результатисвого візиту. За його словами, оборона й захист наших людей, підтримка воїнів– це питання номер один на всіх переговорах.

Про це наприкінці 407-го дня повномасштабної війни сказав Президент України усвоєму традиційному зверненні, передає Укрінформ.

_Відео:[ ](http://https://t.me/OP_UA/9191) _

_**Бажаю здоровʼя, шановні українці!** _

Сьогодні весь день вже в Україні, у Києві, тут, на Банковій. День внутрішніхнарад і підготовки до заходів, які заплановані на найближчі тижні.

Провів нараду з головою уряду Шмигалем. Більше щодо поточних питань.Координація державних кроків, рішень.

Нарада щодо безпекової ситуації, роботи правоохоронних органів.

Наш міжнародний порядок денний – підготовка зустрічей, переговорів, звернень.

Як і завжди – був на звʼязку з військовими: усе, що стосується найгарячішихточок передової.

Дуже важливо, що зміст візиту в Польщу, робота нашої делегації у Варшаві та упостійній комунікації з польськими партнерами мають бути відчутними для нашогофронту.

Оборона й захист наших людей, підтримка нашої стійкості, передусім воїнів, цепитання номер один на всіх переговорах і зустрічах.

Саме оборона – зброя для України, боєприпаси для України, нові обороннісистеми для України.

І я дякую Польщі, дякую нашим партнерам за те, що цей візит став справдізмістовним.

Окремо хочу відзначити зустріч, яка відбулася вже дуже пізно ввечері вчора,майже вночі. Зустріч із мерами польських міст, міст-рятівників для України йукраїнців. Жешув, Перемишль, Люблін і Хелм. Зустрілись ми з ними саме в Хелмі– разом із паном Премʼєр-міністром Польщі Моравецьким.

Я подякував усій громаді міст-рятівників, кожному й кожній, хто допомагавукраїнцям, хто реально довів у перші ж дні повномасштабної війни, що міжукраїнськими й польськими серцями немає жодних барʼєрів, кордонів, перепон.

Україна вміє бути вдячною. Вдячною за таку солідарність – історичнусолідарність.

Сьогодні, як і завжди, є наші підрозділи, які варто відзначити.

Десантники «Вісімдесятки» та бійці 57-ї окремої мотопіхотної бригади... 30-таокрема механізована бригада... Міцність вашого захисту, хлопці, і стійкість –усе це надихає. Надихає потужно. Надихає світ не скидати обертів у підтримціУкраїни. Дякую вам, воїни!

35-та й 36-та окремі бригади морської піхоти, воїни 55-ї окремоїартилерійської бригади «Запорізька Січ»... Незмінно молодці. Незмінно прагнутьбільшого результату. Дякую!

Дякую підрозділу спеціального призначення 1-го головного центру ГУР, яківоюють у Бахмуті. Молодці, хлопці!

Бахмут і Марʼїнка, Авдіївка і весь наш Донбас, наш схід, Запоріжжя й нашеПриазовʼя, наша Херсонщина – я дякую всім, хто бʼється за свободу для нашоїкраїни, за свободу для наших людей.

Дякую всім, хто неодмінно вижене російську армію з України!

_**Слава нашим воїнам!** _

_**Слава Україні!** _

Source: [https://www.ukrinform.ua/rubric-ato/3692655-zelenskij-rozpoviv-pro-vizit-do-polsi-vin-stav-spravdi-zmistovnim.html](https://www.ukrinform.ua/rubric-ato/3692655-zelenskij-rozpoviv-pro-vizit-do-polsi-vin-stav-spravdi-zmistovnim.html)