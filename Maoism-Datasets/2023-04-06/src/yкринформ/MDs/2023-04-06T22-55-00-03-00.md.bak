# Українське збіжжя перевозитимуть через Польщу без розвантаження – речник уряду РП

Authors: Ukrinform (Person)

Publisher: Укринформ (Organization)

Published Time: 2023-04-06T22:55:00+03:00

Modified Time: 2023-04-06T22:55:00+03:00

Description: Українське збіжжя перевозитимуть через Польщу у треті країни без розвантаження на території РП. — Укрінформ.

Images: ["[630_360_16808...](https://static.ukrinform.com/photos/2023_04/thumb_files/630_360_1680810956-348.jpg)"]

Tags: ['Експорт', 'Польща', 'Україна', 'Зерно']

Type: Article

<!--METADATA-->

![](../Images/2023-04-06T22-55-00-03-00/630_360_1680810956-348.jpg) Українськезбіжжя перевозитимуть через Польщу у треті країни без розвантаження натериторії РП.

Про це під час пресконференції у Варшаві заявив речник польського уряду ПьотрМюллер, передає власний кореспондент Укрінформу.

“Найближчими днями будуть розроблені механізми, які припинять такий експорт [](https://www.ukrinform.ua/tag-zerno) , який донині призводив додестабілізації продовольчого ринку Польщі. Ми подбаємо про те, щоб цей експортвідбувався таким чином, аби він йшов безпосередньо до третіх країн, безрозвантаження товару у Польщі”,- зазначив Мюллер.

Своєю чергою голова Бюро міжнародної політики при президентові Польщі МарцінПшидач повідомив у четвер, що українське збіжжя треба вивезти з Польщі дожнив. За його словами, це вимагатиме розбудови інфраструктури, транспортнихкоридорів і ущільнення кордону, аби не було можливості спекулювати напольському ринку українським зерном, яке призначено для країн Африки іБлизького Сходу.

Як відомо, упродовж останніх місяців польські аграрії проводили активніпротести проти значного напливу на польський ринок українського збіжжя, якемало йти транзитом через Польщу у треті країни. В результаті масових акційпротесту уряд Польщі закликав Єврокомісію відновити мито на українськізернові. Утім, Євокомісія продовжила безмитний режим з Україною ще на рік.Через цю проблему 5 квітня подав у відставку міністр сільського господарстваПольщі Генрик Ковальчик і на його місце у четвер призначено нового міністра –Роберта Телуса.

**Читайте також:** [ **Дуда** ](https://www.ukrinform.ua/rubric-economy/3692648-duda-priznaciv-novogo-ministra-silskogo-gospodarstva-na-tli-problem-z-ukrainskim-zbizzam-u-polsi.html)

Як передавало агентство, напередодні, під час офіційного візиту до ВаршавиПрезидент України Володимир Зеленський обговорив проблему щодо транзитуукраїнського збіжжя через Польщу до третіх країн з главою польського урядуМатеушем Моравецьким. Після цього під час брифінгу для ЗМІ він заявив, щопитання контролю за експортом українського зерна, на чому наполягають польськіфермери, найближчим часом буде врегульовано.

_Фото: pap.pl_

Source: [https://www.ukrinform.ua/rubric-economy/3692656-ukrainske-zbizza-perevozitimut-cerez-polsu-bez-rozvantazenna-recnik-uradu-rp.html](https://www.ukrinform.ua/rubric-economy/3692656-ukrainske-zbizza-perevozitimut-cerez-polsu-bez-rozvantazenna-recnik-uradu-rp.html)