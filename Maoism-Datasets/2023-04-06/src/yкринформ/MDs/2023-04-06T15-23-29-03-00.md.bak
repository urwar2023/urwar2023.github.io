# Освітні органи російської федерації є співучасниками викрадення українських дітей – експерти

Authors: Ukrinform (Person)

Publisher: Укринформ (Organization)

Published Time: 2023-04-06T15:23:29+03:00

Modified Time: 2023-04-06T15:23:29+03:00

Description: Освітня система росії на тимчасово окупованих територіях сприяла викраденню та примусовому переміщенню українських дітей. — Укрінформ.

Images: ["[630_360_16807...](https://static.ukrinform.com/photos/2023_04/thumb_files/630_360_1680783527-530.jpg)", "[1680783598-12...](https://static.ukrinform.com/photos/2023_04/1680783598-127.jpg)", "[1680783661-45...](https://static.ukrinform.com/photos/2023_04/1680783661-455.jpg)", "[1680783717-15...](https://static.ukrinform.com/photos/2023_04/1680783717-157.jpg)"]

Tags: ['Діти', 'Викрадення людей', 'росія', 'Полонені']

Type: Article

<!--METADATA-->

![](../Images/2023-04-06T15-23-29-03-00/630_360_1680783527-530.jpg) Освітнясистема росії на тимчасово окупованих територіях сприяла викраденню тапримусовому переміщенню українських дітей.

Про це під час події «Зброя сповільненої дії: як росія використовує освітупроти українських дітей і що з цим робити Україні?» у [](https://www.ukrinform.ua/rubric-presshall/3691938-zbroa-spovilnenoi-dii-ak-rosia-vikoristovue-osvitu-proti-ukrainskih-ditej-i-so-z-cim-robiti-ukraini.html) сказала керівник незалежної розслідувальної агенціїСлідство.Інфо Анна Бабінець.

«Коли ЗСУ почали звільняти Херсонщину та Харківщину, ми побачили, щовикрадення дітей – це дуже масове явище. Наприклад, на Харківщині буливипадки, коли дітей вивозили нібито на відпочинок у табори і після цього неповертали. Освітні органи російської федерації – співучасники викраденнядітей. Саме вони - виші, школи, університети, училища - пропонували таківиїзди», - поінформувала керівник Слідство.Інфо.

![](../Images/2023-04-06T15-23-29-03-00/1680783598-127.jpg)

Вона зазначила, що в освітніх закладах на окупованих територіях відбувалисяпідробки документів. Крім того, вони комплектували автобуси для таких виїздів.

«Батьки та діти найімовірніше будуть довіряти школі чи університету. Коли їмговорять, що дитина їде на відпочинок, а потім не повертається – цевикрадення. Самі діти чи батьки іноді звинувачують себе, але це неправильно,бо їх ввели в оману представники російських освітніх органів», - наголосилаБабінець.

Голова Центру громадянської просвіти «Альменда» Валентина Потапова повідомила,що більше мільйона українських дітей живуть на окупованих територіях України.Зокрема, в Криму залишилось 458 тисяч дітей.

Вона зауважила, що коли дитина знаходиться в школі, їй важко не піддатисяпропаганді, бо пропаганда повсюди.

![](../Images/2023-04-06T15-23-29-03-00/1680783661-455.jpg)

«Діти, які там залишились, є жертвами тієї цілеспрямованої політики, яказдійснюється для того, щоб виховати дітей та молодь у дусі «великої» державиросія. На це з федерального бюджету виділяється дуже багато коштів. Це такожстосується й неформальної освіти – молодіжних рухів, гуртків», - сказалаПотапова.

Також вона зазначила, що у міжнародному гуманітарному праві подібні освітніпорушення вважаються не такими серйозними, як, наприклад, фізичне переміщеннядітей, тому росія відчуває безкарність і продовжує поширювати цю систему.

Юристка Regional Center for Human Rights Дарина Підгорна розповіла, щоорганізація перевірила щонайменше 130 підручників, які росія пропонує длявивчення дітям з окупованих територій, та дітям, які буди переміщені натериторію російської федерації.

![](../Images/2023-04-06T15-23-29-03-00/1680783717-157.jpg)

Вона наголосила, що через підручники росія закликає до створення всеросійськоїідентичності, яка має поглинаючий ефект – інші ідентичності на території росіїне мають права на існування. За її словами, з цього випливає те, що, маючивсезагальну російську ідентичність, всі люди на території російської федераціїмусять бути її патріотами.

«У підручниках подається безліч прикладів прояву патріотичних почуттів улюдей, коли вони покладали свої життя, щоб підбити танк, розбити колонуворогів тощо. Це змальовується як героїчні вчинки», - сказала Підгорна.

Юристка також зауважила, що ці наративи плавно перетікають у політикумілітаризації. Крім того, за її словами, росія спонукає дітей не лише довтрати власної ідентичності, а й до відкидання будь-яких думок, що Українавзагалі має право на існування.

**Читайте також:** [ ](https://www.ukrinform.ua/rubric-regions/3691974-na-zaporizzi-u-poloni-zagarbnikiv-perebuvaut-diti-ova.html)

Як повідомлялося, за різними оцінками, близько мільйона дітей залишаються наокупованій території України, частина з них була депортована на територіюросії. Доступ до навчання за українськими освітніми програмами для нихзакритий.

Source: [https://www.ukrinform.ua/rubric-society/3692479-osvitni-organi-rosijskoi-federacii-e-spivucasnikami-vikradenna-ukrainskih-ditej-eksperti.html](https://www.ukrinform.ua/rubric-society/3692479-osvitni-organi-rosijskoi-federacii-e-spivucasnikami-vikradenna-ukrainskih-ditej-eksperti.html)