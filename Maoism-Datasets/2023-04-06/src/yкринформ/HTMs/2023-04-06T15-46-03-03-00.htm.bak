<h1>Для розуміння впливу стресу на організм створили спеціальний відеоролик — Зеленська</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-04-06T15:46:03+03:00</p>
<p>Modified Time: 2023-04-06T15:46:03+03:00</p>
<p>Description: У межах Всеукраїнської програми ментального здоров'я створено новий відеоролик, який пояснює природу і вплив стресу на організм, боротьбу з його наслідками і який також доступний для людей з порушеннями слуху і зору. — Укрінформ.</p>
<p>Images: ["<a href="https://static.ukrinform.com/photos/2022_12/thumb_files/630_360_1670315976-379.jpeg">630_360_16703...</a>"]</p>
<p>Tags: ['Відеоролик', 'Стрес', 'Олена Зеленська']</p>
<p>Type: Article</p>
<!--METADATA-->

<p><img alt="" src="../Images/2023-04-06T15-46-03-03-00/630_360_1670315976-379.jpeg" /> У межахВсеукраїнської програми ментального здоров'я створено новий відеоролик, якийпояснює природу і вплив стресу на організм, боротьбу з його наслідками і якийтакож доступний для людей з порушеннями слуху і зору.</p>
<p>Про це повідомила дружина Президента Олена Зеленська у <a href="https://t.me/FirstLadyOfUkraine/2862"></a> , передає Укрінформ.</p>
<p>“Ті, хто біжать марафон, готуються до нього заздалегідь. Тому розуміють, щоочікувати від тривалого навантаження, і точно знають, що за лінією фінішучекає ейфорія та розслаблення. Довготривалий стрес за напруженням чимосьсхожий на пробіг марафону. От тільки є нюанс: до нього навряд чи хтосьготується, фініш у такому марафоні чомусь все далі й далі, й до бажаноговидиху, здається, ніяк не дотягнути. А замість ейфорії мозок може отриматизворотний результат – катастрофічне мислення”, - розповіла перша леді.</p>
<p>Зеленська проінформувала, що у <a href="https://www.youtube.com/watch?v=uOAOCMdIYiY&amp;list=PLwL4PWi8_YrfLVSK3sTBEciLVqXR70nLr&amp;index=4"></a>циклу відеороликів про психологічну підтримку, створених ГО «Безбар'єрність»спільно з МОЗ за підтримки ВООЗ в межах Всеукраїнської програми ментальногоздоров'я дано відповіді на питання, як стрес впливає на організм, як непотрапити на його гачок і що робити, якщо через стрес виникли проблеми здиханням та травленням, ви втратили апетит та сон.</p>
<p>Дружина Президента зауважила, що всі серії субтитровані та перекладеніукраїнською жестовою мовою, тож доступні для людей з порушеннями зору таслуху.</p>
<p>За її словами, загалом наразі є вісім відео про психологічну підтримку, якіможна <a href="https://www.youtube.com/playlist?list=PLwL4PWi8_YrfLVSK3sTBEciLVqXR70nLr"></a></p>
<p>“Вкотре дякую творчій команді за втілення в життя важливих ідей. І закликаю незабувати запитувати близьких, колег і самих себе «ТИ ЯК»?”, - підкреслилаЗеленська.</p>
<p><strong>Читайте також:</strong> <a href="https://www.ukrinform.ua/rubric-society/3691871-miznarodni-eksperti-organizuvali-treningi-dla-tisac-ukrainciv-ak-diati-v-umovah-vijni.html"> </a></p>
<p>Як повідомлялося, у межах Всеукраїнської програми ментального здоров'я заініціативою Олени Зеленської стартувала комунікаційна кампанія, мета якої –сприяти формуванню в суспільстві культури піклування про ментальне здоров'я,дати розуміння та показати інструменти, які допоможуть українцям дбати просвій внутрішній стан.</p>
<p>У межах кампанії створено спеціальну сторінку <a href="https://howareu.com/"> </a> тазапущено соціальні мережі Facebook, Instagram, Telegram, Viber, де зібранітехніки самодопомоги та підтримки людей поруч, зокрема у відеоформатах, у PDF-Аптечці, онлайн- та офлайнресурси, щоб звертатися за допомогою до перевірених,контакти гарячих ліній – для дзвінків в Україні та за кордоном тощо.</p>
<p>Розробку та впровадження Всеукраїнської програми ментального здоров’якоординує Міністерство охорони здоров’я України. Всесвітня організація охорониздоров’я – експертний партнер, виконавчий партнер – громадська організація«Безбар’єрність». Майданчиком для розробки та ухвалення рішень є Міжвідомчакоординаційна рада при Кабінеті Міністрів України. Комунікаційна кампаніяреалізується за підтримки Агентства США з міжнародного розвитку (USAID).</p>
<p><em>Фото: ОП</em></p>
<p>Source: <a href="https://www.ukrinform.ua/rubric-society/3692490-dla-rozuminna-vplivu-stresu-na-organizm-stvorili-specialnij-videorolik-zelenska.html">https://www.ukrinform.ua/rubric-society/3692490-dla-rozuminna-vplivu-stresu-na-organizm-stvorili-specialnij-videorolik-zelenska.html</a></p>