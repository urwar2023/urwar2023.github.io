{'title': 'Україна разом з міжнародною спільнотою тисне на рф для покращення умов утримання полонених захисників', 'description': 'З ініціативи ГО «Знайти і повернути героїв 57 бригади 34 батальйону» відбулася зустріч з... Война с Украиной 2022, Война с Украиной последние новости сегодня, Новости война с Украиной 2022 последние на сегодня, Будет ли война между Украиной и Россией и когда, Война с Украиной в 2022 году будет или нет,  Будет ли война с Украиной в ближайшее время что говорят,  Война с Украиной новости,  Новости Украины сегодня,  Украинские новости в украинских СМИ на русском', 'time': '2023-04-06T63:00:00-04:00', 'author': ['АРМІЯINFORM'], 'images': ['https://armyinform.com.ua/wp-content/uploads/2023/04/340184124_3121644758134750_4918648268740508230_n.jpg'], 'text': '![](https://armyinform.com.ua/wp-content/uploads/2023/04/340184124_3121644758134750_4918648268740508230_n.jpg)\n\nЗ ініціативи ГО «Знайти і повернути героїв 57 бригади 34 батальйону» відбуласязустріч з родинами оборонців окремої мотопіхотної бригади імені кошовогоотамана Костя Гордієнка. На запитання родичів полонених і зниклих безвістивійськовослужбовців відповідав секретар робочої групи з питань взаємодії зіЗМІ та родичами захисників Координаційного штабу Богдан Охріменко.\n\nПро це [повідомляє](https://t.me/Koord_shtab/790) Координаційний штаб з питаньповодження з військовополоненими.\n\nЯк зазначив пан Охріменко, не всю інформацію, якою володіє Координаційний штабі використовує для переговорних процесів, можна розголошувати. Це стосується,зокрема, інформації, яка носить оперативний характер. Він додав, що дужеважливою є допомога родичів полонених, які самотужки шукають, збирають іпередають певні відомості до Штабу.\n\nОкремо звернули увагу на висвітлення проблем, пов’язаних з умовами утриманнявійськовополонених, надання медичної допомоги та дотримання їхніх прав, длясвітової спільноти.\n\n«Ми працюємо й на міжнародному рівні, — підкреслив Богдан Охріменко. — Тиснемона росію для покращення умов утримання та для найшвидшого повернення нашихзахисників».\n\nТакож він нагадав, що важливо бути пильними й критично ставитися до інформаціїз неперевірених джерел, якої дуже багато в медіапросторі. Не варто передаватита оприлюднювати персональну інформацію (як військовослужбовця, так і свою),щоби не стати жертвами шахраїв і не зашкодити процесам обміну.', 'category': 'News', 'tags': ['STOPRUSSIA', 'АГРЕСІЯ РФ', 'ВІЙСЬКОВОПОЛОНЕНІ', 'КООРДИНАЦІЙНИЙ ШТАБ З ПИТАНЬ ПОВОДЖЕННЯ З ВІЙСЬКОВОПОЛОНЕНИМИ'], 'source': 'https://armyinform.com.ua/2023/04/06/ukrayina-razom-z-mizhnarodnoyu-spilnotoyu-tysne-na-rf-dlya-pokrashhennya-umovy-utrymannya-polonenyh-zahysnykiv/'}