# «Скріплені кров’ю»: у Києві презентували фільм і книгу про грузинів, які захищають Україну

Author: ['Євген Букет']

Time: 2023-05-11T57:00:00-04:00

Description: У Києві презентували документальний фільм тележурналіста Олега Манчури та книгу... Война с Украиной 2022, Война с Украиной последние новости сегодня, Новости война с Украиной 2022 последние на сегодня, Будет ли война между Украиной и Россией и когда, Война с Украиной в 2022 году будет или нет,  Будет ли война с Украиной в ближайшее время что говорят,  Война с Украиной новости,  Новости Украины сегодня,  Украинские новости в украинских СМИ на русском

Images: ['[ukrinform-osn.jpg](https://armyinform.com.ua/wp-content/uploads/2023/05/ukrinform-osn.jpg)', '[skripleni-krovyu-obkladynka.jpg](https://armyinform.com.ua/wp-content/uploads/2023/05/skripleni-krovyu-obkladynka.jpg)', '[zaza-nanuashvili.jpg](https://armyinform.com.ua/wp-content/uploads/2023/05/zaza-nanuashvili.jpg)', '[oleg-manchura.jpg](https://armyinform.com.ua/wp-content/uploads/2023/05/oleg-manchura.jpg)']

Tags: []

Category: News

<!--METADATA-->

![](../Images/AРМІЯINFORM/2023-05-11T57-00-00-04-00/ukrinform-osn.jpg)

У Києві презентували документальний фільм тележурналіста Олега Манчури такнигу «Скріплені кров'ю» про грузинських добровольців на російсько-українськійвійні. Зйомки стрічки відбувалися в Грузії, Бельгії та на лінії фронту вЗапорізькій області. На презентації були присутні головний герой фільму — ЗазаНануашвілі — засновник грузинського національного батальйону у складіІнтернаціонального легіону Збройних Сил України та творча команда проєкту.Подію приурочили до 105-ї річниці проголошення Української та Грузинськоїдержав у 1918 році.

![](../Images/AРМІЯINFORM/2023-05-11T57-00-00-04-00/skripleni-krovyu-obkladynka.jpg)

Через історію Зази Нануашвілі та історію його родини розкривається історіягрузинського добровольчого руху. Він — колишній офіцер спецпризначення МВСГрузії, боронить Україну з 2014 року пліч-о-пліч із сином Вано. Дружина Зази —українка Олена — волонтер. У цьому контексті він зазначив: «Ось я говорив, щовоюю за Грузію, але потім у мене народився маленький син, я створив сім’ю зукраїнкою. Я полюбив Україну, як рідну. І тепер я можу від усього серцясказати, що я воюю і за Україну. За Грузію і за Україну».

Учасники пресконференції повідомили, що зараз у лавах Сил оборони Україниповномасштабне вторгнення росії відбивають понад 2,5 тисячі грузинів.

![](../Images/AРМІЯINFORM/2023-05-11T57-00-00-04-00/zaza-nanuashvili.jpg)Заза Нануашвілі

«Спочатку мені довелося воювати разом з українцями — “западенцями”. Потімпознайомився з грузинами. Адаптувався. Приєдналися старі друзі — однодумці зтакими самими, як у мене, принципами і метою. Зараз у мене великий підрозділ,де воюють не лише грузини та українці, а й британці, американці, чилійці,перуанці, південноафриканці, поляки. Всі є, окрім “русскіх”. “Хороші русскіє”— тільки в мішках», — зазначив Заза Нануашвілі під час презентації.

Були презентовані два епізоди фільму «Скріплені кров’ю», які найближчим часомбудуть продемонстровані в ефірі загальнонаціональних українських телеканалів.У планах творців — також презентувати стрічку в Брюсселі.

![](../Images/AРМІЯINFORM/2023-05-11T57-00-00-04-00/oleg-manchura.jpg)Олег Манчура

Книга, співавторами якої є Богдан Пастух, Олег Манчура і Олександр Кучерук,розпочинається з історії українсько-грузинських зв’язків, які значно ширші,ніж здається на перший погляд. Історичний контекст плавно підводить читача донеминучості боротьби обох народів проти спільного агресора і окупанта. Виданняповертає читача в атмосферу початку 1990-х років, коли москва інспірувалаконфлікти по всьому периметру конаючого радянського союзу. Тоді росіяокупувала Самачабло (Південну Осетію) та Абхізію. На боці уряду Грузії воювалиукраїнські добровольці, а українська авіація за наказом Леоніда Кравчукадопомагала евакуювати біженців, які тікали від російських танків… Коли всерпні 2008 року росія знову вторглася на територію Грузії, бойові операціїгрузинської армії прикривали українські системи ППО… Про всі ці події йдетьсяв книзі через історії очевидців, багато з яких ще 2014 року приїхали доУкраїни, аби допомогти українцям захиститися від ненависної московської орди.

Історії, крізь призму особистого досвіду, зафіксовані й у фільмі, і насторінках книги, є надзвичайно важливими для усвідомлення глибинного сенсуборотьби з поневолювачем, розуміння мотивації героїв та фіксації деталейбойових дій.

Історичні матеріали та інтерв’ю зі спогадами та міркуваннями про війну зросією грузинських добровольців щодесять сторінок книги перериваютьсябіографічними довідками загиблих у 2014–2021 роках героїв російсько-української війни, які уклали Андрій Ковальов та Ростислав Мартинюк.

За словами редактора книги Ростислава Мартинюка, метою роботи було розкритиунікальний феномен грузинського добровольчого руху в Україні. І з цимзавданням автори, режисери, редактори, монтажери та дизайнери впоралися навідмінно.

Source: [https://armyinform.com.ua/2023/05/11/skripleni-krovyu-u-kyyevi-prezentuvaly-film-i-knygu-pro-gruzyniv-yaki-zahyshhayut-ukrayinu/](https://armyinform.com.ua/2023/05/11/skripleni-krovyu-u-kyyevi-prezentuvaly-film-i-knygu-pro-gruzyniv-yaki-zahyshhayut-ukrayinu/)