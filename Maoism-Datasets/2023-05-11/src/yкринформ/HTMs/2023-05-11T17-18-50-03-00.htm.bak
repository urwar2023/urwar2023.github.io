<h1>В ОП розповіли про першочергове завдання для відбудови населених пунктів</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-05-11T17:18:50+03:00</p>
<p>Modified Time: 2023-05-11T17:18:50+03:00</p>
<p>Description: Україна розпочне велику відбудову одразу після перемоги у розв’язаній росією війні, наразі намагається відновити, що можна швидко відремонтувати, та забезпечити людей максимальним пакетом державних послуг. — Укрінформ.</p>
<p>Images: ["<a href="https://static.ukrinform.com/photos/2022_10/thumb_files/630_360_1665507187-911.jpg">630_360_16655...</a>"]</p>
<p>Tags: ['Офіс Президента', 'Війна з росією', 'Відбудова']</p>
<p>Type: Article</p>
<!--METADATA-->

<p><img alt="" src="../Images/2023-05-11T17-18-50-03-00/630_360_1665507187-911.jpg" /> Українарозпочне велику відбудову одразу після перемоги у розв’язаній росією війні,наразі намагається відновити, що можна швидко відремонтувати, та забезпечитилюдей максимальним пакетом державних послуг.</p>
<p>Про це розповів заступник керівника Офісу Президента Олексій Кулеба в <a href="https://www.youtube.com/watch?v=pyYFDqQ1myc&amp;t=248s&amp;ab_channel=%D0%A2%D0%B5%D0%BB%D0%B5%D0%BA%D0%B0%D0%BD%D0%B0%D0%BB%D0%A0%D0%B0%D0%B4%D0%B0"></a>, повідомляє Укрінформ.</p>
<p>«Ми відбудуємо кожний клаптик нашої землі одразу після нашої перемоги. Тому щонайскладніше завдання зараз – це перемога. Саме за це ми, на жаль, платимощодня», - зазначив Кулеба. Він підкреслив, що нині в населених пунктах, деточаться бойові дії або які наближені до зони бойових дій, питання відбудовидуже складне, зважаючи на небезпеку для людей через російські обстріли.</p>
<p><strong>Читайте також:</strong> <a href="https://www.ukrinform.ua/rubric-vidbudova/3707762-agentstvo-vidnovlenna-ta-ova-vze-opracuvali-ponad-100-proektiv-iz-vidbudovi-u-desati-regionah.html"> <strong>відбудов</strong> </a></p>
<p>«Це уже сильно ускладнює не тільки процес відбудови, а і взагалі процесвідновлення життєдіяльності громад», - зауважив заступник очільника ОП.</p>
<p>За його словами, щоб почати відбудову, треба зробити величезний обсяг робіт –розмінувати територію, відновити мережі, відновити інститути влади.</p>
<p>Кулеба підкреслив, що наразі першочерговим завданням є забезпечення людеймаксимальним пакетом державних послуг, «щоб усі населені пункти щодня доводилисвою життєдіяльність».</p>
<p><strong>Читайте також:</strong> <a href="https://www.ukrinform.ua/rubric-vidbudova/3707503-genprokuror-ssa-sankcionuvav-peredacu-konfiskovanih-aktiviv-rf-na-vidbudovu-ukraini.html"> <strong>відбудову</strong> </a></p>
<p>Також він нагадав, що Україна проводить максимально швидке відновлення,наприклад, будинків, які зазнали незначних пошкоджень, аби люди моглиповернутися у свої домівки.</p>
<p>Він пояснив, що для такої відбудови залучаються як бюджетні кошти, так і грошіміжнародних партнерів, фондів.</p>
<p>Як повідомлялося, в Україні внаслідок російської агресії близько 400 закладівосвіти повністю знищені, майже 3 тис. пошкоджені.</p>
<p>Фото: Фейсбук Олексія Кулеби</p>
<p>Source: <a href="https://www.ukrinform.ua/rubric-vidbudova/3707868-v-op-rozpovili-pro-persocergove-zavdanna-dla-vidbudovi-naselenih-punktiv.html">https://www.ukrinform.ua/rubric-vidbudova/3707868-v-op-rozpovili-pro-persocergove-zavdanna-dla-vidbudovi-naselenih-punktiv.html</a></p>