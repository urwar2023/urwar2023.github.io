# Напад на Гандзюк: прокуратура просить 10 років ув’язнення для обвинувачених

Authors: Ukrinform (Person)

Publisher: Укринформ (Organization)

Published Time: 2023-05-11T18:36:00+03:00

Modified Time: 2023-05-11T18:36:00+03:00

Description: Під час судових дебатів у справі щодо вбивства Катерини Гандзюк прокуратура попросила призначити покарання у вигляді 10 років в'язниці для обвинувачених. — Укрінформ.

Images: ["[630_360_16838...](https://static.ukrinform.com/photos/2023_05/thumb_files/630_360_1683819569-220.jpg)", "[1683820947-34...](https://static.ukrinform.com/photos/2023_05/1683820947-345.jpg)"]

Tags: ['Прокуратура', 'Вбивство', 'Гандзюк']

Type: Article

<!--METADATA-->

![](../Images/2023-05-11T18-36-00-03-00/630_360_1683819569-220.jpg) Під чассудових дебатів у справі щодо вбивства Катерини Гандзюк прокуратура попросилапризначити покарання у вигляді 10 років в'язниці для обвинувачених.

Про це повідомив у коментарі Укрінформу прокурор Андрій Синюк, який підтримуєдержавне обвинувачення у цій справі, що слухається у Дніпровському райсудіКиєва.

“Під час судових дебатів я попросив суд визнати Мангера і Левіна винними увчиненні організації нападу на Катерину Гандзюк та призначити їм покарання увигляді десяти років позбавлення волі”, - сказав він.

Як зазначається на сторінці у [](https://www.facebook.com/gandziukgate/posts/pfbid0RhSUTLpmwnHZ8vckRujL5r4KsadEq9mDBJ5oh96YrHi7cJjcmxP3YXtMCxxv3zuhl)спільноти «Хто замовив Катю Гандзюк?», це максимум, який може бути за тієюкваліфікацією злочину, за яким обвинувачують підозрюванрих.

**Читайте також:** [ **Гандзюк** ](https://www.ukrinform.ua/rubric-regions/3707416-u-spravi-vbivstva-gandzuk-11-travna-vidbudutsa-debati.html)

За словами Синюка, він висловив клопотання про продовження обом обвинуваченимзапобіжних заходів у вигляді тримання під вартою без альтернативи внесеннязастави до набрання вироком законної сили.

Крім того, прокурор підтримав цивільний позов потерпілих до обвинувачених урозмірі 15 млн грн.

Наступне судове засідання у справі призначене на 14 год. 15 травня. З останнімсловом виступлять обвинувачені Мангер і Левін, після цього суд піде донарадчої кімнати для ухвалення рішення.

![](../Images/2023-05-11T18-36-00-03-00/1683820947-345.jpg)

_Фото: Колян Пастико, Громадське_

**Читайте також:** [ **Гандзюк** ](https://www.ukrinform.ua/rubric-society/3647048-sprava-gandzuk-obvinuvacenih-v-organizacii-napadu-zalisili-pid-vartou.html)

Як повідомляв Укрінформ, громадську активістку, в.о. керівника справамивиконавчого комітету Херсонської міськради Катерину Гандзюк 31 липня 2018 рокуоблили сірчаною кислотою біля під'їзду її будинку в Херсоні. Опіками булоуражено 40% тіла жінки. Вона перенесла кілька операцій, але 4 листопада того жроку померла.

Безпосередні виконавці замаху засуджені до ув'язнення на строк від 3 до 6,5року.

Ексголова Херсонської обласної ради Владислав Мангер і помічник депутатаоблради Олексій Левін, підозрювані в організації замаху на Гандзюк,перебувають під вартою.

Фото: Стас Юрченко, Ґрати

Source: [https://www.ukrinform.ua/rubric-society/3707923-napad-na-gandzuk-prokuratura-prosit-10-rokiv-uvaznenna-dla-obvinuvacenih.html](https://www.ukrinform.ua/rubric-society/3707923-napad-na-gandzuk-prokuratura-prosit-10-rokiv-uvaznenna-dla-obvinuvacenih.html)