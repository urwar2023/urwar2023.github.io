# Поліція Київщини проходить тренування щодо відбиття імовірного повторного наступу рф на регіон

Authors: Ukrinform (Person)

Publisher: Укринформ (Organization)

Published Time: 2023-05-11T16:58:32+03:00

Modified Time: 2023-05-11T16:58:32+03:00

Description: Поліцейські Київської області на систематичній основі проходять тренування із представниками Збройних Сил України та Служби безпеки України щодо відбиття імовірного повторного наступу російської федерації на центральний регіон. — Укрінформ.

Images: ["[630_360_15076...](https://static.ukrinform.com/photos/2017_10/thumb_files/630_360_1507654552-5163.jpeg)"]

Tags: ['Поліція', 'Київщина', 'Війна з росією', 'Андрій Нєбитов']

Type: Article

<!--METADATA-->

![](../Images/2023-05-11T16-58-32-03-00/630_360_1507654552-5163.jpeg)Поліцейські Київської області на систематичній основі проходять тренування ізпредставниками Збройних Сил України та Служби безпеки України щодо відбиттяімовірного повторного наступу російської федерації на центральний регіон.

Про це начальник Головного управління Національної поліції в Київській областіАндрій Нєбитов розповів у [ ](https://www.ukrinform.ua/rubric-ato/3707597-andrij-nebitov-nacalnik-golovnogo-upravlinna-nacionalnoi-policii-v-kiivskij-oblasti.html) .

«На цей час поліцейські центрального регіону несуть службу в Чорнобильськійзоні. Там проведені відповідні фортифікаційні роботи, туди заведені військовіпідрозділи, які у співпраці з поліцією забезпечують охорону державногокордону», – зазначив він.

**Читайте також:** [ **Нєбитов** ](https://www.ukrinform.ua/rubric-regions/3707833-u-sistemu-bezpecna-kiivsina-vze-integruvali-1885-videokamer-nebitov.html)

Нєбитов підкреслив, що правоохоронці систематично проходять тренування щодовідбиття потенційної повторної наземної атаки з боку росії, які можна поділитиза двома напрямами.

«Перший – наш внутрішній. Ми переглянули систему підготовки особового складу.Серед обов’язкових навичок – володіння автоматичною зброєю, ручнимигранатометами, мінно-вибуховою справою, домедичною підготовкою», – уточнивкерівник Головного управління Нацполіції Київщини.

Він акцентував, що наразі вся діяльність тренінгового центру, управліннякадрового забезпечення спрямована на те, щоб кожен працівник поліції володівцими навичками.

**Читайте також:** [ **Нєбитов** ](https://www.ukrinform.ua/rubric-ato/3707696-policia-kiivsini-priznacila-do-gvardii-nastupu-vze-208-osib-nebitov.html)

Другий, за його словами, – тренування у взаємодії із ЗСУ та СБУ.

«Зі Службою безпеки України здійснюємо заходи щодо виявлення ДРГ,відпрацювання оперативної інформації про можливі колабораційні та інші дії,спрямовані на підривну діяльність у контексті безпеки країни, деяких осіб», –уточнив Нєбитов.

Водночас він додав, що зі Збройними Силами України правоохоронцівідпрацьовують тактику дій поліцейських у разі повторного наступу. Здебільшогойдеться про створення блокпостів, фільтрацію, «зарежимлення» певної території,евакуацію населення.

**Читайте також:** [ **Нєбитов** ](https://www.ukrinform.ua/rubric-ato/3707656-policia-kiivsini-vidkrila-majze-115-tisaci-sprav-proti-rosijskih-zlocinciv-nebitov.html)

«Ці заняття проходять не тільки теоретично, а ще й постійно відпрацьовуютьсяпрактично. По черзі відпрацьовуються один за іншим райони Київщини. Це даєзмогу підготувати до необхідних дій якомога більше особового складу», –підсумував начальник Головного управління Національної поліції в Київськійобласті.

Як повідомляв Укрінформ, Національна поліція встановила 1885 відеокамер,зокрема понад 30 спецкамер відеоспостереження з різноманітними функціями уЧорнобильській зоні, з можливістю зйомки на дуже велику відстань,розпізнавання об’єктів у нічний час.

Source: [https://www.ukrinform.ua/rubric-regions/3707860-policia-kiivsini-prohodit-trenuvanna-sodo-vidbitta-imovirnogo-povtornogo-nastupu-rf-na-region.html](https://www.ukrinform.ua/rubric-regions/3707860-policia-kiivsini-prohodit-trenuvanna-sodo-vidbitta-imovirnogo-povtornogo-nastupu-rf-na-region.html)