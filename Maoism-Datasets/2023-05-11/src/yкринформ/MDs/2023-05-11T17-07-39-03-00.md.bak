# Ліні Костенко пропонують надати звання «Почесний громадянин міста Києва»

Authors: Ukrinform (Person)

Publisher: Укринформ (Organization)

Published Time: 2023-05-11T17:07:39+03:00

Modified Time: 2023-05-11T17:07:39+03:00

Description: Депутатка Київради Олеся Пинзеник та Герой України Ада Роговцева подали Київському міському голові Віталію Кличку клопотання про присвоєння звання "Почесний громадянин міста Києва" Ліні Костенко. — Укрінформ.

Images: ["[630_360_15846...](https://static.ukrinform.com/photos/2020_03/thumb_files/630_360_1584601556-892.jpg)", "[1683813861-54...](https://static.ukrinform.com/photos/2023_05/1683813861-544.jpg)"]

Tags: ['Депутат', 'Ліна Костенко', 'Київ']

Type: Article

<!--METADATA-->

![](../Images/2023-05-11T17-07-39-03-00/630_360_1584601556-892.jpg) ДепутаткаКиївради Олеся Пинзеник та Герой України Ада Роговцева подали Київськомуміському голові Віталію Кличку клопотання про присвоєння звання "Почеснийгромадянин міста Києва" Ліні Костенко.

Про це повідомила [](https://kyivcity.gov.ua/news/vidatniy_ukranskiy_pismennitsi_ta_poetesi_lini_kostenko_planuyut_nadati_zvannya_pochesniy_gromadyanin_mista_kiyeva/), передає Укрінформ.

"Депутатка Київської міської ради Олеся Пинзеник спільно з українськоюакторкою театру та кіно, Героєм України Адою Роговцевою подали Київськомуміському голові Віталію Кличку клопотання про присвоєння звання "Почеснийгромадянин міста Києва" видатній українській письменниці та поетесі ЛініВасилівні Костенко", - йдеться в повідомленні.

![](../Images/2023-05-11T17-07-39-03-00/1683813861-544.jpg)

Як зазначила Пинзеник, Ліна Василівна була та продовжує бути творчим маякомдекількох поколінь українців.

"Ліна Костенко є однією з перших і найяскравіших у плеяді молодих українськихпоетів-шістдесятників. У 1960-х роках письменницю вже читали в Польщі таЧехії, її твори з’являлись друком у багатьох країнах заходу, але повністю таумисно її ігнорували видавництва радянської України за сміливу проукраїнськупозицію. Водночас Ліна Василівна не тільки відстоювала свої переконання, а йзахищала в судах права інших українських письменників", – розповіла депутатка.

**Читайте також:** [ **Почесний** **громадянин**](https://www.ukrinform.ua/rubric-kyiv/3654984-klicko-vruciv-dzonsonu-vidznaku-pocesnij-gromadanin-kieva.html)

Вона наголосила, що поетична та прозова творчість Ліни Костенко зміцниланаціональну свідомість багатьох поколінь киян та українців загалом, вонасягнула глибин української та європейської історії та перенизана почуттямсвободи та гідності.

"Ліна Костенко зробила великий внесок у розвиток української літератури,зміцнивши тим самим авторитет наших митців на світовій арені на роки вперед.Враховуючи її масштабну громадську та письменницьку діяльність, внесок укультуру України, світу та міста Києва зокрема, вважаю, що ця видатнаукраїнка, жінка-легенда, з якою нам пощастило жити в один час, гіднаприсвоєння звання "Почесний громадянин міста Києва", - підкреслила Пинзеник.

Вона зауважила, що найкращим стимулом довіри в український дух танепереможність нашої нації у час війни є визнання та можливість брати завзірець видатних людей, таких як Ліна Костенко.

**Читайте також:** [ **почесним** **громадянин**](https://www.ukrinform.ua/rubric-uarazom/3631077-benksi-stav-pocesnim-gromadaninom-irpena.html)

"Вона власним життям щодня доводить важливість неухильності проукраїнськихпереконань для спільної перемоги", – додала депутатка.

Як повідомлялося, звання "Почесний громадянин міста Києва" присвоюютьгромадянам, які зробили значний особистий внесок у соціально-економічний такультурний розвиток міста Києва, у справу збагачення національноїнематеріальної спадщини міста.

Source: [https://www.ukrinform.ua/rubric-kyiv/3707862-lini-kostenko-proponuut-nadati-zvanna-pocesnij-gromadanin-mista-kieva.html](https://www.ukrinform.ua/rubric-kyiv/3707862-lini-kostenko-proponuut-nadati-zvanna-pocesnij-gromadanin-mista-kieva.html)