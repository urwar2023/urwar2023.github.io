<html>
<head><style>img{height: auto; width: auto\9; width:100%;}</style></head>
<body>
<h1>Створення Корпусу морської піхоти України — це вимога сьогодення — віцеадмірал Олексій Неїжпапа</h1>
<p>Author: ['Володимир Віват']</p>
<p>Time: 2023-05-31T60:00:00-04:00</p>
<p>Description: — Ми — морська держава, у нас дуже протяжна берегова смуга — понад 2700 кілометрів, з них... Война с Украиной 2022, Война с Украиной последние новости сегодня, Новости война с Украиной 2022 последние на сегодня, Будет ли война между Украиной и Россией и когда, Война с Украиной в 2022 году будет или нет,  Будет ли война с Украиной в ближайшее время что говорят,  Война с Украиной новости,  Новости Украины сегодня,  Украинские новости в украинских СМИ на русском</p>
<p>Images: ['<a href="https://armyinform.com.ua/wp-content/uploads/2023/05/morpihy-8.jpg">morpihy-8.jpg</a>']</p>
<p>Tags: ['ВМС ЗСУ', 'ВТОРГНЕННЯ РФ', 'МОРСЬКА ПІХОТА', 'ОЛЕКСІЙ НЕЇЖПАПА']</p>
<p>Category: News</p>
<!--METADATA-->

<p><img alt="" src="../Images/AРМІЯINFORM/2023-05-31T60-00-00-04-00/morpihy-8.jpg" /></p>
<p>— Ми — морська держава, у нас дуже протяжна берегова смуга — понад 2700кілометрів, з них 1700 кілометрів морського кордону. Усе наше узбережжя —разом із річками, лиманами, затоками, портами, потребує захисту. І завдання іззабезпечення безпеки чи вивільнення цих територій покладається саме на морськупіхоту.</p>
<p>На цьому наголосив в ефірі національного телемарафону «Єдині новини»командувач Військово-Морських Сил України віцеадмірал Олексій Неїжпапа.</p>
<p>— Нагальна ситуація диктує нам вимогу сформувати потужний організм, якийповинен мати повноцінну систему управління, комплект озброєння та військовоїтехніки, відповідні підрозділи для виконання цих завдань як самостійно, так іу взаємодії з іншими складовими оборони, — розповів командувач ВМС України.</p>
<p>За його словами, основні завдання морської піхоти — це охорона морських баз іпортів, а також захоплення плацдармів, які утримує противник. Для цьогопідрозділи морської піхоти повинні бути відповідно навчені та мати необхіднузброю і техніку.</p>
<p>При цьому ще до захоплення плацдарму повинна бути проведена морська десантнаоперація — надскладний вид операції, який проводиться на морі. Це комплексзаходів, які проводяться ще до того моменту, як нога морського піхотинцяступить на берег. Самостійно Корпус морської піхоти вирішити такі завдання неможе.</p>
<p>Віцеадмірал Олексій Неїжпапа повідомив, що на озброєнні Корпусу морськоїпіхоти буде бронетехніка, що плаває, а засобами доставки цієї техніки будекорабельний склад ВМС ЗС України. Оскільки після захоплення плацдарму подальшепросування вперед потребуватиме певної самостійності управління і ухваленнярішень, для цього і створюється Корпус.</p>
<p>За словами командувача ВМС України, кількість особового складу Морської піхотибуде збільшено за рахунок створення нових бригад й інших підрозділів —артилерійських, забезпечення, підтримки.</p>
<p>— Усі ці плани реалізуються уже зараз, у нас немає часу чекати на завершеннявійни, — зазначив віцеадмірал Олексій Неїжпапа.</p>
<p>Source: <a href="https://armyinform.com.ua/2023/05/31/stvorennya-korpusu-morskoyi-pihoty-ukrayiny-cze-vymoga-sogodennya-viczeadmiral-oleksij-neyizhpapa/">https://armyinform.com.ua/2023/05/31/stvorennya-korpusu-morskoyi-pihoty-ukrayiny-cze-vymoga-sogodennya-viczeadmiral-oleksij-neyizhpapa/</a></p>
</body>
</html>