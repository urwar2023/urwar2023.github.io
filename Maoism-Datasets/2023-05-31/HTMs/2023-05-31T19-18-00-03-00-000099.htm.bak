<html>
<head><style>img{height: auto; width: auto\9; width:100%;}</style></head>
<body>
<h1>Дуда: Росія ще не програла, хоча й воює в Україні на танках 60-х років</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-05-31T19:18:00+03:00</p>
<p>Modified Time: 2023-05-31T19:18:00+03:00</p>
<p>Description: Президент Польщі Анджей Дуда застеріг від оптимістичних настроїв, що Україна вже перемогла, а Росія програла. — Укрінформ.</p>
<p>Images: ['<a href="https://static.ukrinform.com/photos/2023_04/thumb_files/630_360_1680700925-768.jpg">630_360_16807...</a>']</p>
<p>Tags: ['Дуда', 'Україна', 'Війна з Росією']</p>
<p>Type: Article</p>
<!--METADATA-->

<p><img alt="" src="../Images/yкринформ/2023-05-31T19-18-00-03-00/630_360_1680700925-768.jpg" /> ПрезидентПольщі Анджей Дуда застеріг від оптимістичних настроїв, що Україна вжеперемогла, а Росія програла.</p>
<p>Про це він заявив в інтерв’ю видавцю The Wall Street Journal Алмару Латуру,повідомляє Укрінформ з посиланням на  <a href="https://www.prezydent.pl/aktualnosci/wypowiedzi-prezydenta-rp/wywiady/prezydent-czynimy-wszystko-by-nato-bylo-jak-najsilniejsze,69268"> канцелярію президента Польщі</a> .</p>
<p>Дуда зазначив, що сьогодні часто можна почути, що Путін програв війну, асвідченням цього нібито є вступ Фінляндії до НАТО. Утім він застеріг, щонасправді російський диктатор донині не програв ще жодної війни.</p>
<p>“Сподіваюся, що Володимир <a href="https://www.ukrinform.ua/tag-putin"> Путін </a>програє. А поки маємо ситуацію, коли російський каток давить Україну, де щодняна фронті гинуть сотні людей”, - зазначив президент Польщі.</p>
<p>Він зауважив, що росіян є понад 100 мільйонів, а українців – менше 40мільйонів, відтак одна лише ця різниця показує, хто має перевагу в цій війні.Він підкреслив, що для Росії людське життя нічого не вартує, а для України –воно безцінне, і це показує відмінність культур обох народів.</p>
<p>“Росія – ядерна держава, у неї гігантські склади зброї. Що з того, що мисміємося, що Росія витягує танки 1960-х років, адже кожен танк важить 50-60тонн. Якщо він їде - він розчавлює, незалежно від того, сучасний він чи ні.Путін програє війну тоді, коли російську армію відкинуть від міжнародновизнаних кордонів України”, - наголосив Дуда.</p>
<p><strong>Читайте також:</strong> <a href="https://www.ukrinform.ua/rubric-ato/3710412-duda-polsa-gotova-pidtrimati-navcanna-ukrainskih-pilotiv-na-f16.html"> <strong>Дуда</strong> : Польща готова підтримати навчання українськихпілотів на F-16 </a></p>
<p>За його словами, не можна говорити про поразку Росії, оскільки війна триває,РФ мобілізується і переводить економіку на воєнні рейки.</p>
<p>“Будь ласка, не сумнівайтеся, що вони можуть пропагандою переконати людей, щотреба затягнути паски, і навіть якщо вони голодні, то повинні пишатися, боРосія велика. Сьогодні нашим спільним обов’язком як спільноти Заходу, частиноюякої є й Польща, є підтримка України”,- наголосив Дуда.</p>
<p>Президент РП зазначив, що Польща і пересічні поляки від початку війни активнодопомагають Україні. Він підкреслив, що за польськими підрахунками в 2022 роціПольща надала Україні допомоги на суму 7-8 млрд дол., що становить 1,5% ВВППольщі.</p>
<p>Як повідомляв Укрінформ, президент Польщі Анджей Дуда підписав закон простворення Державної комісії з  <a href="https://www.ukrinform.ua/rubric-world/3715613-duda-pidpisav-zakon-pro-rozsliduvanna-rosijskih-vpliviv-u-polsi.html"> розслідування російських впливів в Польщі в2007-2022 роках </a> , відправивши післяцього цей закон на розгляд Конституційного суду.</p>
<p>Source: <a href="https://www.ukrinform.ua/rubric-ato/3716689-duda-rosia-se-ne-prograla-hoca-j-voue-v-ukraini-na-tankah-60h-rokiv.html">https://www.ukrinform.ua/rubric-ato/3716689-duda-rosia-se-ne-prograla-hoca-j-voue-v-ukraini-na-tankah-60h-rokiv.html</a></p>
</body>
</html>