<html>
<head><style>img{height: auto; width: auto\9; width:100%;}</style></head>
<body>
<h1>Столтенберг закликав КНДР припинити провокації із запусками ракет</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-05-31T15:34:00+03:00</p>
<p>Modified Time: 2023-05-31T15:34:00+03:00</p>
<p>Description: Генеральний секретар НАТО Єнс Столтенберг рішуче засудив невдалу спробу Північної Кореї запустити супутник військового призначення з використанням балістичних ракетних технологій. — Укрінформ.</p>
<p>Images: ['<a href="https://static.ukrinform.com/photos/2022_04/thumb_files/630_360_1649165705-470.jpg">630_360_16491...</a>']</p>
<p>Tags: ['КНДР', 'НАТО', 'Столтенберг', 'Супутник']</p>
<p>Type: Article</p>
<!--METADATA-->

<p><img alt="" src="../Images/yкринформ/2023-05-31T15-34-00-03-00/630_360_1649165705-470.jpg" />Генеральний секретар НАТО Єнс Столтенберг рішуче засудив невдалу спробуПівнічної Кореї запустити супутник військового призначення з використаннямбалістичних ракетних технологій.</p>
<p>Заява керівника НАТО оприлюднена на <a href="https://www.nato.int/cps/en/natohq/news_215089.htm?selectedLocale=en"> сайті Північноатлантичного альянсу</a> ,передає Укрінформ.</p>
<p>«Я рішуче засуджую спробу <a href="https://www.ukrinform.ua/tag-kndr"> КНДР </a>запустити військовий супутник з використанням балістичних ракетних технологій.Це посилює напругу та становить серйозний ризик для безпеки в регіоні та зайого межами, є грубим порушенням численних резолюцій Ради Безпеки ООН», -заявив Столтенберг.</p>
<p><strong>Читайте також:</strong> <a href="https://www.ukrinform.ua/rubric-polytics/3716538-ukraina-zasudila-sprobu-kndr-zapustiti-vijskovij-suputnik.html"> Україна засудила спробу <strong>КНДР</strong> запустити військовийсупутник </a></p>
<p>За його словами, НАТО закликає КНДР припинити провокаційні дії та повернутисядо діалогу з метою досягнення сталого миру, забезпечення повної таверифікованої денуклеаризації Корейського півострова.</p>
<p>«Ми стоїмо поряд із нашими близькими партнерами у цьому регіоні - РеспублікоюКорея та Японією», - наголосив Столтенберг.</p>
<p>Як повідомлялося, Північна Корея у середу вранці провела невдалий запусккосмічної ракети-носія, яка невдовзі після старту зникла з радарів. Післявиявлення ракетного запуску з території КНДР у Сеулі та на південномуяпонському острові Окінава спрацювали системи попередження про ракетний напад.Згодом сигнали тривоги були скасовані.</p>
<p><strong>Читайте також:</strong> <a href="https://www.ukrinform.ua/rubric-technology/3716314-kndr-zaavila-pro-vtratu-suputnikaspiguna-j-poobicala-nevdovzi-drugij-zapusk.html"> <strong>КНДР</strong> заявила про втрату супутника-шпигуна й пообіцяланевдовзі другий запуск </a></p>
<p>Північна Корея підтвердила втрату військового розвідувального супутника приспробі його виведення в космос й пообіцяла найближчим часом здійснити другийзапуск.</p>
<p><em>Фото: ЕРА</em></p>
<p>Source: <a href="https://www.ukrinform.ua/rubric-world/3716573-stoltenberg-zaklikav-kndr-pripiniti-provokacii-iz-zapuskami-raket.html">https://www.ukrinform.ua/rubric-world/3716573-stoltenberg-zaklikav-kndr-pripiniti-provokacii-iz-zapuskami-raket.html</a></p>
</body>
</html>