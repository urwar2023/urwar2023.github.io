# Росія вчиняє проти українських дітей злочини, що є ознаками геноциду - Герасимчук

Authors: Ukrinform (Person)

Publisher: Укринформ (Organization)

Published Time: 2023-05-31T14:42:29+03:00

Modified Time: 2023-05-31T14:42:29+03:00

Description: Злочини росіян, скоєні проти дітей за час повномасштабної агресії, є ознаками геноциду українського народу через українських дітей. — Укрінформ.

Images: ['[630_360_16855...](https://static.ukrinform.com/photos/2023_05/thumb_files/630_360_1685522634-128.jpg)']

Tags: ['Діти', 'Геноцид', 'Дар’я Герасимчук', 'Війна з Росією']

Type: Article

<!--METADATA-->

![](../Images/yкринформ/2023-05-31T14-42-29-03-00/630_360_1685522634-128.jpg) Злочиниросіян, скоєні проти дітей за час повномасштабної агресії, є ознаками геноцидуукраїнського народу через українських дітей.

Про це сказала радниця – уповноважена Президента з прав дитини та дитячоїреабілітації Дарʼя Герасимчук під час спілкування зі ЗМІ у рамках конференціїдо Міжнародного дня захисту дітей «UА: Війна. Недоспівана колискова»,повідомляє кореспондент Укрінформу.

“Росія вбиває наших дітей, Росія завдає їм поранень, на жаль, діти проходятьчерез сексуальне насилля, дітей викрадають, вони живуть в абсолютнонепридатних для проживання умовах на тимчасово окупованих територіях. Усе, щоя перелічила щойно, — це і є ніщо інше, як ознаки [ геноциду](https://www.ukrinform.ua/tag-genocid) українського народу через українськихдітей”, - сказала вона.

**Читайте також:** [ Лубінець: Скільки загалом дітей викрала РФ – не знаєніхто ](https://www.ukrinform.ua/rubric-society/3716484-lubinec-skilki-zagalom-ditej-vikrala-rf-ne-znae-nihto.html)

Герасимчук підкреслила, що доведення злочину геноциду — досить складнакомплексна справа, але це є метою України. Так, за її словами, те, щоМіжнародний кримінальний суд видав ордер на арешт очільника держави-терористаВолодимира Путіна та його дитячої омбудсвумен за депортацію та примусовепереміщення дітей, насправді є першим кроком до власне доказу геноциду.

Уповноважена Президента підкреслила, що нині для України є пріоритетомповернення викрадених росіянами дітей. Наразі вдалося повернути додому 371дитину.

Вона зауважила, що Українська держава використовує всі способи та інструменти,аби якомога швидше задокументувати злочини Російської Федерації проти дітей іпритягнути злочинців до відповідальності.

**Читайте також:** [ Зеленський виступив на конференції до Міжнародного днязахисту дітей ](https://www.ukrinform.ua/rubric-society/3716479-lise-povna-peremoga-nad-rosijskou-agresieu-zabezpecit-realizaciu-prav-ditej-prezident.html)

Як повідомлялося, в Україні російські загарбники порушують всі права дітей івже вбили 483 малюків, 989 важко поранили, 19,4 тис. депортували, ще 394дитини зникли безвісти.

Source: [https://www.ukrinform.ua/rubric-society/3716541-rosia-vcinae-proti-ukrainskih-ditej-zlocini-so-e-oznakami-genocidu-gerasimcuk.html](https://www.ukrinform.ua/rubric-society/3716541-rosia-vcinae-proti-ukrainskih-ditej-zlocini-so-e-oznakami-genocidu-gerasimcuk.html)