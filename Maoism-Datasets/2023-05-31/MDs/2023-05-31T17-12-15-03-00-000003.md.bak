# Апеляція Князєва: на прохання адвокатів суд перейшов у закритий режим

Authors: Ukrinform (Person)

Publisher: Укринформ (Organization)

Published Time: 2023-05-31T17:12:15+03:00

Modified Time: 2023-05-31T17:12:15+03:00

Description: Засідання Апеляційної палати Вищого антикорупційного суду, яка розглядає апеляційні скарги на обраний ексголові Верховного Суду Всеволоду Князєву запобіжний захід, перейшло у закритий режим. — Укрінформ.

Images: ['[630_360_16843...](https://static.ukrinform.com/photos/2023_05/thumb_files/630_360_1684399738-474.jpg)']

Tags: ['Князєв', 'Суд', 'Антикорупційний суд', 'Апеляція']

Type: Article

<!--METADATA-->

![](../Images/yкринформ/2023-05-31T17-12-15-03-00/630_360_1684399738-474.jpg) ЗасіданняАпеляційної палати Вищого антикорупційного суду, яка розглядає апеляційніскарги на обраний ексголові Верховного Суду Всеволоду Князєву запобіжнийзахід, перейшло у закритий режим.

Про відповідне рішення оголосив один із членів колегії суддів, повідомляєкореспондент Укрінформу.

«Здійснити частину апеляційного провадження у закритому судовому засіданні длявисловлення сторони захисту дослідження відомостей… щодо стану здоров'я тавідомостей, що можуть містити таємницю, щодо стану здоров'я членів родини тавідомостей стосовно таємниці проведення суду. У зв’язку з цим оголошуєтьсятехнічна перерва на 10 хвилин. Прошу усіх учасників судового провадженняпокинути залу судового засідання», - сказав суддя.

**Читайте також:** [ **Князєв** у суді заявив, що через розголос справи незможе переховуватися від слідства ](https://www.ukrinform.ua/rubric-society/3716598-knazev-u-sudi-zaaviv-so-cerez-rozgolos-spravi-ne-zmoze-perehovuvatisa-vid-slidstva.html)

Про проведення засідання у закритому режимі клопотали адвокати. «Ми б просилисуд, щоб питання щодо стану здоров'я, сімейних відносин, а також майновогостану, який впливає на визначення альтернативного заходу як застава,розглядати у закритому режимі» - сказав захисник Князєва.

Суд задовольнив клопотання лише у частині відкриття інформації щодо медичногостану та відомостей, що характеризують стан здоров'я підсудного. «В іншійчастині відмовити за відсутності підстав», - зазначив суддя.

Раніше захист ексголови ВС клопотав про надання тимчасового доступу до станута руху коштів на рахунках Князєва та його дружини. [ Суд](https://www.ukrinform.ua/tag-sud) відмовив, аргументувавши тим, що цепотребує тривалого часу.

Адвокат Князева заявив, що його підзахисний не має можливості внести заставу урозмірі 107,36 млн грн, оскільки його депозитний рахунок заарештований.Сторона захисту вважає непомірною розмір визначеної застави та просилазастосувати до колишнього керівника ВС м’якші заходи, не пов’язані із триманняпід вартою, зокрема домашній арешт.

**Читайте також:** [ Затримання **Князєв** а: Рада засуджує корупцію в судах](https://www.ukrinform.ua/rubric-polytics/3715700-zatrimanna-knazeva-rada-zrobila-zaavu-pro-borotbu-z-korupcieu-v-sudah.html)

Як повідомлялося, 15 травня [ НАБУ і САП заявили про викриття схеми](https://www.ukrinform.ua/rubric-society/3709683-nabu-i-sap-vikrili-masstabnu-korupciu-u-verhovnomu-sudi.html) одержання неправомірної вигодикерівництвом та суддями Верховного Суду. Правоохоронці затримали Голову ВСКнязєва та вилучили 2,7 млн дол.

16 травня під час пленуму Верховного Суду [ 140 суддів підтримали висловлення](https://www.ukrinform.ua/rubric-society/3710076-suddi-verhovnogo-sudu-progolosuvali-za-vislovlenna-nedoviri-knazevu.html) недовіри чинному Голові ВСКнязєву. Судді також ухвалили постанову пленуму ВС про припинення йогоповноважень як голови ВС.

18 травня Вища рада правосуддя задовольнила подання Спеціалізованоїантикорупційної прокуратури про надання дозволу на утримання Князєва підвартою.

Того ж дня Вищий антикорупційний суд обрав йому запобіжний захід у виглядітримання під вартою з можливістю внесення 107,3 млн грн застави.

Source: [https://www.ukrinform.ua/rubric-society/3716631-apelacia-knazeva-na-prohanna-advokativ-sud-perejsov-u-zakritij-rezim.html](https://www.ukrinform.ua/rubric-society/3716631-apelacia-knazeva-na-prohanna-advokativ-sud-perejsov-u-zakritij-rezim.html)