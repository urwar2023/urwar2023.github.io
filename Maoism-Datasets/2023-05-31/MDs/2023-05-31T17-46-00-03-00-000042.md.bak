# Прикордонслужба не коментує, чи виїхав з України депутат Трубіцин

Authors: Ukrinform (Person)

Publisher: Укринформ (Organization)

Published Time: 2023-05-31T17:46:00+03:00

Modified Time: 2023-05-31T17:46:00+03:00

Description: Держприкордонслужба не має права розголошувати інформацію про перетин кордону будь-якою особою, це можуть зробити слідчі, якщо вважатимуть за потрібне. — Укрінформ.

Images: ['[630_360_16850...](https://static.ukrinform.com/photos/2023_05/thumb_files/630_360_1685019440-274.jpg)']

Tags: ['Прикордонники', 'Кордон', 'Буданов', 'Трубіцин']

Type: Article

<!--METADATA-->

![](../Images/yкринформ/2023-05-31T17-46-00-03-00/630_360_1685019440-274.jpg)Держприкордонслужба не має права розголошувати інформацію про перетин кордонубудь-якою особою, це можуть зробити слідчі, якщо вважатимуть за потрібне.

Про це сказав кореспондентові Укрінформу речник [ ДПСУ](https://www.ukrinform.ua/tag-prikordonniki) Андрій Демченко, відповідаючи назапитання щодо інформації про перетин кордону обвинуваченого в хабарництвідепутата Київради від партії "Слуга народу" Владислава Трубіцина.

За словами речника, Державна прикордонна служба під час пропуску громадян дієв межах норм чинного законодавства щодо регламенту перетину кордону, в томучислі, яке діє в період правового режиму воєнного стану.

**Читайте також:** [ САП просить оголосити депутата Київради **Трубіцин** а урозшук ](https://www.ukrinform.ua/rubric-kyiv/3716053-sap-prosit-ogolositi-deputata-kiivradi-trubicina-u-rozsuk.html)

"Розголошувати інформацію про третіх осіб щодо перетину ними кордонузаборонено. Наголошу, що пропуск осіб здійснюється на основі належнихпаспортний документів, підстав для пропуску та відсутності обмеження відносноосіб, що може бути винесене уповноваженим державним органом. Щодо осіб,відносно яких тривають кримінальні провадження, то під час слідства абосудових розглядів за клопотанням слідчих може виноситися обмеження людині вперетині кордону України. Якщо такі рішення приймаються і надходять доДержавної прикордонної служби, прикордонники їх виконують. Також у рамкахкарного провадження інформацію про перетин кордону особами можуть отримати і,якщо вважають за можливе, оприлюднити слідчі", - сказав Демченко.

Укрінформ також звернувся за коментарем до ГУР.

**Читайте також:** [ Депутата Київради **Трубіцин** а виключили із фракції«Слуга народу» ](https://www.ukrinform.ua/rubric-kyiv/3714075-deputata-kiivradi-trubicina-viklucili-iz-frakcii-sluga-narodu.html)

Як повідомлялось, журналісти проєкту [ «Схеми»](https://www.radiosvoboda.org/a/skhemy-deputat-trubitsyn-dpsu-hur/32436777.html) (Радіо Свобода) повідомили, що депутат Київської міськоїради Владислав Трубіцин, якого САП та НАБУ обвинувачують у хабарництві й якийдвічі не з'явився на засідання Вищого антикорупційного суду, 13 травня виїхавза кордон у напрямку Польщі за дозволом голови Державної прикордонної службиСергія Дейнеки на підставі листа від очільника Головного управління розвідкиКирила Буданова.

Source: [https://www.ukrinform.ua/rubric-society/3716653-derzprikordonsluzba-ne-komentue-ci-viihav-z-ukraini-deputat-trubicin.html](https://www.ukrinform.ua/rubric-society/3716653-derzprikordonsluzba-ne-komentue-ci-viihav-z-ukraini-deputat-trubicin.html)