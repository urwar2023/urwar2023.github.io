# Україна допоможе Молдові відбудувати залізничну дільницю

Authors: Ukrinform (Person)

Publisher: Укринформ (Organization)

Published Time: 2023-05-31T16:32:19+03:00

Modified Time: 2023-05-31T16:32:19+03:00

Description: Укрзалізниця та ДП «Залізниця Молдови» підписали меморандум про відновлення транспортного коридору Валчінет – Окніца – Бельци – Унгень – Кишинів – Каїнари, який проходить через територію Молдови. — Укрінформ.

Images: ['[630_360_15253...](https://static.ukrinform.com/photos/2018_05/thumb_files/630_360_1525342645-9660.jpg)']

Tags: ['Молдова', 'Україна', 'Залізниця', 'Укрзалізниця']

Type: Article

<!--METADATA-->

![](../Images/yкринформ/2023-05-31T16-32-19-03-00/630_360_1525342645-9660.jpg)Укрзалізниця та ДП «Залізниця Молдови» підписали меморандум про відновленнятранспортного коридору Валчінет – Окніца – Бельци – Унгень – Кишинів –Каїнари, який проходить через територію Молдови.

Про це повідомив віцепрем’єр-міністр з відновлення – міністр розвитку громад,територій та інфраструктури Олександр Кубраков, передає Укрінформ з посиланнямна пресслужбу міністерства у  [ Фейсбуці](https://www.facebook.com/Ministry.for.restoration/posts/pfbid0HgKpQJ3Fr79ubkgXQswP9tge8WHGq3CWiaLECnVdbfzJBiM8xRVNtfVn8Mof1YeLl).

«Відновлення цієї дільниці – важливий крок для підсилення залізничноїлогістики на дунайському напрямку. Завдяки залізничному коридору Валчінет –Окніца – Бельци – Унгень – Кишинів – Каїнари експортери отримають зручнийтранспортний коридор, пов’язаний зокрема, з портом «Рені». Це один з важливихелементів розвитку експортної логістики у Бессарабії», - зазначив він.

![](../Images/yкринформ/2023-05-31T16-32-19-03-00/1685539675-531.jpg)

Реалізація проєкту здійснюватиметься за кошти партнерів та міжнароднихфінансових установ, які виділяють [ Молдові ](https://www.ukrinform.ua/tag-moldova) 32 млн євро. Завершення робіт на дільниці планується наприкінці 2024року.

Кубраков додав, що проєкт відбудови колії розробили залізничники Молдови вмежах ініціативи «Шляхи солідарності», що підтримується Європейською комісієюта передбачає розвиток альтернативних логістичних шляхів, зокрема для експортуаграрної продукції України.

**Читайте також:** [ Україна та **Молдов** а побудують міст через Дністер -уряд схвалив проєкт угоди ](https://www.ukrinform.ua/rubric-economy/3716183-ukraina-ta-moldova-pobuduut-mist-cerez-dnister-urad-shvaliv-proekt-ugodi.html)

Як повідомлялося, з 25 березня між Україною та Молдовою розпочав роботузалізничний прикордонний перехід Березине – Басарабяска. Він дозволяє швидшета дешевше транспортувати вантажі до України з портів Рені, Галац,Джурджулешти й у зворотному напрямку.

Раніше між країнами діяло два прикордонні залізничні переходи: Сокиряни –Окниця та Могилів-Подільский – Велчинець. Відкриття третього прикордонногопереходу стало можливим завдяки підписанню відповідного акту між Міністерствомвнутрішніх справ, Митною службою Республіки Молдова та Державною прикордонноюй Державною митною службою України.

Source: [https://www.ukrinform.ua/rubric-economy/3716604-ukraina-dopomoze-moldovi-vidbuduvati-zaliznicnu-dilnicu.html](https://www.ukrinform.ua/rubric-economy/3716604-ukraina-dopomoze-moldovi-vidbuduvati-zaliznicnu-dilnicu.html)