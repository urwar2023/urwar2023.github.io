# США прагнуть уникнути Третьої світової війни - Білий дім

Authors: Ukrinform (Person)

Publisher: Укринформ (Organization)

Published Time: 2023-05-31T-18:15:00+03:00

Modified Time: 2023-05-31T23:15:00+03:00

Description: Один з пріоритетів політики адміністрації Байдена в контексті повномасштабного вторгнення РФ в Україну полягає в тому, щоб не допустити розв’язання Третьої світової війни. — Укрінформ.

Images: ['[630_360_14726...](https://static.ukrinform.com/photos/2016_08/thumb_files/630_360_1472621188-8020.jpg)']

Tags: ['США', 'Україна', 'Білий дім', 'Війна з Росією']

Type: Article

<!--METADATA-->

![](../Images/yкринформ/2023-05-31T-18-15-00-03-00/630_360_1472621188-8020.jpg) Один зпріоритетів політики адміністрації Байдена в контексті повномасштабноговторгнення РФ в Україну полягає в тому, щоб не допустити розв’язання Третьоїсвітової війни.

Про це сказав на брифінгу в Білому домі представник Ради нацбезпеки США ДжонКірбі, передає власний кореспондент Укрінформу.

«Президент Байден впродовж останніх 15 місяців має три ключові пріоритети.Перший полягає в підтримці України, і я щойно оголосив про новий пакетдопомоги, тож, гадаю, цілком зрозуміло, що ми це робимо»,- зазначивпредставник адміністрації США.

Другий пріоритет, за його словами, - підтримка союзників по НАТО: «Мизбільшили нашу присутність до 100 тисяч військових лише на Європейськомуконтиненті та утримуємо їх там, щоб захистити (союзників – ред.) та бутипевними, що ми виконуємо наші зобов’язання стосовно східного флангу НАТО».

Третій пріоритет – «уникнути Третьої світової війни». У цьому зв’язку Кірбінаголосив, що втягування у війну Сполучених Штатів та інших країн НАТО не лишене відповідає інтересам національної безпеки США, а й шкодить інтересамУкраїни.

**Читайте також:** [ Дискусії з Україною щодо майбутньої моделі безпекитривають – Білий дім ](https://www.ukrinform.ua/rubric-polytics/3713723-diskusii-z-ukrainou-sodo-majbutnoi-modeli-bezpeki-trivaut-bilij-dim.html)

«Це погано для населення в усій Європі. Це, звісно, недобре і для російськогонароду», - зазначив представник адміністрації [ США](https://www.ukrinform.ua/tag-ssa) .

Водночас він наголосив, що Сполучені Штати не диктують Україні, де самезавдавати ударів: «Ми не говоримо їм, як вони мають проводити свої операції.Ми забезпечуємо їх озброєнням, навчаємо їх, даємо поради».

Зрештою, за словами Кірбі, Президент Зеленський та військове командуванняУкраїни мають вирішувати, що вони робитимуть з військової точки зору.

**Читайте також:** [ Білий дім вивчає повідомлення про можливе використанняозброєнь США на території Росії ](https://www.ukrinform.ua/rubric-ato/3713730-bilij-dim-vivcae-povidomlenna-pro-mozlive-vikoristanna-ozbroen-ssa-na-teritorii-rosii.html)

Представник Білого дому також нагадав, що Сполучені Штати і публічно, і вприватному порядку чітко наголошували, що не підтримують атаки всерединіРосії, особливо з використанням наданого США озброєння.

Як повідомляв Укрінформ, [ адміністрація США в середу оголосила](http://www.ukrinform.ua/rubric-ato/3716730-pentagon-rozkriv-vmist-novogo-oboronnogo-paketa-dla-ukraini.html) про виділення нового пакета військовоїпідтримки Україні.

Source: [https://www.ukrinform.ua/rubric-world/3716744-ssa-pragnut-uniknuti-tretoi-svitovoi-vijni-bilij-dim.html](https://www.ukrinform.ua/rubric-world/3716744-ssa-pragnut-uniknuti-tretoi-svitovoi-vijni-bilij-dim.html)