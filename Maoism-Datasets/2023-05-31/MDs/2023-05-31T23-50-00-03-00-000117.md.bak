# США зосереджені на реалізації української Формули миру – Білий дім

Authors: Ukrinform (Person)

Publisher: Укринформ (Organization)

Published Time: 2023-05-31T23:50:00+03:00

Modified Time: 2023-05-31T23:50:00+03:00

Description: Адміністрація США перебуває в постійному контакті з українською стороною щодо просування й реалізації плану із 10 пунктів, запропонованого президентом Володимиром Зеленським, щодо встановлення стійкого й справедливого миру в Україні. — Укрінформ.

Images: ['[630_360_16823...](https://static.ukrinform.com/photos/2023_04/thumb_files/630_360_1682353687-875.jpg)']

Tags: ['Саміт', 'США', 'Україна', 'Білий дім', 'Формула миру']

Type: Article

<!--METADATA-->

![](../Images/yкринформ/2023-05-31T23-50-00-03-00/630_360_1682353687-875.jpg)Адміністрація США перебуває в постійному контакті з українською стороною щодопросування й реалізації плану із 10 пунктів, запропонованого президентомВолодимиром Зеленським, щодо встановлення стійкого й справедливого миру вУкраїні.

Про це заявив під час брифінгу в Вашингтоні координатор Ради Нацбезпеки Білогодому Джон Кірбі, передає кореспондент Укрінформу.

«Ми зосереджені на роботі з нашими українськими колегами щодо реалізаціїїхньої пропозиції із 10 пунктів щодо встановлення справедливого миру, і мипобачимо, до чого це приведе», - зауважив представник Білого дому у відповідьна запитання, чи збираються США долучитися до Українського саміту миру.

Він уточнив, що Сполучені Штати намагаються допомогти українській стороні, абимирні пропозиції – незалежно від того, хто їх висуває – забезпечували надійнийта стійкий мир. «І це повинно мати підтримку з боку президента Зеленського»,-додав представник американської адміністрації.

**Читайте також:** [ **Урсула** **фон** **дер** **Ляєн** **назвала** **два****шляхи** **для** **досягнення** **стійкого** **миру** в **Україні**](https://www.ukrinform.ua/rubric-ato/3716466-pripinenna-vognu-v-ukraini-bez-vivedenna-vijsk-rf-ne-moze-prinesti-mir-ursula-fon-der-laen.html)

Кірбі також нагадав, що Росія й особисто Путін не продемонстрували жодногореального прагнення встановити справедливий мир в Україні.

Як повідомлялося, Україна разом із західними союзниками планує провестиУкраїнський саміт миру, який має пройти перед Вільнюським самітом [ НАТО](https://www.ukrinform.ua/tag-nato) . За попередньою інформацією, президентФранції Еммануель Макрон запропонував провести таку зустріч у Парижі. Наразіне розглядається можливість запрошення на саміт Росії, однак плануєтьсяучасть, у тому числі, тих країн, які вже висловлювали мирні пропозиції зісвого боку, підтримували позицію Росії або залишалися на позиції нейтралітету.

Source: [https://www.ukrinform.ua/rubric-polytics/3716751-ssa-zoseredzeni-na-realizacii-ukrainskoi-formuli-miru-bilij-dim.html](https://www.ukrinform.ua/rubric-polytics/3716751-ssa-zoseredzeni-na-realizacii-ukrainskoi-formuli-miru-bilij-dim.html)