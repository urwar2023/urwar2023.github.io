# Генсек НАТО: Союзники готують нову допомогу, бо зараз найважливіше, аби Україна перемогла

Author: ['АРМІЯINFORM']

Time: 2023-05-31T55:00:00-04:00

Description: Генеральний секретар Північноатлантичного альянсу Єнс Столтенберг, виступаючи у вівторок... Война с Украиной 2022, Война с Украиной последние новости сегодня, Новости война с Украиной 2022 последние на сегодня, Будет ли война между Украиной и Россией и когда, Война с Украиной в 2022 году будет или нет,  Будет ли война с Украиной в ближайшее время что говорят,  Война с Украиной новости,  Новости Украины сегодня,  Украинские новости в украинских СМИ на русском

Images: ['[6cff67e2-4619-40e7-9a08-b39b48bf1a50.jpg](https://armyinform.com.ua/wp-content/uploads/2023/05/6cff67e2-4619-40e7-9a08-b39b48bf1a50.jpg)']

Tags: ['ДОПОМОГА ПАРТНЕРІВ', 'ЄНС СТОЛТЕНБЕРГ', 'НАТО', 'СВІТ ПІДТРИМУЄ УКРАЇНУ']

Category: News

<!--METADATA-->

![](../Images/AРМІЯINFORM/2023-05-31T55-00-00-04-00/6cff67e2-4619-40e7-9a08-b39b48bf1a50.jpg)

Генеральний секретар Північноатлантичного альянсу Єнс Столтенберг, виступаючиу вівторок 30 травня 2023 року в Осло, анонсував, що напередодні саміту НАТО уВільнюсі та під час нього союзники України проголосять певні рішення, якідопоможуть офіційному Києву виграти війну проти росії.

Про це[повідомляє](https://www.nato.int/cps/en/natohq/news_215030.htm?selectedLocale=en)пресслужба НАТО.

«Агресивна війна путіна проти України знаменує кінець світу, яким ми йогознали. Те, що ми вирішимо робити і не робити зараз, визначить, як виглядатимесвіт у найближчі десятиліття. Зараз ми наближаємося до [саміту НАТО уВільнюсі](https://armyinform.com.ua/2022/11/09/nastupnyj-samit-nato-vidbudetsya-vlitku-2023-roku-v-lytvi/). Коли лідери НАТО зустрінуться, яочікую, що вони підтвердять та посилять нашу підтримку України. На словах тана ділі. Я очікую, що напередодні та під час саміту буде більше заяв та новихрішень. Ми не повинні дозволяти путіну продовжувати урізати європейськубезпеку, і для цього нам потрібна структура, яка забезпечує довгостроковубезпеку України», — сказав Єнс Столтенберг.

Він додав, що зараз НАТО працює над багаторічною програмою для України, щобдопомогти їй перейти від старих стандартів радянських часів до сучаснихстандартів і обладнання НАТО, а також допомогти Україні наблизитися до НАТО.

«Всі союзники з НАТО згодні з тим, що двері НАТО відчинені; всі згодні з тим,що Україна стане членом; і всі згодні з тим, що вирішує Україна і країни-члениНАТО, а не росія. Але найголовніше зараз — зробити так, щоб Україна перемогла.Це наше найважливіше завдання. Інакше не буде про що говорити в майбутньому»,— наголосив Генсек НАТО.

Source: [https://armyinform.com.ua/2023/05/31/gensek-nato-soyuznyky-gotuyut-novu-dopomogu-bo-zaraz-najvazhlyvishe-aby-ukrayina-peremogla/](https://armyinform.com.ua/2023/05/31/gensek-nato-soyuznyky-gotuyut-novu-dopomogu-bo-zaraz-najvazhlyvishe-aby-ukrayina-peremogla/)