# За підтримки U-LEAD громада з Херсонщини відновлює енергетичну незалежність

Authors: Ukrinform (Person)

Publisher: Укринформ (Organization)

Published Time: 2023-05-31T16:45:47+03:00

Modified Time: 2023-05-31T16:45:47+03:00

Description: У Бериславській громаді Херсонської області за підтримки Програми "U-LEAD з Європою" створять підприємство з виробництва паливних брикетів із соломи, якими будуть обігрівати дитячий садок. — Укрінформ.

Images: ['[630_360_16855...](https://static.ukrinform.com/photos/2023_05/thumb_files/630_360_1685540462-719.jpg)']

Tags: ['Енергетика', 'Херсонщина', 'U-LEAD з Європою', 'Відновлення України']

Type: Article

<!--METADATA-->

![](../Images/yкринформ/2023-05-31T16-45-47-03-00/630_360_1685540462-719.jpg) УБериславській громаді Херсонської області за підтримки Програми "U-LEAD зЄвропою" створять підприємство з виробництва паливних брикетів із соломи,якими будуть обігрівати дитячий садок.

Як передає Укрінформ із посиланням на [ сайт](https://u-lead.org.ua/news/219?fbclid=IwAR09CRex7_hOeKHdoIy1z_8jpk7M8McTL8jqF7pRUDMTnn7bnbR6zoX8cXo)U-LEAD, там також будуть впроваджувати систему енергоменеджменту і поширюватидосвід використання біопалива на інші комунальні заклади та домогосподарстварегіону.

“Громади Херсонської області в дуже непростій ситуації: частина окупована,частина потерпає від обстрілів, намагаючись відновлювати зруйновануінфраструктуру. Важливо, що за підтримки U-LEAD Бериславська громада зможереалізувати проєкт, який дасть їй надію на енергонезалежність, створитьдодаткові робочі місця, покращить екологію та допоможе економічному розвитку.Впевнена, що ця практика Бериславської громади стане прикладом для інших”, —зазначила керівниця регіонального офісу "U-LEAD з Європою" в Херсонськійобласті Оксана Сілюкова.

Збройна агресія Росії проти України, дев’ятимісячна окупація та бойові дії, щопроходили на території Бериславської громади, спровокували потужну енергетичнукризу. Зруйновані високовольтні лінії електропередач, пошкодженігазорозподільчі системи. Відновлення інфраструктури вимагає значних грошей ічасу. Тому в громаді вирішили створити альтернативу вугіллю та газу і дляопалення будівель використовувати місцеве біопаливо — солому.

![](../Images/yкринформ/2023-05-31T16-45-47-03-00/1685540474-701.jpg)

За підтримки "U-LEAD з Європою" тут реалізують проєкт "Підвищення енергетичноїнезалежності Бериславської міської громади шляхом створення виробництвапаливних брикетів", який передбачає організацію виробництва брикетів тастворення системи енергоменеджменту. Локальну субсидію U-LEAD на цю ініціативуотримала громадська організація "БЕРИ І СЛАВ".

Громада є аграрною. Після деокупації та розмінування на її територіїпродовжують функціонувати кілька сільськогосподарських підприємств, які можутьзабезпечити поставки значних обсягів соломи.

“У рамках проєкту придбаємо лінію з виробництва паливних брикетів потужністюобладнання 300 кг готових брикетів на 1 годину. Пробна партія продукції будевикористана для опалення одного із дитячих садочків нашої громади. А сировинупридбаємо в місцевих аграріїв”, – розповіла керівниця ГО "БЕРИ І СЛАВ" НаталіяСтародубець.

На її переконання, це не лише зекономить гроші місцевого бюджету, а й станеприкладом використання доступного екологічного місцевого енергоресурсу.

Активісти планують популяризувати альтернативне паливо і проводятьінформаційно-роз'яснювальні заходи для жителів громади.

**Читайте також:** [ На Сумщині за підтримки U- **LEAD** запрацювала аграрнасервісна служба ](https://www.ukrinform.ua/rubric-regions/3714520-na-sumsini-za-pidtrimki-ulead-zapracuvala-agrarna-servisna-sluzba.html)

Представникам місцевого самоврядування розкажуть про виробництво брикетів таефективність їхнього використання. З фермерами будуть говорити про важливістьпереробки соломи на паливо та вигоду від постачання цієї сировини. Такожпроведуть зустрічі з мешканцями щодо доцільності використання біопалива дляобігріву власних будинків.

“Створення виробництва брикетів буде розвивати нашу громаду. Щороку після жнивна полях і Бериславської громади, і на території Бериславського районузалишається величезна кількість соломи. Якщо її переробляти на паливнібрикети, можна економити висококалорійне вугілля. Крім того, власнівідновлювальні джерела енергії можуть стати потужним стимулом розвиткумісцевої економіки”, — зазначила Стародубець.

Брикети із соломи – це недороге, екологічно чисте, калорійне паливо, щовідповідає євростандартам. Їх можна спалювати у великих котельнях і малихкотлах, грубках, печах. У процесі не поширюється неприємний запах, вони майжене димлять, не стріляють, не утворюють кіптяви та чадного газу.

Програма для України з розширення прав і можливостей на місцевому рівні,підзвітності та розвитку « [ U-LEAD з Європою ](https://u-lead.org.ua/) »спільно фінансується ЄС та його державами-членами Німеччиною, Польщею,Швецією, Данією, Естонією та Словенією для підтримки України на її шляху дозміцнення місцевого самоврядування. U-LEAD сприяє прозорому, підзвітному табагаторівневому управлінню в Україні, яке відповідає на потреби громадян тарозширює можливості громад.

_Фото: u-lead.org.ua_

Source: [https://www.ukrinform.ua/rubric-vidbudova/3716611-za-pidtrimki-ulead-gromada-z-hersonsini-vidnovlue-energeticnu-nezaleznist.html](https://www.ukrinform.ua/rubric-vidbudova/3716611-za-pidtrimki-ulead-gromada-z-hersonsini-vidnovlue-energeticnu-nezaleznist.html)