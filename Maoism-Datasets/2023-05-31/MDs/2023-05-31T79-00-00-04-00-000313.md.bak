# Польські сім&#8217;ї пам&#8217;ятають: російський полон закінчується кулею в потилицю — Анджей Дуда

Author: ['АРМІЯINFORM']

Time: 2023-05-31T79:00:00-04:00

Description: путін програє війну, коли російську армію буде відкинуто від міжнародно визнаних кордонів... Война с Украиной 2022, Война с Украиной последние новости сегодня, Новости война с Украиной 2022 последние на сегодня, Будет ли война между Украиной и Россией и когда, Война с Украиной в 2022 году будет или нет,  Будет ли война с Украиной в ближайшее время что говорят,  Война с Украиной новости,  Новости Украины сегодня,  Украинские новости в украинских СМИ на русском

Images: ['[duda.jpg](https://armyinform.com.ua/wp-content/uploads/2023/05/duda.jpg)']

Tags: ['STOPRUSSIA', 'ВТОРГНЕННЯ РФ', 'ПРЕЗИДЕНТ ПОЛЬЩІ АНДЖЕЙ ДУДА']

Category: News

<!--METADATA-->

![](../Images/AРМІЯINFORM/2023-05-31T79-00-00-04-00/duda.jpg)

путін програє війну, коли російську армію буде відкинуто від міжнародновизнаних кордонів України.

Таку думку в інтерв’ю The Wall Street Journal озвучив президент Польщі АнджейДуда, про що [повідомляє](https://www.prezydent.pl/aktualnosci/wypowiedzi-prezydenta-rp/wywiady/prezydent-czynimy-wszystko-by-nato-bylo-jak-najsilniejsze,69268) Канцелярія польського президента.

«Для росіян людське життя нічого не означає, для українців кожне життя — навагу золота. Це — інша культура. росія — ядерна держава, у неї — гігантськісклади зброї. І нічого сміятися, коли вона викочує танки 1960-х років, бокожен танк важить тонн 50-60. Якщо він рухається, то давить, незалежно відтого, чи він сучасний. путін програє війну, коли російську армію будевідкинуто від міжнародно визнаних кордонів України. Тоді ми скажемо, що вонинічого не виграли від цієї війни, що їхній план поневолення Українипровалився, їхні імперські амбіції були покарані, вони втратили сотні тисячлюдей», — сказав польський президент.

## **Спільний обов 'язок країн Заходу — підтримати Україну**

Президент Польщі застеріг: російська економіка переходить на військові рейки,і роспропаганда зробить усе, аби переконати людей, що вони повинні затягнутипояси тугіше. І навіть якщо росіяни будуть голодними, пропагандистипромиватимуть мізки громадянам, мовляв, ті повинні пишатися, бо росія начебтовелична.

«Сьогодні наш спільний обов'язок як співтовариства Заходу, частиною якого є іПольща — підтримати Україну. Ми розуміємо, що російський імперіалізмвідроджується і якими будуть наслідки. Ми розуміли, що малося на увазі, колиросіяни побудували «Північний потік» в обхід Центральної Європи. Ми чудоворозуміємо, що означає російський енергетичний шантаж. Ця пам'ять — у нашихсім'ях», — нагадав Анджей Дуда.

## Лише поразка рф ознаменує настання безпечних часів для світу

Водночас глава Польщі пояснює, чому країна однією з перших після початкуширокомасштабного наступу росії на Україну зголосилася допомогти українськимбіженцям.

«Люди називають неймовірною допомогу українцям від поляків. Наші сім'їпам'ятають, що російський полон закінчується кулею в потилицю. Що росіянирозстрілюють полонених, як розстрілювали польських офіцерів у Катині, абиубити польську інтелігенцію та ліквідувати польську націю. Вони вбили 20 000польських інтелігентів пострілом у потилицю у Катині, Мідному, Харкові таінших місцях. Це був наказ сталіна: документ у 90-х роках знайшли у москві тапред'явили, докази є, сумнівів немає. Усі знають, що росіяни ґвалтують,грабують, штурмують. Нікому не доводилося просити поляків вийти на східнийкордон та забрати українців додому. Ми не будували таборів для біженців.Загалом через Польщу з початку війни пройшло 12 мільйонів людей. Чималоукраїнців живуть у польських будинках цілими сім'ями, бо люди знають, що такевійна, що таке російська агресія та окупація», — наголосив польськийпрезидент.

Він додав, що лише поразка росії ознаменує настання безпечних часів для світу.

«Ми знаємо, що лише перемога над росією означає, що будемо в безпеці —насамперед, країни Балтії та Польща, а також країни Західної Європи.

**Нагадую нашим німецьким сусідам, що росіяни були у Берліні.**

**Нагадую колегам із Франції, що вони теж були у Парижі у наполеонівськуепоху** », — закцентував увагу Анджей Дуда.

_Підготував Віталій Литвин_

Source: [https://armyinform.com.ua/2023/05/31/polski-simyi-pamyatayut-rosijskyj-polon-zakinchuyetsya-kuleyu-v-potylyczyu-andzhej-duda/](https://armyinform.com.ua/2023/05/31/polski-simyi-pamyatayut-rosijskyj-polon-zakinchuyetsya-kuleyu-v-potylyczyu-andzhej-duda/)