# Нафтогаз домовився з інвесторами про реструктуризацію єврооблігацій

Authors: Ukrinform (Person)

Publisher: Укринформ (Organization)

Published Time: 2023-05-31T18:00:00+03:00

Modified Time: 2023-05-31T18:00:00+03:00

Description: НАК «Нафтогаз України» досягла домовленостей стосовно реструктуризації єврооблігацій з термінами погашення у липні 2022 року та у листопаді 2026-го. Реструктуризація має завершитися до кінця липня 2023 року. — Укрінформ.

Images: ['[630_360_15687...](https://static.ukrinform.com/photos/2019_09/thumb_files/630_360_1568720073-567.jpg)']

Tags: ['Борг', 'Нафтогаз', 'Єврооблігації', 'Чернишов']

Type: Article

<!--METADATA-->

![](../Images/yкринформ/2023-05-31T18-00-00-03-00/630_360_1568720073-567.jpg) НАК«Нафтогаз України» досягла домовленостей стосовно реструктуризаціїєврооблігацій з термінами погашення у липні 2022 року та у листопаді 2026-го.Реструктуризація має завершитися до кінця липня 2023 року.

Про це повідомив голова правління компанії Олексій Чернишов, передає Укрінформіз посиланням на [ пресслужбу Нафтогазу.](https://www.naftogaz.com/news/oleksiy-chernyshov-naftogaz-domovyvsya-z-investoramy-pro-shlyahy-restrukturyzatsii-evroobligatsiy-2022-2026-rokiv)

«Маємо гарні новини: досягнуто домовленостей щодо шляхів реструктуризації [єврооблігацій ](https://www.ukrinform.ua/tag-evroobligacii) з термінамипогашення у 2022/2026 роках. Під час зустрічі виклали інвесторам детальніпропозиції щодо реструктуризації, схвалені правлінням та наглядовою радоюкомпанії. Реструктуризація має завершитися до кінця липня 2023 року», -зазначив він.

Чернишов уточнив, що у тісному діалозі з усіма власниками єврооблігаційвдалось знайти найоптимальніші рішення як для інвесторів, так і для групикомпаній. Надалі відповідні пропозиції підлягають схваленню КабінетомМіністрів України як акціонером компанії.

**Читайте також:** [ **Нафтогаз** **запропонував** **інвесторам** **новий****сценарій** **реструктуризації** **боргів**](https://www.ukrinform.ua/rubric-economy/3680887-naftogaz-zaproponuvav-investoram-novij-scenarij-restrukturizacii-borgiv.html)

Як повідомлялось, у липні 2019 року Нафтогаз залучив фінансування наміжнародному ринку капіталу через випуск єврооблігацій на суму 600 млн євро та335 млн дол. Компанія розмістила п’ятирічні облігації в євро з дохідністю7,125% та трирічні в доларах з дохідністю 7,375%.

Через три місяці, у листопаді, НАК розмістив 7-річні єврооблігації на суму 500млн дол. під 7,625% річних. Загальний обсяг всіх трьох випусків євробондівоцінюється в 1,5 млрд дол.

Вже у липні 2022 року [ уряд пішов на дефолт за єврооблігаціями Нафтогазу](https://www.ukrinform.ua/rubric-economy/3537423-naftogaz-zaavlae-pro-defolt-za-evroobligaciami.html) , не дозволивши виконати зобов’язання перед тримачамиєврооблігацій щодо здійснення необхідних платежів для сплати основної суми івідсотків (щодо випуску 2022) та відсотків (щодо випуску 2024 року).

10 березня 2023 року НАК запропонував інвесторам [ новий сценарійреструктуризації боргових зобов’язань Нафтогазу за єврооблігаціями](https://www.ukrinform.ua/rubric-economy/3685923-novij-scenarij-restrukturizacii-naftogaz-ocikue-na-konstruktivnu-poziciu-vlasnikiv-evroobligacij.html) з терміном погашення у 2022 та 2026 роках.

Source: [https://www.ukrinform.ua/rubric-economy/3716656-naftogaz-domovivsa-z-investorami-pro-restrukturizaciu-evroobligacij.html](https://www.ukrinform.ua/rubric-economy/3716656-naftogaz-domovivsa-z-investorami-pro-restrukturizaciu-evroobligacij.html)