# ЮНЕСКО виділяє $1,5 мільйона на цифровізацію культурної спадщини України

Authors: Ukrinform (Person)

Publisher: Укринформ (Organization)

Published Time: 2023-05-31T17:38:00+03:00

Modified Time: 2023-05-31T17:38:00+03:00

Description: Надзвичайний фонд спадщини ЮНЕСКО (Heritage in Emergency Fund) схвалив проєкт допомоги Міністерству культури та інформаційної політики на 1,5 млн доларів для розвитку інструментів цифровізації у сфері культурної спадщини України. — Укрінформ.

Images: ['[630_360_15321...](https://static.ukrinform.com/photos/2018_07/thumb_files/630_360_1532156100-3567.jpg)']

Tags: ['Культурна спадщина', 'ЮНЕСКО', 'МКІП ', 'Цифровізація']

Type: Article

<!--METADATA-->

![](../Images/2023-05-31T17-38-00-03-00/630_360_1532156100-3567.jpg)Надзвичайний фонд спадщини ЮНЕСКО (Heritage in Emergency Fund) схвалив проєктдопомоги Міністерству культури та інформаційної політики на 1,5 млн доларівдля розвитку інструментів цифровізації у сфері культурної спадщини України.

Як передає Укрінформ, про це повідомляє [ пресслужба МКІП.](https://mkip.gov.ua/news/9246.html)

Під час зустрічі заступниць міністра культури та інформаційної політикиАнастасії Бондар та Катерини Чуєвої з керівницею бюро ЮНЕСКО в Україні К'яроюДецці Бардескі обговорювались конкретні кроки впровадження проєкту тазнайомство з національним експертом, що буде співпрацювати з МКІП тадопомагати інтегрувати плани та стратегію до викликів сьогодення таєвропейських вимог.

![](../Images/2023-05-31T17-38-00-03-00/1685543719-802.jpg)

«Дуже плідна робоча зустріч з керівницею бюро ЮНЕСКО в Україні К'ярою ДецціБардескі. Обговорили конкретні кроки та виділення через спеціальнийНадзвичайний фонд спадщини [ ЮНЕСКО ](https://www.ukrinform.ua/tag-unesko)$1,5 млн для якнайшвидшого впровадження технічних рішень, які дозволять намстворити та розвивати сучасні інструменти для оцифрування, моніторингу тазбереження української культури», - заявила Бондар.

**Читайте також:** [ **ЮНЕСКО** через супутник моніторить пошкодження Росієюкультурних об’єктів в Україні ](https://www.ukrinform.ua/rubric-culture/3711596-unesko-sodobi-cerez-suputnik-monitorit-poskodzenna-rosieu-kulturnih-obektiv-v-ukraini.html)

Крім того, за її словами, ЮНЕСКО вже на першому етапі до липня 2023 надасть40% необхідного технічного обладнання та програмного забезпечення для розвиткусерверної інфраструктури, а також міжнародних консультантів, якісупроводжуватимуть всі процеси, допомагатимуть у розвитку стратегії інтеграціїцифрової частини культури до європейського простору.

Як повідомляв Укрінформ, [ країни-члени ЮНЕСКО не обрали Росію до допоміжногокомітету Конвенції 1970 року ](https://www.ukrinform.ua/rubric-culture/3716511-rosia-prodovzue-vtracati-svoi-pozicii-v-unesko-dzaparova.html)про заходи, спрямовані на заборону і запобігання незаконному ввезенню,вивезенню та передачі права власності на культурні цінності.

Source: [https://www.ukrinform.ua/rubric-culture/3716647-unesko-vidilae-15-miljona-na-cifrovizaciu-kulturnoi-spadsini-ukraini.html](https://www.ukrinform.ua/rubric-culture/3716647-unesko-vidilae-15-miljona-na-cifrovizaciu-kulturnoi-spadsini-ukraini.html)