# На Житомирщині відкрили проїзд зруйнованим мостом на трасі Київ-Чоп

Authors: Ukrinform (Person)

Publisher: Укринформ (Organization)

Published Time: 2023-05-31T16:09:56+03:00

Modified Time: 2023-05-31T16:09:56+03:00

Description: На Житомирщині відкрили правий проїзд мостом через річку Дубовець на трасі Київ-Чоп, який був зруйнований унаслідок обстрілів. — Укрінформ.

Images: ['[630_360_16855...](https://static.ukrinform.com/photos/2023_05/thumb_files/630_360_1685538340-239.jpg)']

Tags: ['Обстріл', 'Міст', 'Житомирщина', 'Ремонт']

Type: Article

<!--METADATA-->

![](../Images/2023-05-31T16-09-56-03-00/630_360_1685538340-239.jpg) НаЖитомирщині відкрили правий проїзд мостом через річку Дубовець на трасі Київ-Чоп, який був зруйнований унаслідок обстрілів.

Як передає Укрінформ, про це у [ Фейсбуці](https://www.facebook.com/ztSAD/posts/pfbid0KoJ7SVsVCD49jkKK3kaFhf2mbiTXGgiHQRvDDJepnPzg88srMVm3kaJXPcAcrUutl)повідомляє Служба відновлення та розвитку інфраструктури у Житомирськійобласті.

«Відкрили рух правим проїздом мосту через річку Дубовець, що на магістраліКиїв – Чоп. Це перший етап капітального ремонту штучної споруди післяпошкоджень вибухами війни. Відновлюємо пропускну здатність мосту частинами,щоб не припиняти трафік міжнародною дорогою», - йдеться у повідомленні.

![](../Images/2023-05-31T16-09-56-03-00/1685538340-292.jpg)![](../Images/2023-05-31T16-09-56-03-00/1685538340-847.jpg)

Зазначається, що на відбудованій частині мосту здійснили часткову замінупрогонової будови, армувальні роботи, влаштування бетону на основі мосту тапідходах, п’ятишарову гідроізоляцію, два шари асфальтобетону на основі [ мосту](https://www.ukrinform.ua/tag-mist) та три – на підходах, нанесли тимчасовугоризонтальну розмітку, встановили перильне та бар’єрне огородження,полагодили освітлення ділянки дороги з мостом. Наразі розпочинаютьсядемонтажні роботи лівого проїзду мосту.

![](../Images/2023-05-31T16-09-56-03-00/1685538340-945.jpg) **Читайте також:**[ Гаванський **міст** відкриють сьогодні до вечора – Кличко](https://www.ukrinform.ua/rubric-kyiv/3716544-gavanskij-mist-vidkriut-sogodni-do-vecora-klicko.html)

Із початку повномасштабного вторгнення росії на державних автошляхахЖитомирщини пошкоджень зазнало 5 штучних споруд, з яких на міжнародних дорогаходин відновлено та два в роботі.

Як повідомляв Укрінформ, в Україні за рік відновили 130 пошкоджених штучнихспоруд і третину залізничних мостів.

Source: [https://www.ukrinform.ua/rubric-vidbudova/3716588-na-zitomirsini-vidkrili-proizd-zrujnovanim-mostom-na-trasi-kiivcop.html](https://www.ukrinform.ua/rubric-vidbudova/3716588-na-zitomirsini-vidkrili-proizd-zrujnovanim-mostom-na-trasi-kiivcop.html)