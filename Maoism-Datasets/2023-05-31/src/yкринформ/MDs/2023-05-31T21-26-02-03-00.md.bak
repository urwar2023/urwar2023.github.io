# Українці пропустять серію Гран-прі з дзюдо в Душанбе через участь росіян та білорусів 

Authors: Ukrinform (Person)

Publisher: Укринформ (Organization)

Published Time: 2023-05-31T21:26:02+03:00

Modified Time: 2023-05-31T21:26:02+03:00

Description: Збірна України відкликала свою заявку з турніру Гран-прі (Grand Prix) в Душанбе (Таджикистан). — Укрінформ.

Images: ['[630_360_16855...](https://static.ukrinform.com/photos/2023_05/thumb_files/630_360_1685557464-860.jpg)']

Tags: ['Агресія РФ', 'Збірна України', 'Дзюдо']

Type: Article

<!--METADATA-->

![](../Images/2023-05-31T21-26-02-03-00/630_360_1685557464-860.jpg) ЗбірнаУкраїни відкликала свою заявку з турніру Гран-прі (Grand Prix) в Душанбе(Таджикистан).

Як повідомляє Федерація дзюдо України ( [ ФДУ](https://ukrainejudo.com/news/4249-zbirna-ukrajini-vidklikala-svoyu-zayavku-z-turniru-seriji-grand-prix-v-dushanbe) ), наступним після турніру серії GrandPrix в австрійському Лінці в міжнародному календарі змагань значитьсяаналогічний турнір в столиці Таджикистану Душанбе (2-4 червня), передаєУкрінформ.

Участь у турнірі планувала брати українська збірна, проте за декілька днів дойого початку вимушена була відкликати свою заявку.

Це пов’язано з тим, що Міжнародна федерація дзюдо (IJF) зареєструвала дляучасті у турнірі представників Росії та Білорусі у якості «Індивідуальнихнейтральних атлетів». У заявці на турнір присутні 11 представників країн-агресорів - двоє білоруських і дев’ять російських дзюдоїстів.

**Читайте також:** [ Гутцайт: Міжнародна федерація **дзюдо** зробила всенавпаки рекомендаціям олімпійського комітету](https://www.ukrinform.ua/rubric-sports/3713659-gutcajt-miznarodna-federacia-dzudo-zrobila-vse-navpaki-rekomendaciam-olimpijskogo-komitetu.html)

Нині українська команда у складі 14 спортсменів перебуває на навчально-тренувальному зборі в словацькому Шаморіні. Цей збір в першу чергурозрахований на підготовку команди до Європейських Ігор, які відбудуться напочатку липня у Польщі. Збір в Шаморіні продовжиться до 11 червня, після чогокоманда відправиться до хорватського Пореча, де з 12 по 19 червня відбудетьсяміжнародний тренувальний табір під егідою Європейської федерації дзюдо (EJU).

Найближчими турнірами, в яких планується участь українських дзюдоїстів,стануть Кубок Європи серед юніорів в чеській Празі (3-4 червня), а такожтурнір серії Grand Slam в казахстанській Астані (16-18 червня), за умови, щона ньому не будуть присутні представники країн-агресорів.

Source: [https://www.ukrinform.ua/rubric-sports/3716724-ukrainci-propustat-seriu-granpri-z-dzudo-v-dusanbe-cerez-ucast-rosian-ta-bilorusiv.html](https://www.ukrinform.ua/rubric-sports/3716724-ukrainci-propustat-seriu-granpri-z-dzudo-v-dusanbe-cerez-ucast-rosian-ta-bilorusiv.html)