# Україна у І кварталі збільшила імпорт агропродукції з ЄС на €285 мільйонів - УКАБ

Authors: Ukrinform (Person)

Publisher: Укринформ (Organization)

Published Time: 2023-05-31T16:58:02+03:00

Modified Time: 2023-05-31T16:58:02+03:00

Description: У першому кварталі 2023 року з Євросоюзу до України було імпортовано агропродукції на понад 914 млн євро, що на 285 млн євро перевищує показник імпорту за аналогічний період 2022 року і на 107 млн євро - показник за перший квартал 2021 року. — Укрінформ.

Images: ['[630_360_14508...](https://static.ukrinform.com/photos/2015_12/thumb_files/630_360_1450854813-1562.jpg)']

Tags: ['Імпорт', 'Продукти', 'Україна']

Type: Article

<!--METADATA-->

![](../Images/2023-05-31T16-58-02-03-00/630_360_1450854813-1562.jpg) У першомукварталі 2023 року з Євросоюзу до України було імпортовано агропродукції напонад 914 млн євро, що на 285 млн євро перевищує показник імпорту зааналогічний період 2022 року і на 107 млн євро - показник за перший квартал2021 року.

Як передає Укрінформ, про це повідомляє [ пресслужба Українського клубуаграрного бізнесу](https://www.ucab.ua/ua/pres_sluzhba/novosti/na_vnutrishnomu_rinku_boroshnomelnoi_produktsii_ukrainski_virobniki_postupovo_vitisnyayutsya_mizhnarodnimi).

Зазначається, що безпосередньо з Польщі до України за результатами першогокварталу 2023 року було імпортовано агропродукції майже на 262,7 млн євро. Цейістотно більше, ніж імпорт за аналогічний період 2022 року (майже на 93,2 млнєвро) та 2021 року (майже на 76 млн євро).

В УКАБ зауважують, що, крім безпосереднього імпорту, до переліку ввезеної доУкраїни продукції також входить і гуманітарна допомога у вигляді харчовихпродуктів, що надається європейськими країнами, зокрема Польщею.

**Читайте також:** [ Україна вже експортувала 45,3 мільйона тонн зернових](https://www.ukrinform.ua/rubric-economy/3716461-ukraina-vze-eksportuvala-453-miljona-tonn-zernovih.html)

За даними асоціації, торгівля ЄС з Україною сильно постраждала з початкуширокомасштабного вторгнення Росії, однак уже у грудні 2022 року часткаУкраїни в експорті ЄС до третіх країн була вищою за довоєнний рівень (1,5% угрудні порівняно з 1,2% у лютому 2022 року).

Загальний імпорт агро-харчової продукції з ЄС до України скоротився з майже3,2 млрд євро у 2021 до 3 млрд євро у 2022 році, але деякі держави - члени ЄСзмогли наростили свої поставки агропродукції.

Зокрема, експорт агро-харчових товарів з Польщі до України за 2022 рік зріс на133 млн євро (+16%) - до 945 млн євро.

Експерти пояснюють, що зростання [ імпорту ](https://www.ukrinform.ua/tag-import) частини товарних груп було спричинене нестачею продукції навнутрішньому ринку України. Йдеться насамперед про продукцію овочевої групи;певну м’ясо-молочну продукцію та яйця; а також про алкогольні та безалкогольнінапої і тютюнову продукцію (деякі транснаціональні заводи зупиняли роботу в2022 році та заміщували свою продукцію імпортом з Польщі).

При цьому, якщо детальніше поглянути на структуру польського імпорту тазіставити із пропозицією аналогічної продукції від вітчизняних виробників, томожна побачити, що зростання імпорту з Польщі до України деяких товарних группризвело до втрати позицій українських виробників на внутрішньому ринку.

Так, за даними Спілки борошномелів України, українські виробникиборошномельної продукції були частково витіснені з українського рітейлу вдеяких областях України більш дешевою польською та турецькою продукцією(пасти, макарони тощо). В асоціації наголошують, що здешевлення продукціївідбулось за рахунок використання у виробництві менш дороговартісногоукраїнського зерна, що було імпортоване до Польщі та Туреччини, починаючи здругої половини 2022 року.

**Читайте також:** [ Кабмін заборонив експорт цукру](https://www.ukrinform.ua/rubric-economy/3716172-kabmin-zaboroniv-eksport-cukru.html)

Ідентична ситуація на українському ринку склалась з молочною та м’ясноюпродукцію, зауважують в УКАБ.

Водночас, через брак ліквідних коштів українські виробники програютьєвропейським постачальникам у “битві” за місце на полиці супермаркету - рітейлставить умовою доволі довгий термін повернення коштів за реалізованупродукцію.

З огляду на стабільну економічну ситуацію, відсутність бойових дій талогістичних викликів, європейські компанії мають кращі позиції для реалізаціїв українському рітейлі.

Якщо така тенденція збережеться, застерігають в УКАБ, існує ризик подальшогозаміщення українських переробників зернових та виробників борошномельноїпродукції міжнародними (в тому числі європейськими) виробниками. Це, в своючергу, матиме значний негативний вплив на внутрішніх переробників зерновоїпродукції.

Як повідомляв Укрінформ, за даними Інституту аграрної економіки, ЄС у першомукварталі 2023 року став найбільшим постачальником [ продовольства](https://www.ukrinform.ua/tag-produkti) в Україну.

Source: [https://www.ukrinform.ua/rubric-economy/3716619-ukraina-u-i-kvartali-zbilsila-import-agroprodukcii-z-es-na-285-miljoniv-ukab.html](https://www.ukrinform.ua/rubric-economy/3716619-ukraina-u-i-kvartali-zbilsila-import-agroprodukcii-z-es-na-285-miljoniv-ukab.html)