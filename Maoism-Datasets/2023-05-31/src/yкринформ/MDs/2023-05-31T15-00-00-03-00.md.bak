# У Латвїї обрали новим президентом Едгарса Рінкевичса

Authors: Ukrinform (Person)

Publisher: Укринформ (Organization)

Published Time: 2023-05-31T15:00:00+03:00

Modified Time: 2023-05-31T15:00:00+03:00

Description: У третьому турі виборів президента Латвії, які проводяться в парламенті, перемогу здобув кандидат від «Нової єдності», чинний міністр закордонних справ Едгарс Рінкевичс, який набрав 52 голоси депутатів Сейму. — Укрінформ.

Images: ['[630_360_16645...](https://static.ukrinform.com/photos/2022_09/thumb_files/630_360_1664543183-414.jpg)']

Tags: ['Латвія', 'Президент', 'Вибори', 'Едгарс Рінкевичс']

Type: Article

<!--METADATA-->

![](../Images/2023-05-31T15-00-00-03-00/630_360_1664543183-414.jpg) У третьомутурі виборів президента Латвії, які проводяться в парламенті, перемогу здобувкандидат від «Нової єдності», чинний міністр закордонних справ ЕдгарсРінкевичс, який набрав 52 голоси депутатів Сейму.

Про це повідомляє Укрінформ із посиланням на національного мовника [ LSM.](https://rus.lsm.lv/statja/novosti/politika/31.05.2023-prezidentom-latvii-izbran-edgar-rinkevic.a510879/)

Для обрання на вищу посаду претендент мав набрати як мінімум 51 голос. ЗаРінкевичса проголосували депутати з голосами «Нової Єдності» (ведуча партіяправлячої коаліції), а також Спілки зелених та селян та «Прогресивних», котрізнаходяться в парламентській опозиції.

У третьому турі було два кандидати в президенти: Улдіс Піленс («Об’єднанийсписок», який також входить в коаліцію) та Едгарс Рінкевичс. Перед тим ЕлінаПінто (кандидат від «Прогресивних») зійшла з дистанції у другому турі,набравши 10 голосів.

**Читайте також:** [ **Новий** **посол** **України** в **Латвії** **розпочав****свою** **роботу** ](https://www.ukrinform.ua/rubric-polytics/3703754-novij-posol-ukraini-v-latvii-rozpocav-svou-robotu.html)

Чинний президент Егіл Левітс обійняв посаду 8 липня 2019 року. При цьомуКонституція встановлює термін повноважень [ президента](https://www.ukrinform.ua/tag-prezident) в 4 роки.

Президент України Володимир Зеленський висловив вдячність чинному ПрезидентуЛатвії, якій у липні залишає посаду, за підтримку України, візити післяпочатку повномасштабної війни і допомогу у консолідації світу щодо притягненняРосії до відповідальності.

“Висловлюю щиру подяку Егілсу Левітсу за віддану підтримку України перед лицемповномасштабної агресії РФ. Високо ціную ваші сміливі візити до нашої країнипід час війни, наполегливість зусиль із консолідації світової спільноти дляпритягнення агресора до відповідальності, дієву підтримку членства України вЄС і НАТО”, - йдеться у [ Твіттері](https://twitter.com/ZelenskyyUa/status/1663877109297627137) глави держави.

Також Володимир Зеленський привітав нового президента Латвії ЕдгарсаРінкевичса з обранням на посаду.

“Щирі вітання справжньому другові України Едгарсу Рінкевичсу з обраннямПрезидентом Латвійської Республіки. Налаштований на продовження тісної йпартнерської українсько-латвійської співпраці на благо наших народів, зарадиспільної перемоги цінностей свободи та демократії, миру для України таЄвропи”, - [ підкреслив](https://twitter.com/ZelenskyyUa/status/1663876615888072705) Зеленський.

**Читайте також:** [ Глава МЗС Латвії: На саміті у Вільнюсі ми повинніпобудувати шлях України до НАТО ](https://www.ukrinform.ua/rubric-polytics/3702169-glava-mzs-latvii-na-samiti-u-vilnusi-mi-povinni-pobuduvati-slah-ukraini-do-nato.html)

LSM наводить коротку біографію Едгарса Рінкевичса. Він народився 1973 року вЮрмалі. Закінчив факультет історії та філософії Латвійського університету(ЛУ), отримав сертифікат про вивчення політичних наук та міжнародних відносинв Університеті Гронінгена (Нідерланди). Рінкевичс має два ступені магістра,один з яких отримано на кафедрі політичних наук у ЛУ, а другий — уПромисловому коледжі стратегії національних ресурсів Університету національноїоборони США.

У 1990-х роках Рінкевичс був журналістом Латвійського радіо, потім розпочавсвою кар'єру на різних посадах у Міністерстві оборони, де з 1997 року понад 10років обіймав посаду держсекретаря.

З 2002 до 2003 року Рінкевичс був заступником голови латвійської делегації напереговорах про вступ до НАТО. З жовтня 2008 року до липня 2011 року віночолював канцелярію президента Валдіса Затлерса.

2011 року Рінкевичс став міністром закордонних справ в уряді ВалдісаДомбровскіса. Потім він зберіг цю посаду в латвійських урядах ЛаймдотиСтрауюми, Маріса Кучинскіса та обох урядах Кріш'яніса Каріньша.

Навесні 2014 року Рінкевичс вступив до партії «Єдність». Того ж року вінзаявив про свою гомосексуальну орієнтацію. За словами Рінкевичса, він вирішивпублічно оголосити про неї, спостерігаючи за латвійською дискусією прорегулювання партнерських відносин та за тим, як політики та громадськістьбояться порушувати це питання.

**Читайте також:** [ У Латвії планують виключити резиденцію посла РФ у Юрмалізі списку об'єктів під охороною ](https://www.ukrinform.ua/rubric-world/3712836-u-latvii-planuut-vikluciti-rezidenciu-posla-rf-u-urmali-zi-spisku-obektiv-pid-ohoronou.html)

На виборах до 14-го Сейму 2022 року Рінкевичса було обрано до парламенту засписком партійного об'єднання «Нова Єдність».

Рінкевичс є кавалером ордена Трьох Зірок, кавалером Великого хреста орденаВієстура, удостоєний високих нагород НАТО та низки зарубіжних країн-союзниківЛатвії.

Укрінформ неодноразово робив [ інтерв’ю з Едгарсом Рінкевичсом](https://www.ukrinform.ua/rubric-world/3583088-edgars-rinkevics-ministr-zakordonnih-sprav-latvii.html) . Останнього разу – у вересні минулого року.

Source: [https://www.ukrinform.ua/rubric-world/3716551-u-latvii-obrali-novim-prezidentom-edgarsa-rinkevicsa.html](https://www.ukrinform.ua/rubric-world/3716551-u-latvii-obrali-novim-prezidentom-edgarsa-rinkevicsa.html)