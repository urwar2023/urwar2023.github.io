# Суд арештував ₴500 мільйонів активів ексдепутата-зрадника

Authors: Ukrinform (Person)

Publisher: Укринформ (Organization)

Published Time: 2023-06-01T00:29:00+03:00

Modified Time: 2023-06-01T00:29:00+03:00

Description: За матеріалами СБУ суд наклав арешт на майно колишнього депутата Херсонської обласної ради, який очолив створене росіянами псевдоміністерство у тимчасово захопленій частині регіону. — Укрінформ.

Images: ['[630_360_15144...](https://static.ukrinform.com/photos/2017_12/thumb_files/630_360_1514464397-1884.jpg)']

Tags: ['Арешт', 'Депутат', 'Херсонщина', 'Суд', 'Держзрада', 'Війна з Росією', 'Активи']

Type: Article

<!--METADATA-->

![](../Images/2023-06-01T00-29-00-03-00/630_360_1514464397-1884.jpg) Заматеріалами СБУ суд наклав арешт на майно колишнього депутата Херсонськоїобласної ради, який очолив створене росіянами псевдоміністерство у тимчасовозахопленій частині регіону.

Як передає Укрінформ, про це повідомила [ СБУ ](http://ssu.gov.ua/novyny/sbu-areshtuvala-aktyvy-shche-odnoho-deputatazradnyka-vid-opzzh-na-500-mln-hrn) .

Судове рішення стосується активів фігуранта та членів його родини. Юридичнозаблоковано більш як 400 об’єктів нерухомості, зокрема 350 земельних ділянокзагальною площею понад 1,2 тисячі гектарів.

Також під арешт потрапили десятки транспортних засобів, 15 банківськихрахунків та корпоративні права в п'яти агрокомпаніях і трьох торговельнихмарках.

Загальна сума заблокованих активів становить 500 млн гривень.

За даними слідства, ексдепутат належав до забороненої партії "Опозиційнаплатформа — За життя". Після захоплення росіянами територій Херсонськоїобласті він одним із перших підтримав загарбників. За таку "лояльність"гауляйтер Володимир Сальдо особисто запропонував фігуранту керівну посаду умісцевій псевдоадміністрації.

**Читайте також:** [ Україна конфіскувала **активи** дочки колаборанта Сальдо](https://www.ukrinform.ua/rubric-society/3710585-ukraina-konfiskuvala-aktivi-docki-kolaboranta-saldo.html)

Також фігурант був призначений керувати створеною агресором "міжвідомчоюкомісією щодо контролю за здійсненням перевезень сільгосппродукції". На ційпсевдопосаді він організовував розграбування майна місцевих аграріїв івивезення українського зерна до Російської Федерації.

На підставі зібраних доказів зловмиснику оголосили підозру за ч. 5 ст. 111-1(Колабораційна діяльність) та ч. 2 ст. 111 ( [ Державна зрада](https://www.ukrinform.ua/tag-derzzrada) , вчинена в умовах воєнного стану)Кримінального кодексу.

Як додали в [ Офісі генерального прокурора ](http://www.gp.gov.ua/ua/posts/za-klopotannyam-prokuroriv-arestovano-maino-ta-aktivi-kolisnyogo-deputata-xersonskoyi-oblradi-vid-opzz-na-piv-milyarda-griven-2) , слідствомустановлено, що всі арештовані ресурси раніше були використані для сприянняпідривній діяльності Росії проти України. Ексдепутат допомагав військовим РФпроводити пропагандистські заходи. Для цього він залучав техніку та ресурсипідконтрольних йому підприємств.

Серед іншого, зловмисник займався розміщенням російських військових, ремонтомїхньої техніки, забезпечував продовольством та давав власну техніку длязведення фортифікаційних споруд.

**Читайте також:** [ На сьогодні заблоковані **активи** у більш як 200 осіб,які можна стягнути на користь держави - Мін'юст](https://www.ukrinform.ua/rubric-economy/3708283-na-sogodni-zablokovani-aktivi-u-bils-ak-200-osib-aki-mozna-stagnuti-na-korist-derzavi-minust.html)

За інформацією СБУ, нині фігурант переховується від правосуддя на тимчасовозахоплених територіях України. Тривають комплексні заходи для притягнення йогодо відповідальності.

Ексдепутату загрожує довічне ув’язнення. Його корпоративні права, торговельнімарки й банківські рахунки вже передані в управління Національного агентстваУкраїни з питань виявлення, розшуку та управління активами (АРМА).

Частина майна, що перебуває на тимчасово захопленій території, такожарештована та буде передана до АРМА одразу після повного визволенняХерсонської області.

Як повідомляв Укрінформ, [ суд арештував 18 млн кубометрів газу](http://www.ukrinform.ua/rubric-economy/3698388-sbu-arestuvala-aktivi-novinskogo-se-na-144-miljoni.html) , який компанії колишнього народногодепутата Вадима Новинського зберігали у сховищах Укртрансгазу.

Source: [https://www.ukrinform.ua/rubric-society/3716735-sud-arestuvav-500-miljoniv-aktiviv-eksdeputatazradnika.html](https://www.ukrinform.ua/rubric-society/3716735-sud-arestuvav-500-miljoniv-aktiviv-eksdeputatazradnika.html)