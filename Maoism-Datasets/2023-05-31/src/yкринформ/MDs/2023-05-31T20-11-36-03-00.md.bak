# ЄС продовжить підтримувати Україну попри атаки дронів на Москву – Мецола

Authors: Ukrinform (Person)

Publisher: Укринформ (Organization)

Published Time: 2023-05-31T20:11:36+03:00

Modified Time: 2023-05-31T20:11:36+03:00

Description: Президентка Європейського парламенту Роберта Мецола заявила, що ЄС рішуче підтримуватиме Україну попри звинувачення Києва з боку Росії в атаці безпілотників на Москву. — Укрінформ.

Images: ['[630_360_16480...](https://static.ukrinform.com/photos/2022_03/thumb_files/630_360_1648018398-184.jpg)']

Tags: ['Європарламент', 'Україна', 'Війна з Росією', 'Мецола']

Type: Article

<!--METADATA-->

![](../Images/2023-05-31T20-11-36-03-00/630_360_1648018398-184.jpg)Президентка Європейського парламенту Роберта Мецола заявила, що ЄС рішучепідтримуватиме Україну попри звинувачення Києва з боку Росії в атацібезпілотників на Москву.

Як передає Укрінформ, про це повідомляє  [ DW ](https://www.dw.com/en/eus-metsola-backs-ukraine-amid-moscow-drone-allegations/a-65782753?maca=en-rss-en-eu-2092-rdf&utm_source=dlvr.it&utm_medium=%5Btwitter%5D&utm_campaign=%5Brogue_corq%5D).

«Це не конфлікт між двома країнами. Це одна країна, яка вторгається в іншу тазабирає частину її території. Поки Росія не піде з України, ми (ЄС – ред.) незбираємося припиняти підтримку України», – сказала Мецола.

Відповідаючи на запитання, наскільки вона погоджується з ідеєю використаннязброї ЄС Україною для ударів по цілях в Росії, Мецола відповіла, що саме Росіязайшла на територію України.

**Читайте також:** [ **Путін** **намагається** **применшити** **значення****атаки** **дронів** на **Москву** \- **ISW**](https://www.ukrinform.ua/rubric-world/3716359-putin-namagaetsa-primensiti-znacenna-ataki-bpla-na-moskvu-isw.html)

«Я думаю, що кожен, хто висуває цей аргумент, забуває про той факт, що Росіявторглася в Україну», – зазначила політик.

На тлі атаки дронами російської столиці 30 травня представниця [Європарламенту ](https://www.ukrinform.ua/tag-evroparlament) підкреслиларішучість Європейського Союзу підтримувати Україну попри все.

Мецола також назвала виправданим збільшення витрат на оборону держав-членівЄС, до якої зокрема входить план збільшення виробництва куль в ЄС до 1мільйона патронів протягом наступного року для постачання в Україну.

**Читайте також:** [ ЄС готовий надати Україні **мільйон** **снарядів** дляартилерії – Зеленський ](https://www.ukrinform.ua/rubric-ato/3706746-es-gotovij-nadati-ukraini-miljon-snaradiv-dla-artilerii-zelenskij.html)

«Ми говоримо про допомогу країні, яка бореться за наші фундаментальні цінностіта свободи», – додала вона.

Відповідна ініціатива, яка була оприлюднена Єврокомісією цього місяця,передбачає використання 500 мільйонів євро державних коштів ЄС.

Як повідомляв Укрінформ, в ніч на 30 травня 2023 року [ Москву та Підмосков’яатакували близько 25 безпілотників ](https://www.ukrinform.ua/rubric-world/3715937-blizko-25-bezpilotnikiv-nad-moskvou-ta-pidmoskovam-slidkom-rf-sukae-pricetnih.html) .

Source: [https://www.ukrinform.ua/rubric-polytics/3716706-es-prodovzit-pidtrimuvati-ukrainu-popri-ataki-droniv-na-moskvu-mecola.html](https://www.ukrinform.ua/rubric-polytics/3716706-es-prodovzit-pidtrimuvati-ukrainu-popri-ataki-droniv-na-moskvu-mecola.html)