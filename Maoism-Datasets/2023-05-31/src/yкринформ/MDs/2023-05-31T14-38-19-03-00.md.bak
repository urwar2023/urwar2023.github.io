# Гуманітарна ситуація на деокупованій Херсонщині більш ніж задовільна – Соболевський

Authors: Ukrinform (Person)

Publisher: Укринформ (Organization)

Published Time: 2023-05-31T14:38:19+03:00

Modified Time: 2023-05-31T14:38:19+03:00

Description: Гуманітарна ситуація на звільненій території Херсонщини більш ніж задовільна, наразі область готується до звільнення лівобережжя. — Укрінформ.

Images: ['[630_360_16855...](https://static.ukrinform.com/photos/2023_05/thumb_files/630_360_1685526973-253.jpg)']

Tags: ['Херсонщина', 'Звільнення', 'Війна з Росією']

Type: Article

<!--METADATA-->

![](../Images/2023-05-31T14-38-19-03-00/630_360_1685526973-253.jpg)Гуманітарна ситуація на звільненій території Херсонщини більш ніж задовільна,наразі область готується до звільнення лівобережжя.

Як передає Укрінформ, про це на брифінгу в  [ Медіацентрі Україна — Укрінформ](https://www.ukrinform.ua/rubric-presshall/3716129-hersonsina-sogodni-so-vidbuvaetsa-u-misti-ta-regioni.html) повідомив перший заступник головиХерсонської обласної ради Юрій Соболевський.

«Стосовно гуманітарної ситуації – вона більш ніж задовільна, на мою думку,станом на зараз, завдяки гуманітарній підтримці регіону і завдяки організаціїрозподілу цієї гуманітарної допомоги», - каже Соболевський.

За його словами, трапляється, що у деяких громадах місцеві мешканці підходятьі кажуть не везти гуманітарку продуктами – люди «затарилися» максимально.Проте, на думку Соболевського, треба продовжувати допомагати тим категоріямнаселення, які цього потребують, і треба розуміти, що багато людей втратилироботу.

**Читайте також:** [ Загарбники випустили по **Херсонщ** ині 219 снарядів задобу, п'ятеро поранених ](https://www.ukrinform.ua/rubric-regions/3716350-rosiani-minuloi-dobi-vipustili-po-hersonsini-219-snaradiv-patero-poranenih.html)

Соболевський підкреслив також, що, крім того, треба готуватися до звільненнялівобережжя, адже там підтримка населення буде необхідна в дуже великихоб’ємах. Він зазначив, що на окупованій території ситуація складна – там немаєголоду, але є проблема з [ медикаментами ](https://www.ukrinform.ua/tag-liki), є проблема з доступом до медпослуг. За його словами, треба розуміти також,що ворог, відступаючи, за собою залишає все пограбованим і зруйнованим.

«Тому треба буде швидко це відновити і, в першу чергу, організувати людямдоступ до медичних послуг», - зазначив перший заступник голови обласної ради.Він підкреслив, що над цим питанням уже працює профільний департамент ОВА,допомагають нардепи – щоб сформувати потребу, що буде необхідно длялівобережжя Херсонщини.

Як повідомляв Укрінформ, ЗСУ визволили правобережну частину Херсонськоїобласті, зокрема місто Херсон. Частина області, розташована на лівому березіДніпра, тимчасово захоплена російськими військами.

Source: [https://www.ukrinform.ua/rubric-regions/3716540-gumanitarna-situacia-na-deokupovanij-hersonsini-bils-niz-zadovilna-sobolevskij.html](https://www.ukrinform.ua/rubric-regions/3716540-gumanitarna-situacia-na-deokupovanij-hersonsini-bils-niz-zadovilna-sobolevskij.html)