<h1>Росія готує провокації перед виборами у Польщі - Качинський</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-05-31T14:29:33+03:00</p>
<p>Modified Time: 2023-05-31T14:29:33+03:00</p>
<p>Description: Лідер правлячої у Польщі партії “Право і Справедливість” (PiS) переконаний, що росіяни готують провокації перед цьогорічними парламентськими виборами в РП. — Укрінформ.</p>
<p>Images: ['<a href="https://static.ukrinform.com/photos/2023_05/thumb_files/630_360_1685532446-730.jpg">630_360_16855...</a>']</p>
<p>Tags: ['Качинський', 'Польща', 'Провокація', 'Вибори', 'Росія']</p>
<p>Type: Article</p>
<!--METADATA-->

<p><img alt="" src="../Images/2023-05-31T14-29-33-03-00/630_360_1685532446-730.jpg" /> Лідерправлячої у Польщі партії “Право і Справедливість” (PiS) переконаний, щоросіяни готують провокації перед цьогорічними парламентськими виборами в РП.</p>
<p>Про це він заявив в інтерв’ю виданню <a href="https://www.gazetapolska.pl/30387-niemal-pewne-ze-rosja-przeprowadzi-prowokacje-przed-wyborami-z-jaroslawem-kaczynskim-rozmawiaja-katarzyna-gojska-i-tomasz-sakiewicz"> Gazeta Polska</a> , передає Укрінформ.</p>
<p>“Це майже точно, що Росія здійснить провокації перед виборами в Польщі”, -заявив Качинський.</p>
<p>Він додав, що від польської опозиції також можна чекати провокацій, які потімзможе використати у своїх діях Росія.</p>
<p>Як відомо, президент Польщі нещодавно підписав закон про створення Державноїкомісії з розслідування російських впливів в Польщі в 2007-2022 роках інаправив його на розгляд Конституційного суду. Прийняття цього законувикликало негативну реакцію в опозиційних колах Польщі, у Держдепартаменті СШАта Єврокомісії. Зокрема, у Вашингтоні і Брюсселі висловили застереження, щоцей закон влада може використати для переслідування опозиції, зокреманедопущення до цьогорічних виборів окремих політиків від опозиції. Реагуючи наце представники польської влади запевнили, що цей закон не заборонятимепредставникам опозиції брати участь у виборах.</p>
<p><strong>Читайте також:</strong> <a href="https://www.ukrinform.ua/rubric-world/3699991-zaversenna-vijni-rf-proti-ukraini-kompromisom-oznacatime-novi-nebezpeki-kacinskij.html"> Завершення війни рф проти України «компромісом»означатиме нові небезпеки – <strong>Качинський</strong> </a></p>
<p>Як відомо, парламентські вибори в Польщі відбудуться восени цього року, їхточна дата ще не визначена. Найбільше шансів на перемогу має правлячаОб'єднана правиця на чолі з Качинським. Утім, отриманих голосів може виявитисянедостатньо для формування правлячої коаліції без участі інших політичних сил.</p>
<p>Об'єднана правиця перебуває при владі в <a href="https://www.ukrinform.ua/tag-polsa"> Польщі</a> від осені 2015 року. Ця політична силадвічі перемагала у парламентських виборах, самостійно формуючи правлячубільшість у Сеймі та уряд країни.</p>
<p><em>Фото: MARIUSZ TROLIŃSKI STUDIO</em></p>
<p>Source: <a href="https://www.ukrinform.ua/rubric-world/3716534-rosia-gotue-provokacii-pered-viborami-u-polsi-kacinskij.html">https://www.ukrinform.ua/rubric-world/3716534-rosia-gotue-provokacii-pered-viborami-u-polsi-kacinskij.html</a></p>