<h1>Президент: Світ знає, яку фундаментальну роль наш експорт грає для продовольчої безпеки</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-05-31T23:03:00+03:00</p>
<p>Modified Time: 2023-05-31T23:03:00+03:00</p>
<p>Description: Світ знає, яку фундаментальну роль морський зерновий експорт України відіграє для продовольчої безпеки. — Укрінформ.</p>
<p>Images: ['<a href="https://static.ukrinform.com/photos/2022_08/thumb_files/630_360_1661783861-434.jpeg">630_360_16617...</a>']</p>
<p>Tags: ['Експорт', 'Зерно', 'Зеленський', 'Війна з Росією', 'Продовольча безпека']</p>
<p>Type: Article</p>
<!--METADATA-->

<p><img alt="" src="../Images/2023-05-31T23-03-00-03-00/630_360_1661783861-434.jpeg" /> Світзнає, яку фундаментальну роль морський зерновий експорт України відіграє дляпродовольчої безпеки.</p>
<p>Про це Володимир Зеленський сказав у <a href="https://www.youtube.com/watch?v=eImK2_Da1gE"> відеозверненні</a> , передає Укрінформ.</p>
<p>_Відео:<a href="https://www.president.gov.ua/news/svit-znaye-yaku-fundamentalnu-rol-nash-morskij-zernovij-eksp-83289"> Офіс Президента </a> _</p>
<p><strong>Бажаю здоровʼя, шановні українці!</strong></p>
<p>Сьогодні – робоча поїздка в нашу Одесу.</p>
<p>Подякував тут нашим воїнам за захист регіону та всієї України. Зокрема,відвідав шпиталь, наших поранених захисників. Побажав якнайшвидшого одужання.Мав честь вручити державні нагороди. Подякував нашим лікарям.</p>
<p>Провів в Одесі спеціальну й тривалу нараду щодо безпекової та соціальноїситуації в регіоні. Керівництво області, військові, правоохоронці.</p>
<p>Область – пріоритетна з усіх поглядів. Саме Одещина – одна з основ безпекивсього нашого півдня, а отже, й держави.</p>
<p>Дуже важливі результати є на Одещині в Служби безпеки України у протидіїросійським диверсантам.</p>
<p>Була доповідь генерала Москальова щодо ситуації в районах відповідальностіОСУВ «Одеса». Детально розібрали, як посилити оборону.</p>
<p>Детально ж обговорили економічні питання, робочі місця, соціальнезабезпечення.</p>
<p>Провів виїзне засідання Ставки. Постійна увага фронту. Доповіді командувачів –«Хортиця», «Таврія», Головком. Особливі доповіді керівників ГУР та СБУ. Деталі– згодом. Спеціальна увага – нашому зерновому коридору, безпеці в Чорномуморі.</p>
<p>Світ знає, яку фундаментальну роль наш морський зерновий експорт відіграє дляпродовольчої безпеки. Та й загалом безпека в Чорному морі, дієвість нормміжнародного права щодо мореплавства – це глобально важливий безпековийчинник. Усі морські країни світу зараз бачать, що може загрожувати їхнімпортам, їхнім акваторіям, якщо Росії зійде з рук блокування мореплавства вЧорному морі.</p>
<p>Наведу лише один приклад. Нині з трьох портів, які були погоджені в межахЧорноморської зернової ініціативи, порт «Південний» фактично заблокований.Понад півтора мільйона тонн агропродукції накопичено в одному «Південному». Іце зерно, яке очікують щонайменше десять країн світу, зокрема Туреччина,Єгипет, Бангладеш, Китай. Очевидно: що менше продовольства постачається в цікраїни, у ці регіони, то вищі там ціни на їжу, то більше втрачають люди в цихкраїнах зі своїх сімейних бюджетів.</p>
<p>Тобто блокада одного порту в Україні створює надзвичайно серйозні ризики длярізних народів. Причому зокрема для тих, відносинами з якими Росія ще йнамагається спекулювати.</p>
<p>І я дякую всім у світі, хто допомагає нам збільшувати простір безпеки вЧорному морі, хто тисне на Росію задля розблокування постачання продовольства.</p>
<p>Провів сьогодні в Одесі й нараду щодо розвитку нашої портової інфраструктури.</p>
<p>І ще одне.</p>
<p>Працюємо над тим, щоб друга половина цього тижня була змістовною для нашихвідносин із партнерами. Наші міжнародники роблять усе, щоб цей тиждень можнабуло завершити потрібними Україні новинами.</p>
<p>А зараз я дякую Сполученим Штатам Америки, особисто Президенту Байдену, обомпартіям Конгресу й кожному американцю – усім, хто цінує свободу, – за новийоборонний пакет для наших воїнів. Ракети для «Петріотів», ракети для«Хаймарсів», артилерія та інша дуже необхідна нам зброя. Необхідна саме зараз!</p>
<p>Слава всім нашим воїнам, хто зараз у бою заради України, хто на бойовихпостах, на бойових завданнях. Дякую всім, хто працює заради нашої держави!</p>
<p><strong>Дякую тобі, Одесо, за цей день!</strong></p>
<p><strong>Слава Україні!</strong></p>
<p><em>Фото: ОП</em></p>
<p>Source: <a href="https://www.ukrinform.ua/rubric-economy/3716743-prezident-svit-znae-aku-fundamentalnu-rol-nas-eksport-grae-dla-prodovolcoi-bezpeki.html">https://www.ukrinform.ua/rubric-economy/3716743-prezident-svit-znae-aku-fundamentalnu-rol-nas-eksport-grae-dla-prodovolcoi-bezpeki.html</a></p>