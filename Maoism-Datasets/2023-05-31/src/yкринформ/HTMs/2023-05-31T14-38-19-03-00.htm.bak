<h1>Гуманітарна ситуація на деокупованій Херсонщині більш ніж задовільна – Соболевський</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-05-31T14:38:19+03:00</p>
<p>Modified Time: 2023-05-31T14:38:19+03:00</p>
<p>Description: Гуманітарна ситуація на звільненій території Херсонщини більш ніж задовільна, наразі область готується до звільнення лівобережжя. — Укрінформ.</p>
<p>Images: ['<a href="https://static.ukrinform.com/photos/2023_05/thumb_files/630_360_1685526973-253.jpg">630_360_16855...</a>']</p>
<p>Tags: ['Херсонщина', 'Звільнення', 'Війна з Росією']</p>
<p>Type: Article</p>
<!--METADATA-->

<p><img alt="" src="../Images/2023-05-31T14-38-19-03-00/630_360_1685526973-253.jpg" />Гуманітарна ситуація на звільненій території Херсонщини більш ніж задовільна,наразі область готується до звільнення лівобережжя.</p>
<p>Як передає Укрінформ, про це на брифінгу в  <a href="https://www.ukrinform.ua/rubric-presshall/3716129-hersonsina-sogodni-so-vidbuvaetsa-u-misti-ta-regioni.html"> Медіацентрі Україна — Укрінформ</a> повідомив перший заступник головиХерсонської обласної ради Юрій Соболевський.</p>
<p>«Стосовно гуманітарної ситуації – вона більш ніж задовільна, на мою думку,станом на зараз, завдяки гуманітарній підтримці регіону і завдяки організаціїрозподілу цієї гуманітарної допомоги», - каже Соболевський.</p>
<p>За його словами, трапляється, що у деяких громадах місцеві мешканці підходятьі кажуть не везти гуманітарку продуктами – люди «затарилися» максимально.Проте, на думку Соболевського, треба продовжувати допомагати тим категоріямнаселення, які цього потребують, і треба розуміти, що багато людей втратилироботу.</p>
<p><strong>Читайте також:</strong> <a href="https://www.ukrinform.ua/rubric-regions/3716350-rosiani-minuloi-dobi-vipustili-po-hersonsini-219-snaradiv-patero-poranenih.html"> Загарбники випустили по <strong>Херсонщ</strong> ині 219 снарядів задобу, п'ятеро поранених </a></p>
<p>Соболевський підкреслив також, що, крім того, треба готуватися до звільненнялівобережжя, адже там підтримка населення буде необхідна в дуже великихоб’ємах. Він зазначив, що на окупованій території ситуація складна – там немаєголоду, але є проблема з <a href="https://www.ukrinform.ua/tag-liki"> медикаментами </a>, є проблема з доступом до медпослуг. За його словами, треба розуміти також,що ворог, відступаючи, за собою залишає все пограбованим і зруйнованим.</p>
<p>«Тому треба буде швидко це відновити і, в першу чергу, організувати людямдоступ до медичних послуг», - зазначив перший заступник голови обласної ради.Він підкреслив, що над цим питанням уже працює профільний департамент ОВА,допомагають нардепи – щоб сформувати потребу, що буде необхідно длялівобережжя Херсонщини.</p>
<p>Як повідомляв Укрінформ, ЗСУ визволили правобережну частину Херсонськоїобласті, зокрема місто Херсон. Частина області, розташована на лівому березіДніпра, тимчасово захоплена російськими військами.</p>
<p>Source: <a href="https://www.ukrinform.ua/rubric-regions/3716540-gumanitarna-situacia-na-deokupovanij-hersonsini-bils-niz-zadovilna-sobolevskij.html">https://www.ukrinform.ua/rubric-regions/3716540-gumanitarna-situacia-na-deokupovanij-hersonsini-bils-niz-zadovilna-sobolevskij.html</a></p>