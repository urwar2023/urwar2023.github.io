<h1>Зеленський на Одещині провів нараду з військовими</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-05-31T18:32:00+03:00</p>
<p>Modified Time: 2023-05-31T18:32:00+03:00</p>
<p>Description: Президент Володимир Зеленський перебуває з робочою поїздкою в Одеській області. — Укрінформ.</p>
<p>Images: ['<a href="https://static.ukrinform.com/photos/2023_05/thumb_files/630_360_1685547868-214.png">630_360_16855...</a>']</p>
<p>Tags: ['Одещина', 'Військові', 'Зеленський']</p>
<p>Type: Article</p>
<!--METADATA-->

<p><img alt="" src="../Images/2023-05-31T18-32-00-03-00/630_360_1685547868-214.png" /> ПрезидентВолодимир Зеленський перебуває з робочою поїздкою в Одеській області.</p>
<p>Про це глава держави повідомив у  <a href="https://t.me/V_Zelenskiy_official/6431"> Телеграмі</a> , передає Укрінформ.</p>
<p>"Робоча поїздка до Одеської області. Провів нараду з військовим командуваннямта керівниками правоохоронних органів регіону щодо актуальної ситуації наОдещини… Це пріоритетний регіон нашої незалежної держави", – зазначивЗеленський.</p>
<p><img alt="" src="../Images/2023-05-31T18-32-00-03-00/1685547886-142.png" /></p>
<p>За його словами, під час наради обговорювалися важливі актуальні питання:відновлення пошкодженої внаслідок російських обстрілів енергетичноїінфраструктури та забезпечення її стабільного функціонування, перезапускключових підприємств в умовах воєнного стану, забезпечення потреб внутрішньопереміщених осіб, реабілітація військових.</p>
<p>Під час наради Президент представив новопризначеного голову Одеської обласноїдержавної адміністрації Олега Кіпера.</p>
<p>Відео: <a href="https://t.me/V_Zelenskiy_official/6431"> Zelenskiy / Official </a></p>
<p>За інформацією <a href="https://www.president.gov.ua/news/na-odeshini-prezident-predstaviv-novogo-golovu-oda-j-proviv-83277"> пресслужби глави держави</a> , Президент, звертаючись до нового керівника ОДА,наголосив, що робота на Одещині дуже відповідальна. "Це пріоритетний регіоннашої незалежної держави. Думаю, що ви з погляду вашого досвіду прекраснорозумієте свої завдання. Це координація всіх інституцій у воєнний час.Особливо – всіх органів влади, правоохоронних органів, місцевої влади. Дужеважливо контактувати з нашими військовими, командувачами", – сказав він.</p>
<p>Зеленський підкреслив, що окремий пріоритет – безпека на морі, тому щонеобхідно забезпечити роботу зернового коридору, що є фундаментальним дляекономіки України.</p>
<p><img alt="" src="../Images/2023-05-31T18-32-00-03-00/1685549109-291.jpeg" /></p>
<p>Під час наради Президент заслухав доповіді командувача ОСУВ "Одеса" ЕдуардаМоскальова про оперативну обстановку в зоні відповідальності ОК "Південь",готовність військових частин і підрозділів до виконання завдань запризначенням. Командувач Військово-Морських сил Олексій Неїжпапа поінформувавпро актуальну ситуацію в зоні відповідальності ВМС.</p>
<p>Глава держави також заслухав інформацію відповідних керівників про станзабезпечення життєдіяльності Одеської області та міста Одеси, оперативну такриміногенну обстановку в регіоні.</p>
<p>Зеленський відзначив роботу обласного управління Служби безпеки України зпротидії розвідувально-підривній діяльності ворога.</p>
<p><img alt="" src="../Images/2023-05-31T18-32-00-03-00/1685549109-870.jpeg" /></p>
<p>Учасники заходу обговорили відновлення економіки області, яка зазнала втратунаслідок російських обстрілів енергетичної інфраструктури, та забезпечення їїстабільного функціонування, перезапуск ключових підприємств в умовах воєнногостану. Особливу увагу приділено соціальним питанням, зокрема забезпеченнюпотреб внутрішньо переміщених осіб. Окремо зупинилися на функціонуванні сфериохорони здоров’я з акцентом на важливості реабілітації військових.</p>
<p>Як повідомляв Укрінформ, Президент Володимир Зеленський 31 травня призначивОлега Кіпера начальником Одеської обласної державної адміністрації.</p>
<p>Source: <a href="https://www.ukrinform.ua/rubric-regions/3716674-zelenskij-na-odesini-proviv-naradu-z-vijskovimi.html">https://www.ukrinform.ua/rubric-regions/3716674-zelenskij-na-odesini-proviv-naradu-z-vijskovimi.html</a></p>