<h1>Суд арештував ₴500 мільйонів активів ексдепутата-зрадника</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-06-01T00:29:00+03:00</p>
<p>Modified Time: 2023-06-01T00:29:00+03:00</p>
<p>Description: За матеріалами СБУ суд наклав арешт на майно колишнього депутата Херсонської обласної ради, який очолив створене росіянами псевдоміністерство у тимчасово захопленій частині регіону. — Укрінформ.</p>
<p>Images: ['<a href="https://static.ukrinform.com/photos/2017_12/thumb_files/630_360_1514464397-1884.jpg">630_360_15144...</a>']</p>
<p>Tags: ['Арешт', 'Депутат', 'Херсонщина', 'Суд', 'Держзрада', 'Війна з Росією', 'Активи']</p>
<p>Type: Article</p>
<!--METADATA-->

<p><img alt="" src="../Images/2023-06-01T00-29-00-03-00/630_360_1514464397-1884.jpg" /> Заматеріалами СБУ суд наклав арешт на майно колишнього депутата Херсонськоїобласної ради, який очолив створене росіянами псевдоміністерство у тимчасовозахопленій частині регіону.</p>
<p>Як передає Укрінформ, про це повідомила <a href="http://ssu.gov.ua/novyny/sbu-areshtuvala-aktyvy-shche-odnoho-deputatazradnyka-vid-opzzh-na-500-mln-hrn"> СБУ </a> .</p>
<p>Судове рішення стосується активів фігуранта та членів його родини. Юридичнозаблоковано більш як 400 об’єктів нерухомості, зокрема 350 земельних ділянокзагальною площею понад 1,2 тисячі гектарів.</p>
<p>Також під арешт потрапили десятки транспортних засобів, 15 банківськихрахунків та корпоративні права в п'яти агрокомпаніях і трьох торговельнихмарках.</p>
<p>Загальна сума заблокованих активів становить 500 млн гривень.</p>
<p>За даними слідства, ексдепутат належав до забороненої партії "Опозиційнаплатформа — За життя". Після захоплення росіянами територій Херсонськоїобласті він одним із перших підтримав загарбників. За таку "лояльність"гауляйтер Володимир Сальдо особисто запропонував фігуранту керівну посаду умісцевій псевдоадміністрації.</p>
<p><strong>Читайте також:</strong> <a href="https://www.ukrinform.ua/rubric-society/3710585-ukraina-konfiskuvala-aktivi-docki-kolaboranta-saldo.html"> Україна конфіскувала <strong>активи</strong> дочки колаборанта Сальдо</a></p>
<p>Також фігурант був призначений керувати створеною агресором "міжвідомчоюкомісією щодо контролю за здійсненням перевезень сільгосппродукції". На ційпсевдопосаді він організовував розграбування майна місцевих аграріїв івивезення українського зерна до Російської Федерації.</p>
<p>На підставі зібраних доказів зловмиснику оголосили підозру за ч. 5 ст. 111-1(Колабораційна діяльність) та ч. 2 ст. 111 ( <a href="https://www.ukrinform.ua/tag-derzzrada"> Державна зрада</a> , вчинена в умовах воєнного стану)Кримінального кодексу.</p>
<p>Як додали в <a href="http://www.gp.gov.ua/ua/posts/za-klopotannyam-prokuroriv-arestovano-maino-ta-aktivi-kolisnyogo-deputata-xersonskoyi-oblradi-vid-opzz-na-piv-milyarda-griven-2"> Офісі генерального прокурора </a> , слідствомустановлено, що всі арештовані ресурси раніше були використані для сприянняпідривній діяльності Росії проти України. Ексдепутат допомагав військовим РФпроводити пропагандистські заходи. Для цього він залучав техніку та ресурсипідконтрольних йому підприємств.</p>
<p>Серед іншого, зловмисник займався розміщенням російських військових, ремонтомїхньої техніки, забезпечував продовольством та давав власну техніку длязведення фортифікаційних споруд.</p>
<p><strong>Читайте також:</strong> <a href="https://www.ukrinform.ua/rubric-economy/3708283-na-sogodni-zablokovani-aktivi-u-bils-ak-200-osib-aki-mozna-stagnuti-na-korist-derzavi-minust.html"> На сьогодні заблоковані <strong>активи</strong> у більш як 200 осіб,які можна стягнути на користь держави - Мін'юст</a></p>
<p>За інформацією СБУ, нині фігурант переховується від правосуддя на тимчасовозахоплених територіях України. Тривають комплексні заходи для притягнення йогодо відповідальності.</p>
<p>Ексдепутату загрожує довічне ув’язнення. Його корпоративні права, торговельнімарки й банківські рахунки вже передані в управління Національного агентстваУкраїни з питань виявлення, розшуку та управління активами (АРМА).</p>
<p>Частина майна, що перебуває на тимчасово захопленій території, такожарештована та буде передана до АРМА одразу після повного визволенняХерсонської області.</p>
<p>Як повідомляв Укрінформ, <a href="http://www.ukrinform.ua/rubric-economy/3698388-sbu-arestuvala-aktivi-novinskogo-se-na-144-miljoni.html"> суд арештував 18 млн кубометрів газу</a> , який компанії колишнього народногодепутата Вадима Новинського зберігали у сховищах Укртрансгазу.</p>
<p>Source: <a href="https://www.ukrinform.ua/rubric-society/3716735-sud-arestuvav-500-miljoniv-aktiviv-eksdeputatazradnika.html">https://www.ukrinform.ua/rubric-society/3716735-sud-arestuvav-500-miljoniv-aktiviv-eksdeputatazradnika.html</a></p>