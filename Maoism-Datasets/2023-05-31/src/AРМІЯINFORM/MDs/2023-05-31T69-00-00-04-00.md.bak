# Президент України зустрівся з амбасадором United24 актором Мішею Коллінзом

Author: ['АРМІЯINFORM']

Time: 2023-05-31T69:00:00-04:00

Description: Президент України Володимир Зеленський провів зустріч з американським актором Мішею... Война с Украиной 2022, Война с Украиной последние новости сегодня, Новости война с Украиной 2022 последние на сегодня, Будет ли война между Украиной и Россией и когда, Война с Украиной в 2022 году будет или нет,  Будет ли война с Украиной в ближайшее время что говорят,  Война с Украиной новости,  Новости Украины сегодня,  Украинские новости в украинских СМИ на русском

Images: ['[326c05b89fd2047a3fc03a398dfe6e34_1685524365_extra_large.jpeg](https://armyinform.com.ua/wp-content/uploads/2023/05/326c05b89fd2047a3fc03a398dfe6e34_1685524365_extra_large.jpeg)']

Tags: ['UNITED24', 'ВОЛОДИМИР ЗЕЛЕНСЬКИЙ', 'МІША КОЛЛІНЗ', 'ПРЕЗИДЕНТ УКРАЇНИ']

Category: News

<!--METADATA-->

![](../Images/2023-05-31T69-00-00-04-00/326c05b89fd2047a3fc03a398dfe6e34_1685524365_extra_large.jpeg)

Президент України Володимир Зеленський провів зустріч з американським акторомМішею Коллінзом, який відвідав Київ. Актор став амбасадором фандрейзинговоїплатформи United24 у напрямі «Гуманітарне розмінування»,[інформує](https://armyinform.com.ua/reformator/%D0%9E%D1%84%D1%96%D1%86%D1%96%D0%B9%D0%BD%D0%B5%20%D1%96%D0%BD%D1%82%D0%B5%D1%80%D0%BD%D0%B5%D1%82-%D0%BF%D1%80%D0%B5%D0%B4%D1%81%D1%82%D0%B0%D0%B2%D0%BD%D0%B8%D1%86%D1%82%D0%B2%D0%BE)Офіс Президента України.

Глава держави подякував актору за приєднання до команди амбасадорів. Віннаголосив, що допомагати Україні з придбанням машин для розмінування — цевелике й складне завдання, адже ця техніка дефіцитна у світі, а цикл їївиробництва — довготривалий.

«Коли ми звільняємо від окупантів наші території, ми отримуємо багато проблемчерез заміновану місцевість. На сьогодні в нас понад 200 тисяч квадратнихкілометрів замінованих територій. І ми відчуваємо великий дефіцит обладнання,щоб упоратися з такою великою територією», — розповів Володимир Зеленський.

Зі свого боку Міша Коллінз повідомив, що його товариш — британський журналісті фотограф Джайлс Дьюлі — свого часу в Афганістані наступив на вибуховийпристрій і втратив обидві ноги та руку. Тож для нього допомагати вгуманітарному розмінуванні — це особисте питання.

Джайлс Дьюлі, який також був присутній на зустрічі, додав, що його фонд«Спадок війни» (Legacy of War Foundation) також збирає кошти на розмінування івже став офіційним партнером платформи United24 у Великій Британії.

Міша Коллінз також зазначив, що розмінування територій, на яких відбувалисябойові дії, потребує багато часу. Інколи це може тривати десятиліттями.

«Навіть якщо війна в Україні закінчиться завтра, спадок війни залишатиметься,допоки вся земля не буде очищена від мін. Розмінування надзвичайно важливе.Тому що від вибухових пристроїв часто страждають діти та сім’ї, які йдуть уліс збирають гриби», — сказав він.

Міша Коллінз наголосив, що надзвичайно наснажений брати участь у цьому проектіUnited24.

«Я відчуваю свою роль як амбасадора в тому, щоб поширювати інформацію йрозповідати історію про те, що відбувається в Україні, для моєї аудиторії повсьому світу й привертати увагу, щоб світова підтримка України й надалітривала», — наголосив актор.

Окрім зустрічі з Президентом України, у межах візиту він відвідає Чернігівськуобласть, де ознайомиться з роботою українських саперів.

Міша Коллінз походить із сім’ї родом із Київської області. Актор вивчавукраїнську політику та історію в коледжі й неодноразово приїздив в Україну.Він активно підтримує нашу країну від початку повномасштабного російськоговторгнення. На річницю війни він записав відеозвернення для United24українською мовою.

Source: [https://armyinform.com.ua/2023/05/31/prezydent-ukrayiny-zustrivsya-z-ambasadorom-united24-aktorom-misheyu-kollinzom/](https://armyinform.com.ua/2023/05/31/prezydent-ukrayiny-zustrivsya-z-ambasadorom-united24-aktorom-misheyu-kollinzom/)