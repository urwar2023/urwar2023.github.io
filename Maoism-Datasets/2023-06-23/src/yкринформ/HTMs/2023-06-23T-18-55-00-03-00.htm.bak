<h1>У центрі «Незламні» стартує пілотний проєкт з реабілітації людей, які через війну втратили зір</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-06-23T-18:55:00+03:00</p>
<p>Modified Time: 2023-06-23T17:55:00+03:00</p>
<p>Description: Національний реабілітаційний центр "Незламні" спільно з ГО “Побачити перемогу” розпочинають роботу над пілотним проєктом з реабілітації людей, які втратили зір унаслідок війни. — Укрінформ.</p>
<p>Images: ['<a href="https://static.ukrinform.com/photos/2023_06/thumb_files/630_360_1687530661-1093.jpeg">630_360_16875...</a>']</p>
<p>Tags: ['Центр реабілітації', 'Львів', 'Реабілітація', 'Військові', 'Війна з Росією']</p>
<p>Type: Article</p>
<!--METADATA-->

<p><img alt="" src="../Images/2023-06-23T-18-55-00-03-00/630_360_1687530661-1093.jpeg" />Національний реабілітаційний центр "Незламні" спільно з ГО “Побачити перемогу”розпочинають роботу над пілотним проєктом з реабілітації людей, які втратилизір унаслідок війни.</p>
<p>Про це повідомляє кореспондент Укрінформу.</p>
<p>«Сьогодні ми підписали меморандум про співпрацю з ГО “Побачити перемогу”, івін для нас є дуже значущим. Світова медицина в деяких питаннях ще не дужерозвинута, деколи ти хочеш зробити щось більше, але не можеш. При тяжкихушкодженнях очей, коли люди повністю втрачають зір, що можливо зараз і тут? Цереабілітація таких людей. Треба створити і опрацювати протоколи і маршрути, якце має відбуватися, навчити наших реабілітологів, які будуть працювати зпацієнтами з офтальмологічними ураженнями, а далі передавати знання поУкраїні. Тому що ця галузь в нас зараз ще не розвинена і потрібно починати збазового рівня», - сказав генеральний директор Першого медоб’єднання ЛьвоваОлег Самчук.</p>
<p>За його словами, в Україні відсутня системна <a href="https://www.ukrinform.ua/tag-reabilitacia"> реабілітація</a> людей, які втратили зір. Водночасу цьому існує серйозна потреба. Тож у межах співпраці передбачаєтьсяпідготовка спеціалістів з реабілітації з урахуванням потреб незрячихпацієнтів, облаштування адаптованого середовища для їх перебування (спеціальніпалати та зали реабілітації), супровід фахівців з ментального здоров'я.</p>
<p><img alt="" src="../Images/2023-06-23T-18-55-00-03-00/1687530659-2406.jpeg" /></p>
<p>Ініціатор та засновник ГО «Побачити перемогу» сапер Владислав Єщенко бравучасть у боях за Бахмут, підірвався на міні і втратив обидва ока. Однак він невтрачає надії і вірить у науковий прогрес. А поки чоловік готовий поділитисясвоїм досвідом як з побратимами, так і з цивільними. Зараз організаціяопікується 30-ма незрячими людьми.</p>
<p>«Ми створили благодійну організацію, яка збирає кошти для допомоги незрячим таінформацію, як правильно створити певний протокол дій для реабілітації», -зазначив Єщенко.</p>
<p><strong>Читайте також:</strong> <a href="https://www.ukrinform.ua/rubric-society/3720819-v-ukraini-potribno-stvoriti-sonajmense-sist-tisac-lizkomisc-dla-reabilitacii-veteraniv.html"> В <strong>Україні</strong> <strong>потрібно</strong> <strong>створити</strong> <strong>щонайменше</strong><strong>шість</strong> <strong>тисяч</strong> <strong>ліжкомісць</strong> <strong>для</strong> <strong>реабілітації</strong> <strong>ветеранів</strong></a></p>
<p>Він наголошує, що людям, які щойно втратили зір, передусім потрібнапсихологічна допомога, так само як і людям, що перебувають поруч, яким тежморально важко. Наступний етап – це медична реабілітація. Потім – соціально-побутова реабілітація, оскільки важливо правильно навчитися бути самостійним -як удома, так і в соціумі. Важливим пунктом є інформування, адже багатонезрячих людей не знають, як користуватися телефоном чи комп’ютером, хоча дляцього є чимало програм.</p>
<p><img alt="" src="../Images/2023-06-23T-18-55-00-03-00/630_360_1687530659-7726.jpeg" /></p>
<p><a href="https://static.ukrinform.com/photos/2023_06/1687530659-7726.jpeg"> <img alt="" src="../Images/2023-06-23T-18-55-00-03-00/630_360_1687530659-7726.jpeg" /></a> <a href="https://static.ukrinform.com/photos/2023_06/1687530658-8731.jpeg"><img alt="" src="../Images/2023-06-23T-18-55-00-03-00/630_360_1687530658-8731.jpeg" /></a> <a href="https://static.ukrinform.com/photos/2023_06/1687530658-2609.jpeg"><img alt="" src="../Images/2023-06-23T-18-55-00-03-00/630_360_1687530658-2609.jpeg" /></a> <a href="https://static.ukrinform.com/photos/2023_06/1687530658-2883.jpeg"><img alt="" src="../Images/2023-06-23T-18-55-00-03-00/630_360_1687530658-2883.jpeg" /></a> <a href="https://static.ukrinform.com/photos/2023_06/1687530658-7836.jpeg"><img alt="" src="../Images/2023-06-23T-18-55-00-03-00/630_360_1687530658-7836.jpeg" /></a> <a href="https://static.ukrinform.com/photos/2023_06/1687530658-2635.jpeg"><img alt="" src="../Images/2023-06-23T-18-55-00-03-00/630_360_1687530658-2635.jpeg" /></a> <a href="https://static.ukrinform.com/photos/2023_06/1687530658-9808.jpeg"><img alt="" src="../Images/2023-06-23T-18-55-00-03-00/630_360_1687530658-9808.jpeg" /></a> <a href="https://static.ukrinform.com/photos/2023_06/1687530659-2406.jpeg"><img alt="" src="../Images/2023-06-23T-18-55-00-03-00/630_360_1687530659-2406.jpeg" /></a> <a href="https://static.ukrinform.com/photos/2023_06/1687530659-2643.jpeg"><img alt="" src="../Images/2023-06-23T-18-55-00-03-00/630_360_1687530659-2643.jpeg" /></a> <a href="https://static.ukrinform.com/photos/2023_06/1687530659-8732.jpeg"><img alt="" src="../Images/2023-06-23T-18-55-00-03-00/630_360_1687530659-8732.jpeg" /></a> <a href="https://static.ukrinform.com/photos/2023_06/1687530659-4111.jpeg"><img alt="" src="../Images/2023-06-23T-18-55-00-03-00/630_360_1687530659-4111.jpeg" /></a> <a href="https://static.ukrinform.com/photos/2023_06/1687530659-7075.jpeg"><img alt="" src="../Images/2023-06-23T-18-55-00-03-00/630_360_1687530659-7075.jpeg" /></a> <a href="https://static.ukrinform.com/photos/2023_06/1687530661-1093.jpeg"><img alt="" src="../Images/2023-06-23T-18-55-00-03-00/630_360_1687530661-1093.jpeg" /></a> <a href="https://static.ukrinform.com/photos/2023_06/1687530661-4937.jpeg"><img alt="" src="../Images/2023-06-23T-18-55-00-03-00/630_360_1687530661-4937.jpeg" /></a></p>
<p>На сьогодні у центрі «Незламні» перебувають п'ять пацієнтів, які втратили зіру зв'язку з бойовими діями, зокрема боєць полку «Азов» Олександр, який діставтравму на Донеччині. Він уже почав проходити реабілітацію, наразі тактильну, анайближчим часом планує опанувати комп’ютер.</p>
<p>Повний покроковий курс реабілітації в Центрі «Незламні» можна буде отриматичерез 2-3 місяці, після підвищення кваліфікації працівників і розширенняматеріально-технічної бази.</p>
<p>Як повідомляв Укрінформ, <a href="https://www.ukrinform.ua/rubric-regions/3694508-u-lvovi-vidkrili-sucasnij-korpus-nacionalnogo-reabilitacijnogo-centru-nezlamni.html"> у Національному реабілітаційному центрі «Незламні»відкрили сучасний семиповерховий корпус </a> , де щороку зможуть надавати допомогу10 тисячам українців.</p>
<p>Source: <a href="https://www.ukrinform.ua/rubric-society/3726890-u-centri-nezlamni-startue-pilotnij-proekt-z-reabilitacii-ludej-aki-cerez-vijnu-vtratili-zir.html">https://www.ukrinform.ua/rubric-society/3726890-u-centri-nezlamni-startue-pilotnij-proekt-z-reabilitacii-ludej-aki-cerez-vijnu-vtratili-zir.html</a></p>