<h1>У Миколаєві відкрилася виставка робіт за мотивами таврійського розпису</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-06-23T21:12:00+03:00</p>
<p>Modified Time: 2023-06-23T21:12:00+03:00</p>
<p>Description: У Центральній міській бібліотеці ім. М. Л. Кропивницького міста Миколаєва розпочала роботу виставка художніх робіт, створених за мотивами таврійського розпису «У блакиті неба й моря». — Укрінформ.</p>
<p>Images: ['<a href="https://static.ukrinform.com/photos/2023_06/thumb_files/630_360_1687543660-722.jpg">630_360_16875...</a>']</p>
<p>Tags: ['Миколаїв', 'Виставка', 'Мистецтво', 'Таврія']</p>
<p>Type: Article</p>
<!--METADATA-->

<p><img alt="" src="../Images/2023-06-23T21-12-00-03-00/630_360_1687543660-722.jpg" /> УЦентральній міській бібліотеці ім. М. Л. Кропивницького міста Миколаєварозпочала роботу виставка художніх робіт, створених за мотивами таврійськогорозпису «У блакиті неба й моря».</p>
<p>Про це Укрінформу повідомила голова Культурно-мистецької асоціації «Арт-спокуса», заслужена працівниця культури України Валентина Кривцова.</p>
<p>За її словами, для виставки свої роботи представили вісім майстринь м. <a href="https://www.ukrinform.ua/tag-mikolaiv">Миколаєва </a> та області: заслуженамайстриня народної творчості України Тетяна Ульянкіна, Любов Паранюк, НаталіяМазур-Степанюк, Світлана Бойкова-Калюжна, Леся Сайковська, Олена Коркішко,Наталя Ракітіна і Жанна Максимова. Вони підготували 55 авторських робіт.</p>
<p><img alt="" src="../Images/2023-06-23T21-12-00-03-00/1687543660-721.jpg" /></p>
<p>В експозиції - ткані гобелени, розписні тарелі, барвисті писанки, декоративніпанно та мальовки. Вони виконані в різних техніках, але їх об'єднує єдинекольорове рішення, філософія та використання знаків-символів.</p>
<p><img alt="" src="../Images/2023-06-23T21-12-00-03-00/1687543660-487.jpg" /></p>
<p>«Синьоока таврійка», «Краса Півдня» – саме так між собою називають майстриніМиколаївщини блакить розписних візерунків. «Таврійка» - символ Великої Води,тобто нескінченності нашого життя, його відродження й відновлення», - кажеКривцова.</p>
<p><img alt="" src="../Images/2023-06-23T21-12-00-03-00/1687543660-722.jpg" /></p>
<p>Під час відкриття виставки в межах артпростору можна було спостерігати зароботою майстринь з художнього розпису, ткацтва та квілінгу.</p>
<p>Таврійський розпис – це напрямок в народному прикладному образотворчомумистецтві, що сформувався на території Кінбурнського півострова як засібдекору екстер'єру житлових будинків.</p>
<p><strong>Читайте також:</strong> <a href="https://www.ukrinform.ua/rubric-culture/3683920-u-kievi-prezentuvali-fotovistavku-tradicii-poltavsini-zivi-obrazi.html"> У Києві презентували фотовиставку «Традиції Полтавщини:живі образи» </a></p>
<p>Як <a href="https://www.ukrinform.ua/rubric-culture/3681194-na-mikolaivsini-pocali-stvoruvati-avtenticnu-visivanku-z-tavrijskim-ornamentom.html"> повідомлялося </a> , на Миколаївщині стартував проєкт в рамках якого будестворено власну автентичну вишиванку з таврійськими мотивами.</p>
<p><em>Фото з Фейсбуку Руслани Сікаленко</em></p>
<p>Source: <a href="https://www.ukrinform.ua/rubric-culture/3726978-u-mikolaevi-vidkrilasa-vistavka-robit-za-motivami-tavrijskogo-rozpisu.html">https://www.ukrinform.ua/rubric-culture/3726978-u-mikolaevi-vidkrilasa-vistavka-robit-za-motivami-tavrijskogo-rozpisu.html</a></p>