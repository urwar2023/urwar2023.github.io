<h1>Список російських пропагандистів і «воєнкорів», які потрапили до 11 пакету санкцій ЄС</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-06-23T17:25:00+03:00</p>
<p>Modified Time: 2023-06-23T17:25:00+03:00</p>
<p>Description: В Офісі Президента оприлюднили список пропагандистів і "воєнкорів" РФ, які потрапили до 11 пакету санкцій Євросоюзу. — Укрінформ.</p>
<p>Images: ['<a href="https://static.ukrinform.com/photos/2022_08/thumb_files/630_360_1659353300-361.jpeg">630_360_16593...</a>']</p>
<p>Tags: ['Антиросійські санкції', 'Євросоюз', 'Пропаганда', 'Війна з Росією']</p>
<p>Type: Article</p>
<!--METADATA-->

<p><img alt="" src="../Images/2023-06-23T17-25-00-03-00/630_360_1659353300-361.jpeg" /> В ОфісіПрезидента оприлюднили список пропагандистів і "воєнкорів" РФ, які потрапилидо 11 пакету санкцій Євросоюзу.</p>
<p>Про це розповів керівник Офісу Президента Андрій Єрмак у <a href="https://t.me/ermaka2022/3014"> Телеграмі</a> , передає Укрінформ.</p>
<p>"В 11-й пакет антиросійських санкцій ЄС, як і пропонувала група Макфола-Єрмака, потрапили <a href="https://www.ukrinform.ua/tag-propaganda"> пропагандисти </a>та «воєнкори» терористичного режиму", - написав Єрмак.</p>
<p>За його інформацією, серед них, зокрема, член «робочої групи спеціальноївійськової операції», створеної указом Путіна, заступник голови МосковськоїДуми, журналіст, заступник генерального директора ВГТРК Андрій Медведєв; член«робочої групи спеціальної військової операції», створеної указом Путіна,журналіст, «воєнкор» ВГТРК Євгеній Поддубний; російський політолог, почеснийголова Президії Ради із зовнішньої та оборонної політики РФ Сергій Карганов;російський військовий блогер, керівник пропагандистського ресурсу WarGonzo,який часто з'являється в російських державних ЗМІ, Семен Пєгов; першийзаступник генерального директора, головний редактор НТВ Олександра Костеріна(Кошарницька); пропагандист та ведуча телеканалу ЗС РФ «Звезда» Ольга Бєлова;перший заступник генерального директора Всеросійської телерадіокомпанії(ВГТРК) Андрій Кондрашов.</p>
<p>Крім цього, до санкційного списку ЄС увійшли пропагандист Першого каналуМихайло Леонтьєв; заступник генерального директора Всеросійськоїтелерадіокомпанії (ВГТРК) Ріфат Сабітов; кореспондент і оглядачМультимедійного інформаційного центру «Известия», проєкту холдингу«Національна медіа група», що надає інформаційні послуги телеканалу РЕН ТВ, 5каналу та газеті «Известия», Віктор Синєок; пропагандист і генеральнийпродюсер каналу «Звезда» Борис Яновський та перший заступник генеральногодиректора Всеросійської телерадіокомпанії (ВГТРК) Антон Златопольський.</p>
<p><strong>Читайте також:</strong> <a href="https://www.ukrinform.ua/rubric-society/3723736-propagandista-z-telekanaliv-medvedcuka-zasudili-do-10-rokiv-uvaznenna.html"> <strong>Пропагандиста</strong> з телеканалів Медведчука засудили до 10років ув’язнення </a></p>
<p>"Це добре, але пропагандистів значно більше, і потрібні додаткові санкціїпроти інших. Маємо також говорити про такі обмеження для них, які недаватимуть можливості навіть відпочивати в ЄС", - сказав Єрмак, зазначивши, щопрацюють над цим питанням і далі.</p>
<p>Як повідомляв <a href="https://www.ukrinform.ua/rubric-polytics/3725881-posli-evrosouzu-pogodili-11j-paket-sankcij-proti-rosii.html"> Укрінформ </a>, посли Європейського Союзу в середу, 21 червня, погодили 11-й пакет санкційпроти Росії.</p>
<p>Україна наполягала на прискоренні процесу ухвалення 11-го пакету санкцій ЄС, атакож застосуванні руйнівних санкцій проти російського військово-промисловогокомплексу.</p>
<p>Source: <a href="https://www.ukrinform.ua/rubric-polytics/3726880-spisok-rosijskih-propagandistiv-i-voenkoriv-aki-potrapili-do-11-paketu-sankcij-es.html">https://www.ukrinform.ua/rubric-polytics/3726880-spisok-rosijskih-propagandistiv-i-voenkoriv-aki-potrapili-do-11-paketu-sankcij-es.html</a></p>