<h1>Жодної відповіді від омбудсмена: Лубінець - про полонених українців в Угорщині</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-06-23T21:22:00+03:00</p>
<p>Modified Time: 2023-06-23T21:22:00+03:00</p>
<p>Description: Угорський омбудсман залишив без відповіді звернення уповноваженого Верховної Ради з прав людини Дмитра Лубінця стосовно українських військових, які були військовополоненими та яких Росія передала Угорщині. — Укрінформ.</p>
<p>Images: ['<a href="https://static.ukrinform.com/photos/2023_06/thumb_files/630_360_1687344800-493.jpg">630_360_16873...</a>']</p>
<p>Tags: ['Угорщина', 'Полонені', 'Дмитро Лубінець', 'Єдині новини']</p>
<p>Type: Article</p>
<!--METADATA-->

<p><img alt="" src="../Images/2023-06-23T21-22-00-03-00/630_360_1687344800-493.jpg" /> Угорськийомбудсман залишив без відповіді звернення уповноваженого Верховної Ради з правлюдини Дмитра Лубінця стосовно українських військових, які буливійськовополоненими та яких Росія передала Угорщині.</p>
<p>Про це він сказав в ефірі телемарафону «Єдині новини», передає Укрінформ.</p>
<p>«Я звернувся до угорського омбудсмана, як тільки отримав інформацію щодоперебування наших громадян в такому статусі, та запитав, як так вийшло, щогромадяни України, які мають офіційний статус військовополонених на територіїРФ, переїхали якимось чином на територію <a href="https://www.ukrinform.ua/tag-ugorsina"> Угорщини</a> ? Де вони перебувають? В яких умовах?Чому до них не допускають українських дипломатів? На жаль, жодної відповіді яне отримав від угорського колеги, тому звернувся до міжнародної інституції,яка може давати оцінку діям омбудсмана», - сказав Лубінець.</p>
<p>За його словами, нині восьмеро українських воїнів залишаються на територіїУгорщини в умовах, схожих на полон: у них обмежене коло спілкування, забралимобільні телефони. До деяких приїжджали родичі, але спілкування було дужекоротким і лише в присутності угорської сторони.</p>
<p>Раніше Лубінець поінформував, що Угорщина порушила міжнародне гуманітарнеправо, бо не можна просто взяти й забрати військовополонених із території РФ.Окремо він пояснив, що військовополоненими ці особи вважаються на території,яку контролює одна зі сторін міжнародного воєнного конфлікту, тобто йдетьсяпро РФ.</p>
<p><strong>Читайте також:</strong> <a href="https://www.ukrinform.ua/rubric-society/3725761-lubinec-pro-ukrainskih-polonenih-ugorsina-porusila-miznarodne-gumanitarne-pravo.html"> Лубінець - про українських полонених: <strong>Угорщина</strong>порушила міжнародне гуманітарне право </a></p>
<p>Як <a href="https://www.ukrinform.ua/rubric-polytics/3720617-mzs-vimagae-v-ugorsini-detalnu-informaciu-pro-zvilnenih-polonenih-i-dostupu-do-nih-konsula.html"> повідомлялося </a> , 9 червня до Міністерства закордонних справ Українизапросили тимчасового повіреного у справах Угорщини і передали йому зверненняз вимогою надати детальну інформацію про переданих Росією Будапештуукраїнських військовополонених і невідкладно забезпечити до них доступконсула.</p>
<p>Повідомлялося також, що український уряд не був поінформований про відповідніперемовини між угорською та російською сторонами. Про те, що Росія передалаБудапешту одинадцять українців угорського походження, українська сторонадізналася з публічних заяв віцепрем‘єр-міністра Угорщини Жолта Шем’єнаугорському ЗМІ.</p>
<p>За сприяння Посольства України в Угорщині, троє українських громадян з числапереданих Угорщині військовополонених повернулися в Україну.</p>
<p>Source: <a href="https://www.ukrinform.ua/rubric-ato/3726989-zodnoi-vidpovidi-vid-ombudsmena-lubinec-pro-polonenih-ukrainciv-v-ugorsini.html">https://www.ukrinform.ua/rubric-ato/3726989-zodnoi-vidpovidi-vid-ombudsmena-lubinec-pro-polonenih-ukrainciv-v-ugorsini.html</a></p>