<h1>Імпорт українського збіжжя: у Польщі провели перевірку в 222 компаніях</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-06-23T18:00:00+03:00</p>
<p>Modified Time: 2023-06-23T18:00:00+03:00</p>
<p>Description: Податкова адміністрація Польщі за вказівкою прокуратури міста Жешув провела перевірку у 222 компаніях та митних установах країни у справі ввезення українського збіжжя до РП. — Укрінформ.</p>
<p>Images: ['<a href="https://static.ukrinform.com/photos/2022_11/thumb_files/630_360_1669632623-529.jpg">630_360_16696...</a>']</p>
<p>Tags: ['Імпорт', 'Польща', 'Україна', 'Зерно']</p>
<p>Type: Article</p>
<!--METADATA-->

<p><img alt="" src="../Images/2023-06-23T18-00-00-03-00/630_360_1669632623-529.jpg" /> Податковаадміністрація Польщі за вказівкою прокуратури міста Жешув провела перевірку у222 компаніях та митних установах країни у справі ввезення українського збіжжядо РП.</p>
<p>Про це заявила речниця регіональної прокуратури у Жешуві Ганна Бєрнат-Ложанська, передає Укрінформ із посиланням на <a href="https://www.rmf24.pl/fakty/polska/news-zboze-z-ukrainy-w-polsce-przeszukano-222-firmy-i-agencje,nId,6859081#crp_state=1"> Rmf24.pl</a> .</p>
<p>“Проведено 222 обшуки в офісах компаній-імпортерів зерна та митних установахпо всій країні”, - заявила Бєрнат-Ложанська.</p>
<p>За її словами, у результаті цих заходів було вилучено фінансову табухгалтерську документацію, докази прикордонних перевірок, носії інформації,ділову кореспонденцію, а також понад 1 тис. тонн збіжжя, яке, ймовірно,заявлене в митних деклараціях.</p>
<p><strong>Читайте також:</strong> <a href="https://www.ukrinform.ua/rubric-economy/3726570-blinken-i-gutteres-obgovorili-vzaemodiu-na-tli-pogroz-rf-vijti-iz-zernovoi-ugodi.html"> Блінкен і Гуттереш обговорили взаємодію на тлі погроз РФвийти із « <strong>зерно</strong> вої угоди» </a></p>
<p>Прокуратура Жешува включила до розслідування усі провадження, які ранішепроводили інші прокуратури з усієї країни, а також інформацію, підготовленумитними та податковими службами. Слідчі розслідують усі випадки зловживаньщодо якості українського зерна, яке імпортувалося як технічне чи промислове імогло бути використане для їжі чи корму тварин.</p>
<p>Як зауважила речниця прокуратури, імпортери, заявляючи про цільовевикористання зерна на технічні потреби, розраховували, що оминуть процедури тауникнуть перевірок спеціалістів інспекцій, які здійснюють контроль за цієюпродукцією.</p>
<p>Як повідомлялося, у травні 2023 року Єврокомісія заборонила імпорт пшениці,кукурудзи, ріпаку та соняшнику з України до Болгарії, Угорщини, Польщі,Словаччини та Румунії за наполяганням цих країн. 5 червня дію заборони будопродовжено до 15 вересня 2023 року.</p>
<p><strong>Читайте також:</strong> <a href="https://www.ukrinform.ua/rubric-economy/3718383-evrokomisia-prodovzila-do-veresna-zaboronu-na-import-ukrainskogo-zbizza-do-es-zmi.html"> Єврокомісія продовжила до вересня заборону на імпортукраїнського <strong>збіжжя</strong> до ЄС — ЗМІ </a></p>
<p>Польща призупиняла транзит продукції українського АПК через свою територію,однак поновила його з 21 квітня.</p>
<p>Варшава сподівається, що заборону на імпорт українського збіжжя будепродовжено і після 15 вересня, а також, що до переліку заборонених продуктівбуде додано деякі інші види продуктів з України.</p>
<p>Одним з аргументів Варшави для заборони імпорту українського збіжжя до Польщібуло ввезення технічного зерна, яке продавалося згодом як споживче, а такожзасилля польського ринку українським зерном, від чого страждали польськіаграрії.</p>
<p>Source: <a href="https://www.ukrinform.ua/rubric-economy/3726892-import-ukrainskogo-zbizza-u-polsi-proveli-perevirku-v-222-kompaniah.html">https://www.ukrinform.ua/rubric-economy/3726892-import-ukrainskogo-zbizza-u-polsi-proveli-perevirku-v-222-kompaniah.html</a></p>