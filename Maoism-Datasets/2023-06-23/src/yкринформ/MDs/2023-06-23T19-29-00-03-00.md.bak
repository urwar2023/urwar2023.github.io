# Малюк вручив нагороди 47 спецпризначенцям Центру спецоперацій «А»

Authors: Ukrinform (Person)

Publisher: Укринформ (Organization)

Published Time: 2023-06-23T19:29:00+03:00

Modified Time: 2023-06-23T19:29:00+03:00

Description: Голова Служби безпеки України Василь Малюк нагородив 47 спецпризначенців Центру спеціальних операцій "А", які захищають Україну у найгарячіших точках. — Укрінформ.

Images: ['[630_360_16875...](https://static.ukrinform.com/photos/2023_06/thumb_files/630_360_1687537749-239.jpg)']

Tags: ['Нагорода', 'СБУ', 'Військові', 'Василь Малюк']

Type: Article

<!--METADATA-->

![](../Images/2023-06-23T19-29-00-03-00/630_360_1687537749-239.jpg) ГоловаСлужби безпеки України Василь Малюк нагородив 47 спецпризначенців Центруспеціальних операцій "А", які захищають Україну у найгарячіших точках.

Як передає Укрінформ, про це СБУ повідомляє у [ Телеграмі](https://t.me/SBUkr/8746) .

Церемонія вручення державних і відомчих відзнак відбулася у п’ятницю з нагоди29-ої річниці створення підрозділу.

"Війна продемонструвала, що такі професіонали, як ви, критично потрібніУкраїні. Вдячний кожному з вас за службу! Запевняю: і керівництво держави, івсі українці, і я особисто дуже цінуємо те, який важливий внесок у майбутнюперемогу робить ЦСО "А", - зазначив Малюк.

Він наголосив, що отримані спецпризначенцями [ СБУ](https://www.ukrinform.ua/tag-sbu) нагороди є абсолютно заслуженими.

"Це підтверджується тим, що з початку повномасштабного вторгнення 5співробітників ЦСО "А" отримали звання "Герой України, на жаль, 4 з них -посмертно", - зазначив голова СБУ.

Малюк також зауважив, що сьогодні Президент Володимир Зеленський підписав указпро присвоєння звання Героя України ще двом спецпризначенцям "А" СБУ.

На церемонії вручення нагород також вшанували пам’ять Героїв, які загинули,виконуючи бойові завдання.

"Кращі з кращих віддають свої життя за Батьківщину. Такі втрати дуже боліснідля Служби. Це та висока ціна, яку ми платимо за свободу та майбутнє України",- додав Малюк.

Голова СБУ подякував спецпризначенцям за мужність і професіоналізм під часвиконання унікальних спецоперацій. "Український народ - пишається вами. Аворог - боїться. І це найкраща оцінка", - зазначив він.

**Читайте також:** [ Залужний, **Малюк** і Наєв привітали бійців ЦСО «А» зпрофесійним святом ](https://www.ukrinform.ua/rubric-ato/3726617-naev-privitav-bijciv-cso-a-z-profesijnim-svatom-vi-tam-de-skladno.html)

Як повідомляв Укрінформ, 23 червня 1994 року указом Президента було створеноУправління "А" у складі Центрального управління СБУ та відповідні підрозділи врегіонах. З 27 грудня 2005 року діє Центр спеціальних операцій по боротьбі зтероризмом, захисту учасників кримінального судочинства та працівниківправоохоронних органів.

Під час повномасштабної війни бійці ЦСО "А" застосовують свої навички длязахисту країни. Зокрема, спецпризначенці СБУ брали активну участь в обороніКиєва, Харкова, Чернігова, Сум, Луганської і Донецької областей, у звільненнітимчасово захоплених територій Київщини, Харківщини, Херсонщини, Одещини таЗапорізької області.

_Фото: СБУ_

Source: [https://www.ukrinform.ua/rubric-ato/3726932-maluk-vruciv-nagorodi-47-specpriznacencam-centru-specoperacij-a.html](https://www.ukrinform.ua/rubric-ato/3726932-maluk-vruciv-nagorodi-47-specpriznacencam-centru-specoperacij-a.html)