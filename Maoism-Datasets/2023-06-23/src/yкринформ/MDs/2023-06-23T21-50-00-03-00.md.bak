# Австралія запровадить санкції проти винних у катастрофі MH17

Authors: Ukrinform (Person)

Publisher: Укринформ (Organization)

Published Time: 2023-06-23T21:50:00+03:00

Modified Time: 2023-06-23T21:50:00+03:00

Description: Уряд Австралії має намір запровадити нові санкції проти винних у збитті в небі над сходом України пасажирського літака рейсу MH17 Малайзійських авіаліній, який прямував з Амстердама до Куала-Лумпур. — Укрінформ.

Images: ['[630_360_16265...](https://static.ukrinform.com/photos/2021_07/thumb_files/630_360_1626500509-893.jpg)']

Tags: ['Австралія', 'MH17', 'Санкції', 'Росія']

Type: Article

<!--METADATA-->

![](../Images/2023-06-23T21-50-00-03-00/630_360_1626500509-893.jpg) УрядАвстралії має намір запровадити нові санкції проти винних у збитті в небі надсходом України пасажирського літака рейсу MH17 Малайзійських авіаліній, якийпрямував з Амстердама до Куала-Лумпур.

Як передає Укрінформ, про це повідомляє [ The Sydney Morning Herald](https://www.smh.com.au/politics/federal/australia-to-sanction-three-pro-russian-soldiers-over-mh17-tragedy-20230623-p5dj1y.html) .

До двох проросійських військових, яких визнали винними у збитті літака MH17Malaysia Airlines, а також до полковника російської армії будуть застосованіфінансові [ санкції ](https://www.ukrinform.ua/tag-sankcii) , також їм будезаборонено в’їзд до Австралії.

Міністр закордонних справ Австралії Пенні Вонг офіційно оголосить про санкціїв суботу, їх запровадження стало наслідком тісної співпраці Австралії зНідерландами та іншими країнами ЄС.

Двох із тих, проти кого запроваджують санкції - громадянина Росії СергіяДубінського та громадянина України Леоніда Харченка, було засуджено додовічного ув'язнення Окружним судом Гааги в листопаді минулого року за їхнюучасть у смертельній катастрофі Boeing 777 над Україною 2014 року.

Третій чоловік, Сергій Мучкаєв, якого не судили в Гаазі, є колишнім командиромзенітної бригади російських військ, яка поставила ракету, що збила літак.

Впровадження санкцій призведе до заморожування будь-яких активів, які ці особиможуть тримати в Австралії, та заборони їм подорожувати до країни.

**Читайте також:** [ Росія в Міжнародному суді ООН відкидає докази того, що**MH17** збив її «Бук» ](https://www.ukrinform.ua/rubric-polytics/3720138-rosia-v-miznarodnomu-sudi-oon-vidkidae-dokazi-togo-so-mh17-zbiv-ii-buk.html)

Як повідомляв Укрінформ, Спільна слідча група (JIT) з розслідування щодозбиття літака рейсу MH17 у липні 2014 року в небі над Донеччиною дійшлависновку, що “є вагомі ознаки того, що президент РФ приймав рішення щодопостачання тяжкого озброєння бойовикам “ДНР”.

У JIT також підкреслили, що MH17 збив російський “Бук”.

Під час пресконференції 8 лютого 2023 року журналістам представили аудіофайли,в яких росіяни говорять про те, що всі рішення щодо постачання “Буків” натериторію України приймає найвище керівництво, тобто Путін, а також аудіорозмови Путіна та Ігоря Плотницького, лідера проросійських сепаратистів насході України.

**Читайте також:** [ У Гаазі родичі загиблих рейсу **MH17** влаштували акціюпротесту навпроти російського посольства ](https://www.ukrinform.ua/rubric-world/3721389-u-gaazi-rodici-zagiblih-rejsu-mh17-vlastuvali-akciu-protestu-navproti-rosijskogo-posolstva.html)

Спільна слідча група (JIT) повідомила, що, попри те, що було виявлено багатонової інформації про різних причетних до збиття літака рейсу MH17 осіб, доказинаразі недостатньо конкретні, щоб призвести до нових судових переслідувань.

Пасажирський Boeing-777 "Малайзійських авіаліній", що виконував рейс MH17 зАмстердама в Куала-Лумпур, зазнав катастрофи на тимчасово окупованій частиніДонецької області 17 липня 2014 року. На борту лайнера перебували 283 пасажирита 15 членів екіпажу, всі вони загинули.

Source: [https://www.ukrinform.ua/rubric-world/3726997-avstralia-zaprovadit-sankcii-proti-vinnih-u-katastrofi-mh17.html](https://www.ukrinform.ua/rubric-world/3726997-avstralia-zaprovadit-sankcii-proti-vinnih-u-katastrofi-mh17.html)