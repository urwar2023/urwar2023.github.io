# Штати ввели санкції проти співробітників ФСБ через втручання у вибори

Authors: Ukrinform (Person)

Publisher: Укринформ (Organization)

Published Time: 2023-06-23T20:52:32+03:00

Modified Time: 2023-06-23T20:52:32+03:00

Description: Уряд Сполучених Штатів запровадив індивідуальні санкції проти двох офіцерів ФСБ Росії, причетних до операцій втручання в американські вибори 2022 року. — Укрінформ.

Images: ['[630_360_16643...](https://static.ukrinform.com/photos/2022_09/thumb_files/630_360_1664378302-977.jpg)']

Tags: ['ФСБ РФ', 'Санкції', 'США', 'Втручання у вибори']

Type: Article

<!--METADATA-->

![](../Images/2023-06-23T20-52-32-03-00/630_360_1664378302-977.jpg) УрядСполучених Штатів запровадив індивідуальні санкції проти двох офіцерів ФСБРосії, причетних до операцій втручання в американські вибори 2022 року.

Про це йдеться в офіційній заяві для преси держсекретаря США Ентоні Блінкена,оприлюдненій у п’ятницю, передає Укрінформ.

«Сполучені Штати продовжують бути відданими зусиллям щодо стримування таприпинення неодноразових спроб Росії підірвати демократичні процеси в США таінших країнах»,- підкреслюється в заяві.

Нові санкції запроваджені проти двох офіцерів ФСБ Росії – Єгора Попова таОлексія Суходолова, які були безпосередньо пов’язані із діями двох іншихспівробітників спецслужб Росії - [ Олександра Іонова та Наталії Бурлінової](https://www.ukrinform.ua/rubric-world/3539723-vtrucanna-u-vibori-ssa-zaprovadili-sankcii-se-proti-dvoh-rosian-ta-cotiroh-kompanij.html) . Останнідвоє потрапили до «чорного списку» ще в липні 2022 року.

Зокрема уточнюється, що Попов був головним куратором Іонова, коли тойвиконував завдання зі зловмисного впливу у США та інших країнах. Поповзвітував Суходолову, який також працював з Іоновим над проведенням іноземнихоперацій зловмисного впливу по всьому світу.

**Читайте також:** [ Розшукувало ФБР, а знайшли українські хакери](https://www.ukrinform.ua/rubric-world/3712509-rozsukuvalo-fbr-a-znajsli-ukrainski-hakeri.html)

Як повідомляв Укрінформ, США продовжують викривати керовані Кремлем операціїзловмисного впливу на США, союзників і партнерів. У цьому зв’язку вказується,зокрема, на зусилля РФ щодо вручання у [ вибори](https://www.ukrinform.ua/tag-vibori) , а також поширення дезінформації зметою виправдання агресії проти України та інших дій, спрямованих на підривміжнародного порядку.

Source: [https://www.ukrinform.ua/rubric-world/3726968-stati-vveli-sankcii-proti-spivrobitnikiv-fsb-cerez-vtrucanna-u-vibori.html](https://www.ukrinform.ua/rubric-world/3726968-stati-vveli-sankcii-proti-spivrobitnikiv-fsb-cerez-vtrucanna-u-vibori.html)