# Євросоюз закликав ООН забезпечити повну відповідальність за воєнні злочини Росії в Україні

Authors: Ukrinform (Person)

Publisher: Укринформ (Organization)

Published Time: 2023-06-23T20:51:00+03:00

Modified Time: 2023-06-23T20:51:00+03:00

Description: Європейський Союз закликав міжнародну спільноту в ООН підтримати міжнародні ініціативи, спрямовані на забезпечення повної відповідальності за злочини, вчинені російськими силами та їхніми прибічниками у війні проти України. — Укрінформ.

Images: ['[630_360_14450...](https://static.ukrinform.com/photos/2015_10/thumb_files/630_360_1445002358-2357.jpg)']

Tags: ['Євросоюз', 'Воєнні злочини', 'Радбез ООН', 'Війна з Росією']

Type: Article

<!--METADATA-->

![](../Images/2023-06-23T20-51-00-03-00/630_360_1445002358-2357.jpg)Європейський Союз закликав міжнародну спільноту в ООН підтримати міжнародніініціативи, спрямовані на забезпечення повної відповідальності за злочини,вчинені російськими силами та їхніми прибічниками у війні проти України.

Про це заявив у п’ятницю під час засідання Радбезу ООН постійний представникЄС при Організації посол Олаф Скуг, передає власний кореспондент Укрінформу.

«Європейський Союз твердо відданий забезпеченню повної відповідальності завоєнні злочини та інші серйозні злочини, скоєні у зв’язку з агресивною війною[ Росії ](https://www.ukrinform.ua/tag-rosia) », - заявив представник ЄС.

У цьому зв’язку він підкреслив важливість скоординованих міжнародних ініціативу цій сфері. Дипломат зауважив, що ЄС підтримує створення міжнародноготрибуналу для переслідування злочину агресії, а також вітає створенняМіжнародного центру з кримінального переслідування злочинів агресії в Гаазі.Крім того, він висловив повну підтримку процесу створення міжнародногомеханізму для реєстрації шкоди, заподіяної росіянами.

«ЄС закликає до встановлення справедливого, всеосяжного й тривалого мирувідповідно до Статуту ООН та резолюції Генасамблеї, прийнятої в лютому, атакож незалежності, суверенітету й територіальної цілісності України в межахїї міжнародно визнаних кордонів», - зауважив європейський представник.

У цьому контексті він підкреслив, що такий мир принесе користь усім націям тависловив підтримку мирній формулі президента Зеленського.

«Члени Ради Безпеки повинні розрізняти жертву й агресора в цій загарбницькійвійні. Відповідно до Статуту ООН, Україна має право на самооборону від атакРосії з метою відновлення своєї територіальної цілісності. Вона також маєправо вимагати міжнародної підтримки для таких зусиль», - підкреслив дипломат.

**Читайте також:** [ Кислиця закликав світ серйозно поставитися до загрозиядерного терору на ЗАЕС ](https://www.ukrinform.ua/rubric-ato/3726957-kislica-zaklikav-svit-serjozno-postavitisa-do-zagrozi-adernogo-teroru-na-zaes.html)

Він наголосив, що Європейський Союз готовий підтримувати Україну стільки,скільки буде потрібно.

Як повідомляв Укрінформ, у Нью-Йорку в п’ятницю відбулося засідання РадбезуООН, з питань розвитку ситуації в Україні, у тому числі зокрема наслідківпідриву РФ Каховської греблі та загрози теракту на Запорізькій АЕС.

Source: [https://www.ukrinform.ua/rubric-polytics/3726967-evrosouz-zaklikav-oon-zabezpeciti-povnu-vidpovidalnist-za-voenni-zlocini-rosii-v-ukraini.html](https://www.ukrinform.ua/rubric-polytics/3726967-evrosouz-zaklikav-oon-zabezpeciti-povnu-vidpovidalnist-za-voenni-zlocini-rosii-v-ukraini.html)