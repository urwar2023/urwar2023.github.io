# Імпорт українського збіжжя: у Польщі провели перевірку в 222 компаніях

Authors: Ukrinform (Person)

Publisher: Укринформ (Organization)

Published Time: 2023-06-23T18:00:00+03:00

Modified Time: 2023-06-23T18:00:00+03:00

Description: Податкова адміністрація Польщі за вказівкою прокуратури міста Жешув провела перевірку у 222 компаніях та митних установах країни у справі ввезення українського збіжжя до РП. — Укрінформ.

Images: ['[630_360_16696...](https://static.ukrinform.com/photos/2022_11/thumb_files/630_360_1669632623-529.jpg)']

Tags: ['Імпорт', 'Польща', 'Україна', 'Зерно']

Type: Article

<!--METADATA-->

![](../Images/2023-06-23T18-00-00-03-00/630_360_1669632623-529.jpg) Податковаадміністрація Польщі за вказівкою прокуратури міста Жешув провела перевірку у222 компаніях та митних установах країни у справі ввезення українського збіжжядо РП.

Про це заявила речниця регіональної прокуратури у Жешуві Ганна Бєрнат-Ложанська, передає Укрінформ із посиланням на [ Rmf24.pl](https://www.rmf24.pl/fakty/polska/news-zboze-z-ukrainy-w-polsce-przeszukano-222-firmy-i-agencje,nId,6859081#crp_state=1) .

“Проведено 222 обшуки в офісах компаній-імпортерів зерна та митних установахпо всій країні”, - заявила Бєрнат-Ложанська.

За її словами, у результаті цих заходів було вилучено фінансову табухгалтерську документацію, докази прикордонних перевірок, носії інформації,ділову кореспонденцію, а також понад 1 тис. тонн збіжжя, яке, ймовірно,заявлене в митних деклараціях.

**Читайте також:** [ Блінкен і Гуттереш обговорили взаємодію на тлі погроз РФвийти із « **зерно** вої угоди» ](https://www.ukrinform.ua/rubric-economy/3726570-blinken-i-gutteres-obgovorili-vzaemodiu-na-tli-pogroz-rf-vijti-iz-zernovoi-ugodi.html)

Прокуратура Жешува включила до розслідування усі провадження, які ранішепроводили інші прокуратури з усієї країни, а також інформацію, підготовленумитними та податковими службами. Слідчі розслідують усі випадки зловживаньщодо якості українського зерна, яке імпортувалося як технічне чи промислове імогло бути використане для їжі чи корму тварин.

Як зауважила речниця прокуратури, імпортери, заявляючи про цільовевикористання зерна на технічні потреби, розраховували, що оминуть процедури тауникнуть перевірок спеціалістів інспекцій, які здійснюють контроль за цієюпродукцією.

Як повідомлялося, у травні 2023 року Єврокомісія заборонила імпорт пшениці,кукурудзи, ріпаку та соняшнику з України до Болгарії, Угорщини, Польщі,Словаччини та Румунії за наполяганням цих країн. 5 червня дію заборони будопродовжено до 15 вересня 2023 року.

**Читайте також:** [ Єврокомісія продовжила до вересня заборону на імпортукраїнського **збіжжя** до ЄС — ЗМІ ](https://www.ukrinform.ua/rubric-economy/3718383-evrokomisia-prodovzila-do-veresna-zaboronu-na-import-ukrainskogo-zbizza-do-es-zmi.html)

Польща призупиняла транзит продукції українського АПК через свою територію,однак поновила його з 21 квітня.

Варшава сподівається, що заборону на імпорт українського збіжжя будепродовжено і після 15 вересня, а також, що до переліку заборонених продуктівбуде додано деякі інші види продуктів з України.

Одним з аргументів Варшави для заборони імпорту українського збіжжя до Польщібуло ввезення технічного зерна, яке продавалося згодом як споживче, а такожзасилля польського ринку українським зерном, від чого страждали польськіаграрії.

Source: [https://www.ukrinform.ua/rubric-economy/3726892-import-ukrainskogo-zbizza-u-polsi-proveli-perevirku-v-222-kompaniah.html](https://www.ukrinform.ua/rubric-economy/3726892-import-ukrainskogo-zbizza-u-polsi-proveli-perevirku-v-222-kompaniah.html)