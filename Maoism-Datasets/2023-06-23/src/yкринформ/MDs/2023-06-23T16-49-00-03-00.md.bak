# Цьогоріч тривога українців переросла в емоційне виснаження та апатію

Authors: Ukrinform (Person)

Publisher: Укринформ (Organization)

Published Time: 2023-06-23T16:49:00+03:00

Modified Time: 2023-06-23T16:49:00+03:00

Description: Повномасштабна війна впливає на планування українцями майбутнього, ключовими питаннями залишаються безпека і занепокоєння через невизначеність. — Укрінформ.

Images: ['[630_360_16875...](https://static.ukrinform.com/photos/2023_06/thumb_files/630_360_1687527112-902.jpg)']

Tags: ['Стрес', 'Війна з Росією', 'Психічне здоров’я', 'дослідження']

Type: Article

<!--METADATA-->

![](../Images/2023-06-23T16-49-00-03-00/630_360_1687527112-902.jpg)Повномасштабна війна впливає на планування українцями майбутнього, ключовимипитаннями залишаються безпека і занепокоєння через невизначеність.

Це засвідчує проведене центром Cedos дослідження "Рік повномасштабної [ війни](https://www.ukrinform.ua/tag-vijna) в Україні: думки, переживання, дії",презентація якого відбулася в Укрінформі.

"Метою дослідження було зафіксувати, описати й узагальнити досвіди переживаннявійни в Україні, а також тенденції зміни переживань у часі", - зазначилакоординатор проєктів, старший аналітик Cedos Олена Сирбу.

![](../Images/2023-06-23T16-49-00-03-00/1687527041-918.jpg)

За її словами, опитування є п’ятим від початку війни та ґрунтується на п’ятьохвимірах життя: тілесному, що містить питання повсякдення та побуту,психологічному, соціальному, економічному і публічному.

Згідно з результатами дослідження, опитані частіше звертаються думками вмайбутнє, аніж у минуле - порівняно з попередніми опитуваннями. Ключовимипитаннями для людей залишаються безпека - власна і рідних, занепокоєння щодоневизначеності майбутнього.

За висновком фахівців, протягом трьох місяців повномасштабного вторгненняукраїнці почали адаптуватися до воєнної ситуації. Повітряні тривогисприймаються вже як "нова норма".

Тривога та напруження у громадян, що спостерігалося на початкуповномасштабного вторгнення, у 2023 році переросли в емоційне виснаження таапатію. За словами аналітика Cedos Єлизавети Хассай, деякі респондентипідкреслили, що намагалися зосередитися та опанувати емоції для продуктивнішоїроботи. Нині у респондентів зберігаються труднощі з плануванням майбутнього.

![](../Images/2023-06-23T16-49-00-03-00/1687527089-178.jpg)

У соціальному вимірі основні проблеми стосувалися розлуки з рідними та бракуживого спілкування, що також провокувало тривожність, сум, страх, самотністьта ізольованість. Найскладніша була ситуація у людей, близькі яких перебувалина окупованих територіях чи поблизу лінії фронту, де зв'язок із рідними бувнестабільним.

**Читайте також:** [ В Україні 75% дітей мають ознаки когнітивного стресу](https://www.ukrinform.ua/rubric-society/3660427-v-ukraini-75-ditej-maut-oznaki-kognitivnogo-stresu.html)

В економічній сфері українці найбільш чутливо сприймали збільшення цін нахарчі, пошук нової роботи через переїзд.

"Опитані стали працювати більше, ніж зазвичай. Також були змушені затягувативиконання робочих завдань через повітряні тривоги й обстріли, що негативновпливало на кінцевий продукт, а відповідно прибуток. Все це призвело дозбільшення стресу та напруги для самозайнятих працівників", - сказала Хассай.

У публічній галузі, за словами експертів, громадяни назвали свій звʼязок зУкраїною більш усвідомленим і вираженим, ніж раніше, вони відчувають гордістьі любов до країни.

Аналітики центру Cedos опитали 435 респондентів протягом березня – лютого 2023року.

**Читайте також:** [ Понад 70% українців живуть із відчуттям напруженості йстресу - Зеленська ](https://www.ukrinform.ua/rubric-society/3683261-ponad-70-ukrainciv-zivut-iz-vidcuttam-napruzenosti-j-stresu-zelenska.html)

Загалом проведено п'ять хвиль дослідження від початку повномасштабноговторгнення. Зокрема, [ перше дослідження](http://cedos.org.ua/researches/pershi-dni-povnomasshtabnoyi-vijny-v-ukrayini-dumky-perezhyvannya-diyi-analitychna-zapyska-z-pershymy-rezultatamy-doslidzhennya/) відбулося у перші два тижні після 24 лютого 2022 року, утравні 2022 року - [ друга хвиля ](http://cedos.org.ua/researches/try-misyaczi-povnomasshtabnoyi-vijny-v-ukrayini-dumky-perezhyvannya-diyi/) . [Третя хвиля ](http://cedos.org.ua/researches/shist-misyacziv-povnomasshtabnoyi-vijny-v-ukrayini-dumky-perezhyvannya-diyi/) стартувала усерпні 2022 року, [ четверта ](http://cedos.org.ua/researches/devyat-misyacziv-povnomasshtabnoyi-vijny-v-ukrayini-dumky-perezhyvannya-diyi/) \- улистопаді 2022 року.

Cedos – незалежний аналітичний центр і спільнота, що працює над питаннямисоціального розвитку з 2010 року. Метою центру є пошук системних причинсоціальних проблем і варіантів їх вирішення.

Source: [https://www.ukrinform.ua/rubric-society/3726846-cogoric-trivoga-ukrainciv-pererosla-v-emocijne-visnazenna-ta-apatiu.html](https://www.ukrinform.ua/rubric-society/3726846-cogoric-trivoga-ukrainciv-pererosla-v-emocijne-visnazenna-ta-apatiu.html)