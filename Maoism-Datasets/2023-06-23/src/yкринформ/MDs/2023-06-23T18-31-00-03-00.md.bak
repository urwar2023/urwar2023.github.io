# Заступниця генсека ООН розповіла на Радбезі про наслідки підриву Каховської греблі

Authors: Ukrinform (Person)

Publisher: Укринформ (Organization)

Published Time: 2023-06-23T18:31:00+03:00

Modified Time: 2023-06-23T18:31:00+03:00

Description: Найзначніше руйнування цивільної інфраструктури під час російської війни проти України відбулося 6 червня, коли було зруйновано греблю Каховської ГЕС. — Укрінформ.

Images: ['[630_360_16875...](https://static.ukrinform.com/photos/2023_06/thumb_files/630_360_1687539858-427.jpeg)']

Tags: ['ООН', 'Теракт', 'Радбез ООН', 'Каховська ГЕС', 'Війна з Росією']

Type: Article

<!--METADATA-->

![](../Images/2023-06-23T18-31-00-03-00/630_360_1687539858-427.jpeg)Найзначніше руйнування цивільної інфраструктури під час російської війни протиУкраїни відбулося 6 червня, коли було зруйновано греблю Каховської ГЕС.

Про це заявила на засіданні Ради Безпеки ООН у п’ятницю заступницягенерального секретаря ООН з політичних питань Розмарі Дікарло, повідомляєкореспондент Укрінформу.

«Хоча точні обставини залишаються неясними, ця катастрофа матиме серйознінегативні наслідки», – заявила вона.

За словами Дікарло, затоплено десятки населених пунктів, постраждали тисячілюдей, при цьому десятки загинули.

Вона нагадала, що Каховське водосховище, яке було джерелом питної водищонайменше для 700 тис. осіб, втратило 70% своєї місткості.

«Зростають побоювання, що паводкові води можуть перенести міни в ранішерозміновані райони, що ще більше поставить під загрозу життя людей.Пошкодження каналізаційних систем і нестача чистої води підвищили ризикзахворювань, що передаються через воду», – додала вона.

**Читайте також:** [ РФ фактично повністю контролює Секретаріат **ООН** , депрацюють майже 400 росіян – Єльченко ](https://www.ukrinform.ua/rubric-polytics/3726799-rf-fakticno-povnistu-kontrolue-sekretariat-oon-de-pracuut-majze-400-rosian-elcenko.html)

Заступниця Генсека також наголосила на шкоді, яку завдала катастрофасільськогосподарським землям та сектору виробництва продуктів харчування. ООНвже розпочала оцінку масштабів шкоди, завданої навколишньому середовищу,зазначила вона.

«Ми глибоко стурбовані повідомленнями про те, що евакуйовані цивільні особи таперсонал рятувальних служб зазнавали обстрілів», – сказала Дікарло.

Вона наголосила, що ООН не має доступу на тимчасово окуповані території.

«Ми закликаємо російську владу діяти відповідно до своїх зобов'язань зміжнародного гуманітарного права і забезпечити безпечний і безперешкоднийдоступ до всіх постраждалих районів. У допомозі не можна відмовляти людям, якіїї потребують», – сказала вона.

За словами Дікардо, в ООН також «стурбовані повідомленнями про пошкодженнянайбільшого у світі аміакопроводу Тольятті – Одеса в Харківській області».

**Читайте також:** [ П’ять країн закликали генсека **ООН** розслідуватипередачу іранських дронів Росії ](https://www.ukrinform.ua/rubric-ato/3726901-pat-krain-zaklikali-genseka-oon-rozsliduvati-peredacu-iranskih-droniv-rosii.html)

Як повідомляв Укрінформ, у п’ятницю Рада Безпеки [ ООН](https://www.ukrinform.ua/tag-oon) обговорює ситуацію в Україні у зв’язку зросійською війною.

Російські війська в ніч проти 6 червня здійснили підрив Каховської ГЕС, чимвикликали масштабну техногенну катастрофу. Внаслідок підриву машинної зализсередини станцію повністю зруйновано. Збитки, яких зазнала Україна внаслідокпідриву окупантами Каховської ГЕС, складають близько $1,5 мільярда, і це нефінальна сума.

Source: [https://www.ukrinform.ua/rubric-ato/3726907-zastupnica-genseka-oon-rozpovila-na-radbezi-pro-naslidki-pidrivu-kahovskoi-grebli.html](https://www.ukrinform.ua/rubric-ato/3726907-zastupnica-genseka-oon-rozpovila-na-radbezi-pro-naslidki-pidrivu-kahovskoi-grebli.html)