# Придатні до використання укриття можуть вмістити лише 43% населення України – МВС

Authors: Ukrinform (Person)

Publisher: Укринформ (Organization)

Published Time: 2023-06-23T22:09:00+03:00

Modified Time: 2023-06-23T22:09:00+03:00

Description: Придатні до використання укриття становлять 77% від загальної кількості бомбосховищ і здатні вмістити 43% населення України. — Укрінформ.

Images: ['[630_360_16858...](https://static.ukrinform.com/photos/2023_06/thumb_files/630_360_1685871364-376.jpg)']

Tags: ['Клименко', 'Укриття', 'Війна з Росією', 'Єдині новини']

Type: Article

<!--METADATA-->

![](../Images/2023-06-23T22-09-00-03-00/630_360_1685871364-376.jpg) Придатнідо використання укриття становлять 77% від загальної кількості бомбосховищ іздатні вмістити 43% населення України.

Про це розповів міністр внутрішніх справ Ігор Клименко в ефірі телемарафону«Єдині новини», повідомляє Укрінформ.

«Цифри дійсно невтішні. Тільки 77%, а у цифровому еквіваленті це 47 тисячоб’єктів укриття, які готові до прийняття громадян і для виконання своїхфункцій. 23% відповідно абсолютно не готові до цього... Тільки 43% нашогонаселення може укритися в цих 77% придатних укриттів», - зазначив він.

**Читайте також:** **[ Зеленський доручив Клименку провести роз'яснювальнуроботу з населенням щодо ризиків на ЗАЕС ](https://www.ukrinform.ua/rubric-society/3726541-zelenskij-doruciv-klimenku-provesti-rozasnuvalnu-robotu-z-naselennam-sodo-rizikiv-na-zaes.html) **

Урядовець нагадав, що комісія з перевірки бомбосховищ працювала з 1 до 10червня.

За його словами, МВС, Нацполіцією, ДСНС підготовлено реєстр усіх укриттівразом з фото, відео, указанням відповідальних осіб.

«Усі керівники місцевих органів влади, військових адміністрацій, суб’єктигосподарювання саме в поліції можуть подивитися, у якому стані і які укриттязнаходяться на ввіреній ним території і відповідно вжити заходів», - пояснивКлименко.

**Читайте також:** **[ В Україні проведуть навчання з розгортанням блокпостів,де перевірятимуть радіацію ](https://www.ukrinform.ua/rubric-society/3726751-v-ukraini-provedut-navcanna-z-rozgortannam-blokpostiv-de-pereviratimut-radiaciu.html) **

Він також проінформував, що на засіданні РНБО було внесено пропозиціїрозробити зміни до Кримінального кодексу України щодо посиленнявідповідальності за неналежне утримання об’єктів укриття і до Кодексу проадміністративні правопорушення щодо збільшення штрафів.

Крім того, міністр зауважив, що на Радбезі обговорювалась і безпека у місцяхзупинки транспорту, біля торгових центрів та ще низка питань, спрямованих намаксимальне збереження життя та здоров’я людей, починаючи від оповіщення просигнали повітряної тривоги, закінчуючи вказівниками місць **[ укриття](https://www.ukrinform.ua/tag-ukritta) ** .

Як повідомляв Укрінформ, після загибелі в Києві трьох людей через неможливістьпотрапити в укриття під час ворожого обстрілу Президент Володимир Зеленськийдоручив провести повну ревізію всіх захисних споруд у самій столиці та по всійкраїні.

**Читайте також:** **[ В Україні перевірили 63 000 укриттів: Шмигаль розповів,скільки придатні до використання ](https://www.ukrinform.ua/rubric-society/3726954-v-ukraini-perevirili-63-000-ukrittiv-smigal-rozpoviv-skilki-pridatni-do-vikoristanna.html) **

На засіданні 23 червня Рада національної безпеки й оборони доручила КабінетуМіністрів, обласним і місцевим органам влади вжити заходів для притягнення додисциплінарної відповідальності осіб, під відповідальністю яких перебуваютьукриття в незадовільному стані, та забезпечити системні перевірки сховищстратегічного значення.

Source: [https://www.ukrinform.ua/rubric-society/3727001-pridatni-do-vikoristanna-ukritta-mozut-vmistiti-lise-43-naselenna-ukraini-mvs.html](https://www.ukrinform.ua/rubric-society/3727001-pridatni-do-vikoristanna-ukritta-mozut-vmistiti-lise-43-naselenna-ukraini-mvs.html)