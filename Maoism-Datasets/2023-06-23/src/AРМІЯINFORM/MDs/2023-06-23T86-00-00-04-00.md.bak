# Хай перемога України та успішна трансформація державних інституцій будуть найкращим вшануванням памʼяті всіх наших загиблих Героїв — звернення Президента України

Author: ['АРМІЯINFORM']

Time: 2023-06-23T86:00:00-04:00

Description: Бажаю здоровʼя, шановні українці!    Підсумки цього насиченого дня.    Нарада за... Война с Украиной 2022, Война с Украиной последние новости сегодня, Новости война с Украиной 2022 последние на сегодня, Будет ли война между Украиной и Россией и когда, Война с Украиной в 2022 году будет или нет,  Будет ли война с Украиной в ближайшее время что говорят,  Война с Украиной новости,  Новости Украины сегодня,  Украинские новости в украинских СМИ на русском

Images: ['[2e13a22f447d0ada478d741f93cc64b6_1687527999_extra_large-1.jpeg](https://armyinform.com.ua/wp-content/uploads/2023/06/2e13a22f447d0ada478d741f93cc64b6_1687527999_extra_large-1.jpeg)']

Tags: ['STOPRUSSIA', 'ВОЛОДИМИР ЗЕЛЕНСЬКИЙ']

Category: News

<!--METADATA-->

![](../Images/2023-06-23T86-00-00-04-00/2e13a22f447d0ada478d741f93cc64b6_1687527999_extra_large-1.jpeg)

**_Бажаю здоровʼя, шановні українці!_**

Підсумки цього насиченого дня.

Нарада за результатами Лондонської конференції з відновлення України –потужний захід, хороші здобутки для нашої держави. Підтримка від ВеликоїБританії, США, Євросоюзу дуже вагома. Програми довготермінової підтримки наперспективу, на роки вперед. Близько пʼяти сотень світових компаній, сильнихкомпаній, мають інтерес до інвестицій в Україну. Чітка підтримка членстваУкраїни у Євросоюзі: політично нас уже так сприймають – як члена Євросоюзу.Окремо ведемо роботу над механізмом конфіскації активів держави-терориста таповʼязаних із нею осіб. Я дякую всім, хто готував конференцію та брав участь уїї роботі, це справді важливо.

Дуже змістовне засідання РНБО сьогодні було. Щодо нього я вже окремо звітував.Щойно провів і засідання Ставки. Дуже важливий пункт нашого обговорення наСтавці – теж справедливість. Те, що стосується військкомів, зокрема скандалуз… діячем в Одесі. Цієї людини точно не має бути в системі комплектуванняЗбройних Сил, дуже неприємно, відверто аморально й неправильно, що ця людинапопри все залишалася на своїй посаді. Доручив Головкому Залужному прибрати цюлюдину з посади. І першому заступнику міністра оборони України Павлюкудоручено організувати перевірку всієї цієї системи військкомів. Шкода, щоувагу й час Ставки доводиться зараз витрачати ще й на такі питання.

Звичайно, дуже детально розглянули ситуацію на передовій – усі основнінапрямки, постачання боєприпасів, артилерія… Все, що потребує уваги Ставки насьогодні. Доповідали командувачі – генерали Залужний, Сирський, Тарнавський,Москальов, віце-адмірал Неїжпапа, генерал Малюк, урядовці. Всі.

Мав честь привітати з випуском офіцерів наших військових навчальних закладів…Одразу шести вишів. Харківського національного університету Повітряних Сил,Військового інституту танкових військ Харківської політехніки, Військовогоінституту Київського університету імені Шевченка, Військового інститутутелекомунікацій та інформатизації імені Героїв Крут, Української військово-медичної академії та кафедри військової підготовки Національного університетубіоресурсів і природокористування України. Дякую кожному й кожній, хто обираєдля себе бути українським офіцером, і бажаю двох абсолютно фундаментальнихречей: якнайбільше знищити окупантів і якнайшвидшої перемоги.

І ще дві речі.

Сьогодні в нашій державі відзначається День державної служби. День тих людей,без сумлінності яких не буває ефективної держави. Звичайно, нам ще требабагато зробити, щоб державна служба в Україні наблизилася до тих взірців, наякі ми орієнтуємось у своїй політиці. Але зараз я хочу подякувати всім тимнашим людям, які за наявних умов і за наявних ресурсів у державі роблять усе,що від них залежить, щоб держава була ефективною. Дякую вам! Кожному й кожній!І вітаю з Днем державної служби України.

І, звичайно, фронт. Знати наших героїв, бути їм вдячними – це обовʼязково.

Хочу сьогодні особливо відзначити воїнів нашої 35-ї окремої бригади морськоїпіхоти. Бригади, яка виконує надзвичайно важкі завдання. Хлопців, які воюютьсаме так, як і мають воювати українські воїни. Старший матрос ВʼячеславІмангулов та молодший лейтенант Сергій Пєнов – дякую, хлопці, за вашу зразковуміцність та відвагу в боях на Донеччині. Саме такими й мають бути наші воїни,українські воїни. Молодці!

І прошу кожного й кожну: будь ласка, вшануйте памʼять двох наших десантників«Тридцятьпʼятки». Особливо хоробрих, особливо сильних. Вони віддали життя занашу державу, за наших людей саме зараз – у боях у червні, і Україна має їхпамʼятати. Капітан Іван Коцур… Вічна памʼять! Старший лейтенант ОлександрКазанджі… Вічна памʼять! Хай перемога України в цій війні та успішнатрансформація наших державних інституцій у такі ж сильні та ефективні, якими єнаші воїни, – хай це буде найкращим вшануванням памʼяті всіх наших героїврізних часів, які боролися й загинули заради свободи та сили України!

**_Слава Україні!_**

Джерело: [офіційне інтернет-представництво Президента України](https://www.president.gov.ua/news/haj-peremoga-ukrayini-ta-uspishna-transformaciya-derzhavnih-83777?fbclid=IwAR3h83A7_G23ltwe4f4MLMDIvUT4k59VpMkfG50noCGnWyFaBGmXs2FNjfY)

Source: [https://armyinform.com.ua/2023/06/23/haj-peremoga-ukrayiny-ta-uspishna-transformacziya-derzhavnyh-instytuczij-bude-najkrashhym-ushanuvannyam-pam%ca%bcyati-vsih-nashyh-geroyiv-zvernennya-prezydenta-volodymyra-zelenskogo/](https://armyinform.com.ua/2023/06/23/haj-peremoga-ukrayiny-ta-uspishna-transformacziya-derzhavnyh-instytuczij-bude-najkrashhym-ushanuvannyam-pam%ca%bcyati-vsih-nashyh-geroyiv-zvernennya-prezydenta-volodymyra-zelenskogo/)