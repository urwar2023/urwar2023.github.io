<html>
<head><style>img{height: auto; width: auto\9; width:100%;}</style></head>
<body>
<h1>«Безпека — перший пріоритет» — звернення Глави держави за підсумками засідання РНБО</h1>
<p>Author: ['АРМІЯINFORM']</p>
<p>Time: 2023-06-23T89:00:00-04:00</p>
<p>Description: Бажаю здоровʼя, шановні українці!    Провів засідання РНБО. Три питання порядку денного.... Война с Украиной 2022, Война с Украиной последние новости сегодня, Новости война с Украиной 2022 последние на сегодня, Будет ли война между Украиной и Россией и когда, Война с Украиной в 2022 году будет или нет,  Будет ли война с Украиной в ближайшее время что говорят,  Война с Украиной новости,  Новости Украины сегодня,  Украинские новости в украинских СМИ на русском</p>
<p>Images: ['<a href="https://armyinform.com.ua/wp-content/uploads/2023/06/2e13a22f447d0ada478d741f93cc64b6_1687527999_extra_large.jpeg">2e13a22f447d0ada478d741f93cc64b6_1687527999_extra_large.jpeg</a>']</p>
<p>Tags: ['STOPRUSSIA', 'АГРЕСІЯ РФ', 'ВОЛОДИМИР ЗЕЛЕНСЬКИЙ', 'ВТОРГНЕННЯ РФ', 'РНБО']</p>
<p>Category: News</p>
<!--METADATA-->

<p><img alt="" src="../Images/AРМІЯINFORM/2023-06-23T89-00-00-04-00/2e13a22f447d0ada478d741f93cc64b6_1687527999_extra_large.jpeg" /></p>
<p><em><strong>Бажаю здоровʼя, шановні українці!</strong></em></p>
<p>Провів засідання РНБО. Три питання порядку денного. Найважливіше: міністриКлименко та Камишін представили перші зведені підсумки перевірки укриттів урегіонах нашої держави: Клименко – по всій країні, Камишін – щодо Києва.Загалом сьогодні розглянули ситуацію з укриттями в областях, районах, містах,які ворог тероризує найбільш інтенсивно.</p>
<p>Висновки невтішні. Майже по всій країні. Це і Київ, і Запоріжжя, і Харків, іДніпро, і Конотоп, і Біла Церква, і багато інших міст. Особливо цинічна таганебна ситуація в тих містах, які мають значний фінансовий ресурс, але, нажаль, – інші пріоритети. Кадрові рішення будуть.</p>
<p>Доступні та надійні укриття по всій країні мають бути й будуть пріоритетом длякерівників усіх рівнів. Безпека – перший пріоритет.</p>
<p>Генеральний прокурор поінформував РНБО про позовну роботу органів прокуратуридля повернення приміщень укриттів, які були незаконно виведені з власностігромад. На сьогодні – вже понад 400 таких позовів по країні, робота триває.</p>
<p>Прем’єр-міністр Шмигаль доповів також щодо складної ситуації зі станом мостіві мостових переходів. Найбільші міста, зокрема Київ. Стан відвертонебезпечний. Є рішення РНБО створити комісію з перевірки всіх мостів,шляхопроводів по всій країні. Відповідальний за перевірку віце-премʼєр-міністрКубраков.</p>
<p>Другий пункт порядку денного – суди.</p>
<p>Віце-прем’єр-міністр Стефанішина поінформувала РНБО щодо проміжної усноїоцінки Єврокомісією нашого інституційного прогресу, зокрема це стосуєтьсясудової реформи.</p>
<p>Зроблено справді багато. Але розглядаємо це лише як необхідну основу для нашихвласних зобов’язань перед українцями щодо справедливості. Очевидно, що кейсуже колишнього голови Верховного Суду та інші такі ситуації в судовій системівимагають жорсткішої державної політики стосовно вимог до суддів, до всіх, хтопрацює в системі правосуддя, та їхньої відповідальності за порушення. Закорупційні порушення.</p>
<p>Верховна Рада України зверталася до РНБО. Сьогодні ми звернення розглянули.Доповідали Голова Верховної Ради Стефанчук Руслан, голова комітету парламентуз питань правової політики пан Маслов.</p>
<p>Отже, пропозиції. Посилити кримінальну відповідальність за корупційніправопорушення у сфері правосуддя. І щоб це було відчутно. Від 10 до 15 роківіз конфіскацією майна. І щоб це стосувалося тих, хто вимагає гроші, хто берегроші, хто тримає цю систему корупції на всіх її ланках.</p>
<p>Наступне. Мають бути перевірки доброчесності суддів. І не лише передпризначенням на посаду. Час може, на жаль, змінювати людей, щодо яких напочатку роботи в судах був позитивний висновок. І вважаю, що варто перевіряти,зокрема, з використанням детектора брехні.</p>
<p>Дуже важливо: маємо посилити і роль суду присяжних, розширити випадки йогозастосування в Україні. І це не лише про народовладдя, це про те, щобсправедливості стало більше.</p>
<p>Окремо обговорили питання про захист прав бізнесу та інвесторів у судах. Цефундаментальне завдання. Сильна економіка – це захищені інвестиції, цегарантований захист права власності. І це має бути. Якщо потрібен окремиймеханізм, який захищатиме бізнес, права інвесторів, то маємо це забезпечити.Відповідні пропозиції є.</p>
<p>Звичайно, обговорили завдання, які маємо виконати до кінця року, щоб повністюреалізувати кожну рекомендацію Єврокомісії для початку переговорів про вступ уЄвросоюз. За кожним таким напрямком РНБО дала необхідні протокольні доручення.Впевнений, усі їх реально виконати.</p>
<p>Сьогодні рівно рік, як Україна набула статус кандидата на вступ у Євросоюз, іцьогоріч мета – розпочати переговори щодо членства. Україна свою частинуроботи точно зробить.</p>
<p><em><strong>Слава Україні!</strong></em></p>
<p><em>Джерело:<a href="https://www.president.gov.ua/news/bezpeka-pershij-prioritet-zvernennya-prezidenta-ukrayini-za-83769">Офіс Президента України</a></em></p>
<p>Source: <a href="https://armyinform.com.ua/2023/06/23/bezpeka-pershyj-priorytet-zvernennya-glavy-derzhavy-za-pidsumkamy-zasidannya-rnbo/">https://armyinform.com.ua/2023/06/23/bezpeka-pershyj-priorytet-zvernennya-glavy-derzhavy-za-pidsumkamy-zasidannya-rnbo/</a></p>
</body>
</html>