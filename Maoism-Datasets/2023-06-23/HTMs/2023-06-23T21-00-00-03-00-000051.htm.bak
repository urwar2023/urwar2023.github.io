<html>
<head><style>img{height: auto; width: auto\9; width:100%;}</style></head>
<body>
<h1>FATF не включила Росію до «чорного списку» на вимогу України – у Мінфіні відреагували</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-06-23T21:00:00+03:00</p>
<p>Modified Time: 2023-06-23T21:00:00+03:00</p>
<p>Description: Мінфін України не погоджується з рішенням Міжнародної групи з протидії відмиванню брудних грошей (Financial Action Task Force, FATF) не вживати подальших заходів проти Росії, незважаючи на збільшення кількості порушень стандартів цієї організації. — Укрінформ.</p>
<p>Images: ['<a href="https://static.ukrinform.com/photos/2023_02/thumb_files/630_360_1677241298-478.png">630_360_16772...</a>']</p>
<p>Tags: ['Мінфін', 'Росія', 'Чорний список', 'FATF']</p>
<p>Type: Article</p>
<!--METADATA-->

<p><img alt="" src="../Images/yкринформ/2023-06-23T21-00-00-03-00/630_360_1677241298-478.png" /> МінфінУкраїни не погоджується з рішенням Міжнародної групи з протидії відмиваннюбрудних грошей (Financial Action Task Force, FATF) не вживати подальшихзаходів проти Росії, незважаючи на збільшення кількості порушень стандартівцієї організації.</p>
<p>Як передає Укрінформ, про це повідомила <a href="https://www.mof.gov.ua/uk/news/ministry_of_finance_of_ukraine_disagrees_with_the_decision_of_fatf_not_to_blacklist_russia-4074"> пресслужба Мінфіну</a>.</p>
<p>У міністерстві нагадали, що після призупинення членства Росії в FATF у лютому2023 року вона активізувала діяльність, пов'язану з відмиванням грошей,фінансуванням тероризму та розповсюдженням зброї масового знищення, а такожухиленням від санкцій. Кремль поглибив співпрацю з державами, внесеними до“чорного списку” FATF: торгівля зброєю та паливом з Північною Кореєю всуперечсанкціям <a href="https://www.ukrinform.ua/tag-oon"> ООН </a> , побудова міцнішихзв'язків з Іраном, продаж винищувачів, купівля безпілотників для атак наУкраїну та співпраця банківських систем двох країн.</p>
<p>"FATF було відомо про збільшення кількості порушень з боку Росії, але напленарному засіданні, яке відбулося в Парижі цього тижня, було прийняторішення не вносити країну до “чорного списку”. Міністерство фінансів розумієскладність досягти консенсусу серед широкого кола членів FATF. Однак існуєризик, що це рішення може спровокувати Росію ще більше підривати глобальнуфінансову безпеку", - йдеться у повідомленні.</p>
<p><strong>Читайте також:</strong> <a href="https://www.ukrinform.ua/rubric-economy/3723342-ukraina-pracue-nad-vklucennam-rosii-do-cornogo-spisku-fatf-nacbank.html"> Україна працює над включенням Росії до «чорного списку»<strong>FATF</strong> - Нацбанк </a></p>
<p>Міністерство фінансів України та Державна служба фінансового моніторингуУкраїни заявили, що продовжуватимуть діалог з FATF та її членами щодо ризиків,які створює РФ, та "працюватимуть над тим, щоб досягти більш справедливоїреакції".</p>
<p>"Росія чітко відповідає критеріям для внесення до “чорного списку”, і ми незгодні з рішенням FATF не включати її до нього. Необхідна консолідованапозиція міжнародної спільноти, щоб протистояти загрозі цілісності світовоїфінансової системи з боку Росії та змусити її відмовитися від кричущихпорушень міжнародних норм та стандартів FATF", - зазначив після оголошеннярішення FATF міністр фінансів України Сергій Марченко.</p>
<p>Як повідомлялось, FATF - міжурядова організація, заснована G7 для розробкиполітики боротьби з відмиванням грошей, фінансуванням тероризму тафінансуванням розповсюдження зброї масового знищення.</p>
<p>У березні та квітні 2022 року FATF опублікувала публічну заяву про те, щоросійське вторгнення в Україну суперечить основним принципам FATF, спрямованимна сприяння безпеці, захисту та цілісності світової фінансової системи.</p>
<p><strong>Читайте також:</strong> <a href="https://www.ukrinform.ua/rubric-world/3713133-moskva-tisne-na-indiu-ta-insi-kraini-sob-ii-ne-vnesli-do-cornogo-spisku-fatf-bloomberg.html"> Росія тисне на Індію та інші країни, щоб її не внесли дочорного списку <strong>FATF</strong> - Bloomberg </a></p>
<p>У червні 2022 року FATF оголосила, що Росія більше не може займати керівні чиконсультативні посади або брати участь у прийнятті рішень щодо встановленнястандартів, процесів експертної оцінки FATF, управління та питань членства.</p>
<p>У жовтні 2022 року FATF наклала додаткові обмеження на Росію, зокремазаборонила їй брати участь у всіх поточних і майбутніх проєктах та засіданняхFATF та її регіональних партнерських органів.</p>
<p>У лютому 2023 року, у зв’язку з повідомленнями про торгівлю Росією зброєю зюрисдикціями, що перебувають під санкціями ООН, а також зловмисноюкіберактивностю та триваючим вторгненням в Україну, <a href="https://www.ukrinform.ua/rubric-economy/3674628-fatf-prizupinila-clenstvo-rosii.html"> FATF оголосила про своєрішення призупинити членство Росії </a> .</p>
<p>Source: <a href="https://www.ukrinform.ua/rubric-economy/3726973-fatf-ne-vklucila-rosiu-do-cornogo-spisku-na-vimogu-ukraini-u-minfini-vidreaguvali.html">https://www.ukrinform.ua/rubric-economy/3726973-fatf-ne-vklucila-rosiu-do-cornogo-spisku-na-vimogu-ukraini-u-minfini-vidreaguvali.html</a></p>
</body>
</html>