<html>
<head><style>img{height: auto; width: auto\9; width:100%;}</style></head>
<body>
<h1>Представники Посольства у Грузії зустрілися з українськими дітьми, які постраждали від нападу РФ</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-06-23T17:04:00+03:00</p>
<p>Modified Time: 2023-06-23T17:04:00+03:00</p>
<p>Description: Представники Посольства України та Альянсу грузинсько-української дружби 23 червня зустрілися з українськими дітьми, які прибули на відпочинок до Грузії. — Укрінформ.</p>
<p>Images: ['<a href="https://static.ukrinform.com/photos/2023_06/thumb_files/630_360_1687528668-400.jpg">630_360_16875...</a>']</p>
<p>Tags: ['Діти', 'Грузія', 'Посольство', 'Війна з Росією']</p>
<p>Type: Article</p>
<!--METADATA-->

<p><img alt="" src="../Images/yкринформ/2023-06-23T17-04-00-03-00/630_360_1687528668-400.jpg" />Представники Посольства України та Альянсу грузинсько-української дружби 23червня зустрілися з українськими дітьми, які прибули на відпочинок до Грузії.</p>
<p>Як передає Укрінформ, про це у <a href="https://www.facebook.com/permalink.php?story_fbid=pfbid02AH9Azsrvx9PEADh8tRR6LtRgJhVLf5uSqmJ6kqfw2ezRsJ52oQFApP3hCBn8VxVhl&amp;id=100068681860471"> Фейсбуці</a>повідомило Посольство України в Грузії.</p>
<p><img alt="" src="../Images/yкринформ/2023-06-23T17-04-00-03-00/1687528667-141.jpg" /></p>
<p>Присутні побажали дітям, які постраждали через варварську війну Росії протиУкраїни та перебувають у Грузії з 16 червня по 26 липня разом ізсупроводжуючими особами, незабутніх вражень і цікавих пригод в гостиннійГрузії, нових друзів, а також успіхів у навчанні та розвитку власногопотенціалу.</p>
<p><img alt="" src="../Images/yкринформ/2023-06-23T17-04-00-03-00/1687528667-686.jpg" /></p>
<p>У рамках програми перебування діти візьмуть участь у різноманітнихрозважальних та пізнавальних заходах, зокрема у м.Тбілісі та Кахетії.</p>
<p><img alt="" src="../Images/yкринформ/2023-06-23T17-04-00-03-00/1687528667-335.jpg" /></p>
<p>Діти вже побували в сонячній Аджарії, де засмагали на сонці та насолодилисячудовими аджарськими краєвидами.</p>
<p><img alt="" src="../Images/yкринформ/2023-06-23T17-04-00-03-00/1687528765-397.jpg" /></p>
<p>У Посольстві зауважили, що ця приємна подія відбулась в результаті плідноїспівпраці Співголів міжпарламентської групи дружби Україна-Грузія – народногодепутата України Людмили Марченко та віцеспікера Парламенту Грузії АрчілаТалаквадзе.</p>
<p><img alt="" src="../Images/yкринформ/2023-06-23T17-04-00-03-00/1687528826-270.jpg" /></p>
<p>Нагадаємо, 15 червня у Тбілісі, в Українському секторі у школі № 220, запідтримки Посольства України в Грузії <a href="https://www.ukrinform.ua/rubric-diaspora/3723666-u-tbilisi-dla-ukrainskih-ucniv-proveli-zahid-konstitucia-dla-vsih.html"> відбувся</a> захід «Конституція для всіх».</p>
<p><em>Фото: Посольство України в Грузії / Фейсбук</em></p>
<p>Source: <a href="https://www.ukrinform.ua/rubric-diaspora/3726863-predstavniki-posolstva-u-gruzii-zustrilisa-z-ukrainskimi-ditmi-aki-postrazdali-vid-napadu-rf.html">https://www.ukrinform.ua/rubric-diaspora/3726863-predstavniki-posolstva-u-gruzii-zustrilisa-z-ukrainskimi-ditmi-aki-postrazdali-vid-napadu-rf.html</a></p>
</body>
</html>