<html>
<head><style>img{height: auto; width: auto\9; width:100%;}</style></head>
<body>
<h1>Першим питанням зустрічі міністрів закордонних справ ЄС у Люксембурзі буде Україна</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-06-23T17:46:00+03:00</p>
<p>Modified Time: 2023-06-23T17:46:00+03:00</p>
<p>Description: Україна знову позначена першим пунктом у порядку денному Ради міністрів ЄС із закордонних справ, яка відбудеться наступного понеділка, 26 червня, у Люксембурзі. — Укрінформ.</p>
<p>Images: ['<a href="https://static.ukrinform.com/photos/2019_07/thumb_files/630_360_1562308141-294.jpg">630_360_15623...</a>']</p>
<p>Tags: ['Євросоюз', 'Люксембург', 'Саміт', 'Україна']</p>
<p>Type: Article</p>
<!--METADATA-->

<p><img alt="" src="../Images/yкринформ/2023-06-23T17-46-00-03-00/630_360_1562308141-294.jpg" /> Україназнову позначена першим пунктом у порядку денному Ради міністрів ЄС іззакордонних справ, яка відбудеться наступного понеділка, 26 червня, уЛюксембурзі.</p>
<p>Як повідомляє Укрінформ, така інформація міститься <a href="https://www.consilium.europa.eu/en/meetings/fac/2023/06/26/"> на сайті Ради ЄС</a> .</p>
<p>«Рада міністрів <a href="https://www.ukrinform.ua/tag-evrosouz"> ЄС </a> із закордоннихсправ зустрінеться у Люксембурзі, щоб обговорити російську агресію протиУкраїни. Після цього міністри ЄС матимуть обмін поглядами щодо відносин між ЄСта Латинською Америкою та країнами Карибського басейну, перед самітом EU-CELAC, що запланований на 17-18 липня 2023 року. Після цього Рада ЄС проведедискусію щодо цифрової дипломатії та, як очікується, ухвалить висновки щодоцього», - йдеться у повідомленні.</p>
<p>Серед інших питань порядку денного європейські міністри отримають оновленуінформацію щодо ситуації в Тунісі, у Вірменії й Азербайджані, а також щододіалогу між Белградом та Приштиною.</p>
<p><strong>Читайте також:</strong> <a href="https://www.ukrinform.ua/rubric-world/3726674-es-opriludniv-zmist-11go-paketu-sankcij-proti-rosii.html"> ЄС оприлюднив зміст 11-го пакету санкцій проти Росії</a></p>
<p>Як повідомляє кореспондент Укрінформу, напередодні зустрічі у Люксембурзісвоїми очікуваннями щодо її ходу та можливих результатів поділивсявисокопоставлений представник ЄС.</p>
<p>«Першим питанням буде обговорення ситуації в Україні, і ми матимемо міністра(закордонних справ України Дмитра – ред.) Кулебу з нами онлайн… Проведемообговорення з трьох головних питань. Перше – це наша військова допомога, потімокрему доповідь з питань відповідальності (за агресію – ред.) зробить високийпредставник ЄС, і наприкінці, ми обговоримо питання щодо (реалізації – ред.)Формули миру Президента Зеленського. Ви знаєте, що у ці вихідні відбудетьсязустріч з цього приводу у Копенгагені, і ми будемо бачити, яким буде результатцієї зустрічі», - зазначив представник ЄС.</p>
<p>Він зауважив, що від початку ЄС підтримав мирний план Зеленського, і, разом знашими українськими друзями, продовжує зусилля із забезпечення якомога більшширокої міжнародної підтримки для цього плану.</p>
<p><strong>Читайте також:</strong> <a href="https://www.ukrinform.ua/rubric-polytics/3726561-sogodni-radbez-oon-obgovorit-naslidki-pidrivu-kahovskoi-grebli-ta-zagrozu-teraktu-na-zaes.html"> Сьогодні Радбез ООН обговорить наслідки підривуКаховської греблі та загрозу теракту на ЗАЕС</a></p>
<p>«Рано чи пізно ми будемо працювати над організацією саміту щодо цього питання.Послання для міністра Кулеби буде таким, як завжди: ми будемо підтримуватиУкраїну, чого б це не було варте. У питаннях миру, – якщо Україна має вигратимир, спочатку вона має перемогти у війні, - і це саме те, на чому ми заразфокусуємо увагу», - наголосив представник ЄС.</p>
<p>Він підкреслив, що у питаннях щодо боєприпасів ЄС просувається дуже швидко, повсім трьом визначеним «трекам», що включають постачання вже наявнихбоєприпасів зі складів, колективне замовлення боєприпасів у промисловості дляпродовження допомоги Україні, а також прискорення та нарощування оборонноїпромисловості ЄС, як такої. Зокрема, ЄС вже поставив Україні до 250 тисячснарядів із мільйона, що були обіцяні для України протягом 12-ти місяців.</p>
<p>«В той же час, ми проводимо тренування українських військовослужбовців швидше,ніж очікувалося. Ми вже надали тренування для 24 тисяч українських солдатів,при намірі надати тренування для 30 тисяч до кінця року. Тож, до кінця рокузалишилося підготувати 6 тисяч, і це може дозволити нам збільшити амбіції», -сказав представник ЄС.</p>
<p><strong>Читайте також:</strong> <a href="https://www.ukrinform.ua/rubric-polytics/3726235-g7-i-evrosouz-pracuut-nad-efektivnimi-j-dovgostrokovimi-bezpekovimi-garantiami-ukraini-solc.html"> G7 і <strong>Євросоюз</strong> працюють над довгостроковимибезпековими гарантіями Україні - Шольц </a></p>
<p>Він зауважив, що міністри можуть розглянути питання з підготовки додатковоїкількості українських військовослужбовців. Як очікується, вони затвердятьновий внесок у 3,5 мільярда євро у міждержавний Європейський фонд миру, щодозволить, серед інших питань, організувати тренування для додатковоїкількості українських військових. Разом з цим, за інформацією джерела,міністри не будуть приймати рішення щодо виділення Україні чергового траншувійськової допомоги, оскільки серед країн-членів поки немає консенсусу навколоцього питання.</p>
<p>Як повідомлялося, раніше з міждержавного фонду миру ЄС виділив 5,6 мільярдаєвро для закупівлі зброї та боєприпасів для України, а також для компенсаціїкраїнам-членам ЄС прямих військових поставок для Збройних Сил України.</p>
<p>Крім цього, ЄС виділив 1 мільярд євро для поставок наявних боєприпасів дляУкраїни з арсеналів країн ЄС, та ще 1 мільярд євро – для колективногозамовлення та прискорення виробництва артилерійських боєприпасів напідприємствах європейської оборонної промисловості.</p>
<p><strong>Читайте також:</strong> <a href="https://www.ukrinform.ua/rubric-world/3726222-proces-rozsirenna-es-potrebuvatime-reform-u-samij-evrospilnoti-derzsekretar-francii.html"> Процес розширення ЄС потребуватиме реформ у самійєвроспільноті – держсекретар Франції </a></p>
<p>З початку повномасштабної російської агресії Європейський Союз надав Українідопомогу, загальний обсяг якої наближається до 70 мільярдів євро, з якихбільше 10 мільярдів євро припадають на суто військову допомогу, включаючивнески ЄС та прямі поставки військового обладнання від країн-членів.</p>
<p>Source: <a href="https://www.ukrinform.ua/rubric-polytics/3726887-persim-pitannam-zustrici-ministriv-zakordonnih-sprav-es-u-luksemburzi-bude-ukraina.html">https://www.ukrinform.ua/rubric-polytics/3726887-persim-pitannam-zustrici-ministriv-zakordonnih-sprav-es-u-luksemburzi-bude-ukraina.html</a></p>
</body>
</html>