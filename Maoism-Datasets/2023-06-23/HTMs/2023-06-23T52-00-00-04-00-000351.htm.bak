<html>
<head><style>img{height: auto; width: auto\9; width:100%;}</style></head>
<body>
<h1>Держспецзв’язку провела кібернавчання для представників місцевих органів влади</h1>
<p>Author: ['АРМІЯINFORM']</p>
<p>Time: 2023-06-23T52:00:00-04:00</p>
<p>Description: Днями у Львові Держспецзв’язку за підтримки проєкту EU4DigitalUA, що фінансується ЄС,... Война с Украиной 2022, Война с Украиной последние новости сегодня, Новости война с Украиной 2022 последние на сегодня, Будет ли война между Украиной и Россией и когда, Война с Украиной в 2022 году будет или нет,  Будет ли война с Украиной в ближайшее время что говорят,  Война с Украиной новости,  Новости Украины сегодня,  Украинские новости в украинских СМИ на русском</p>
<p>Images: ['<a href="https://armyinform.com.ua/wp-content/uploads/2023/06/355135327_576395231338284_4254304211500390504_n.jpg">355135327_576395231338284_4254304211500390504_n.jpg</a>']</p>
<p>Tags: ['CIREX', 'ДЕРЖСПЕЦЗВ’ЯЗКУ', 'КІБЕРНАВЧАННЯ']</p>
<p>Category: News</p>
<!--METADATA-->

<p><img alt="" src="../Images/AРМІЯINFORM/2023-06-23T52-00-00-04-00/355135327_576395231338284_4254304211500390504_n.jpg" /></p>
<p>Днями у Львові Держспецзв’язку за підтримки проєкту EU4DigitalUA, щофінансується ЄС, провела навчання з кібербезпеки «CIREX. CYBER. Ransomware».</p>
<p>Про це<a href="https://www.facebook.com/dsszzi/posts/pfbid0qp1T1snHfQKA4Sz6omVuL5dZxvxsKNN2qqXxrJx1cumpbp1v9UMqUFic5VvvGbQNl">повідомляє</a>Державна служба спеціального зв'язку та захисту інформації України.</p>
<p>У заході, який проходив у форматі ТТХ (tabletop exercises, або командно-штабних навчань), взяли участь представники органів місцевого самоврядування,обласних військових та державних адміністрацій, регіональних підрозділівДержспецзв’язку. Загалом близько 40 учасників із Волинської, Івано-Франківської, Закарпатської, Львівської, Рівненської, Тернопільської,Хмельницької, Чернівецької та інших областей.</p>
<p>Учасники зосередилися на обговоренні проблемних питань щодо кіберзахисту іпротистояння кіберзагрозам, а також відпрацьовували механізми реагування накібератаки, що здійснюються з використанням програм-вимагачів (Ransomware).</p>
<p>«Ворог постійно шукає слабкі місця у системі нашого кіберзахисту. І місцевіоргани влади — серед основних цілей російських хакерів. Тож сьогодні як ніколиважливо вміти ефективно і оперативно реагувати на кіберзагрози на всіх рівнях:не тільки на загальнодержавному, а й на регіональному, місцевому. Такінавчання — один із важливих кроків для посилення нашої кіберстійкості», —зазначив заступник голови Держспецзв’язку Олександр Потій.</p>
<p>Проведення таких навчань — це можливість заздалегідь перевірити, наскількипредставники різних інституцій, відповідальні за забезпечення кіберзахисту,готові до координації, співпраці, обміну інформацією під час реагування накібератаку. А також — можливість навчитися швидко оцінювати обстановку таухвалювати необхідні рішення задля усунення загрози.</p>
<p>За словами директора Департаменту кіберзахисту Держспецзв’язку ДанилаМялковського, «CIREX.CYBER.Ransomware» проведено з метою підвищення готовностів умовах симуляції кіберінциденту або кібератаки та оцінки спроможностей силкіберзахисту в реагуванні на них.</p>
<p>Також одним із ключових моментів заходу стала презентація «Рекомендацій щодопідвищення рівня кібербезпеки в органах місцевого самоврядування, місцевихгромадах», розроблених проєктом EU4DigitalUA та Держспецзв'язку. ЦіРекомендації надають цінні вказівки для розроблення стратегій, планів танормативних документів з кібербезпеки для міст, громад та органів місцевогосамоврядування в Україні.</p>
<p>Це вже другі змагання CIREX, які проводить Держспецзв’язку. Перші<a href="https://armyinform.com.ua/2023/04/04/derzhspeczzvyazku-vzyala-uchast-u-pyatydennomu-vorkshopi-z-kiberzahystu-dlya-praczivnykiv-pidpryyemstv-krytychnoyi-infrastruktury/">відбулися</a> у квітні та були присвячені стійкості критичноїінфраструктури. Вони були розроблені на базі методичних рекомендацій АгентстваСША з питань кібербезпеки та захисту інфраструктури CISA. Участь у них взялипредставники енергетичного сектору.</p>
<p>Source: <a href="https://armyinform.com.ua/2023/06/23/derzhspeczzvyazku-provela-kibernavchannya-dlya-predstavnykiv-misczevyh-organiv-vlady/">https://armyinform.com.ua/2023/06/23/derzhspeczzvyazku-provela-kibernavchannya-dlya-predstavnykiv-misczevyh-organiv-vlady/</a></p>
</body>
</html>