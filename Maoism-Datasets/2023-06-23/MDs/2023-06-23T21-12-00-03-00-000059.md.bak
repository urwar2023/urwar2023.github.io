# У Миколаєві відкрилася виставка робіт за мотивами таврійського розпису

Authors: Ukrinform (Person)

Publisher: Укринформ (Organization)

Published Time: 2023-06-23T21:12:00+03:00

Modified Time: 2023-06-23T21:12:00+03:00

Description: У Центральній міській бібліотеці ім. М. Л. Кропивницького міста Миколаєва розпочала роботу виставка художніх робіт, створених за мотивами таврійського розпису «У блакиті неба й моря». — Укрінформ.

Images: ['[630_360_16875...](https://static.ukrinform.com/photos/2023_06/thumb_files/630_360_1687543660-722.jpg)']

Tags: ['Миколаїв', 'Виставка', 'Мистецтво', 'Таврія']

Type: Article

<!--METADATA-->

![](../Images/yкринформ/2023-06-23T21-12-00-03-00/630_360_1687543660-722.jpg) УЦентральній міській бібліотеці ім. М. Л. Кропивницького міста Миколаєварозпочала роботу виставка художніх робіт, створених за мотивами таврійськогорозпису «У блакиті неба й моря».

Про це Укрінформу повідомила голова Культурно-мистецької асоціації «Арт-спокуса», заслужена працівниця культури України Валентина Кривцова.

За її словами, для виставки свої роботи представили вісім майстринь м. [Миколаєва ](https://www.ukrinform.ua/tag-mikolaiv) та області: заслуженамайстриня народної творчості України Тетяна Ульянкіна, Любов Паранюк, НаталіяМазур-Степанюк, Світлана Бойкова-Калюжна, Леся Сайковська, Олена Коркішко,Наталя Ракітіна і Жанна Максимова. Вони підготували 55 авторських робіт.

![](../Images/yкринформ/2023-06-23T21-12-00-03-00/1687543660-721.jpg)

В експозиції - ткані гобелени, розписні тарелі, барвисті писанки, декоративніпанно та мальовки. Вони виконані в різних техніках, але їх об'єднує єдинекольорове рішення, філософія та використання знаків-символів.

![](../Images/yкринформ/2023-06-23T21-12-00-03-00/1687543660-487.jpg)

«Синьоока таврійка», «Краса Півдня» – саме так між собою називають майстриніМиколаївщини блакить розписних візерунків. «Таврійка» - символ Великої Води,тобто нескінченності нашого життя, його відродження й відновлення», - кажеКривцова.

![](../Images/yкринформ/2023-06-23T21-12-00-03-00/1687543660-722.jpg)

Під час відкриття виставки в межах артпростору можна було спостерігати зароботою майстринь з художнього розпису, ткацтва та квілінгу.

Таврійський розпис – це напрямок в народному прикладному образотворчомумистецтві, що сформувався на території Кінбурнського півострова як засібдекору екстер'єру житлових будинків.

**Читайте також:** [ У Києві презентували фотовиставку «Традиції Полтавщини:живі образи» ](https://www.ukrinform.ua/rubric-culture/3683920-u-kievi-prezentuvali-fotovistavku-tradicii-poltavsini-zivi-obrazi.html)

Як [ повідомлялося ](https://www.ukrinform.ua/rubric-culture/3681194-na-mikolaivsini-pocali-stvoruvati-avtenticnu-visivanku-z-tavrijskim-ornamentom.html) , на Миколаївщині стартував проєкт в рамках якого будестворено власну автентичну вишиванку з таврійськими мотивами.

_Фото з Фейсбуку Руслани Сікаленко_

Source: [https://www.ukrinform.ua/rubric-culture/3726978-u-mikolaevi-vidkrilasa-vistavka-robit-za-motivami-tavrijskogo-rozpisu.html](https://www.ukrinform.ua/rubric-culture/3726978-u-mikolaevi-vidkrilasa-vistavka-robit-za-motivami-tavrijskogo-rozpisu.html)