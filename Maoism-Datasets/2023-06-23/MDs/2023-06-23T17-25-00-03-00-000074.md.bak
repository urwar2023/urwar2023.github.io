# Список російських пропагандистів і «воєнкорів», які потрапили до 11 пакету санкцій ЄС

Authors: Ukrinform (Person)

Publisher: Укринформ (Organization)

Published Time: 2023-06-23T17:25:00+03:00

Modified Time: 2023-06-23T17:25:00+03:00

Description: В Офісі Президента оприлюднили список пропагандистів і "воєнкорів" РФ, які потрапили до 11 пакету санкцій Євросоюзу. — Укрінформ.

Images: ['[630_360_16593...](https://static.ukrinform.com/photos/2022_08/thumb_files/630_360_1659353300-361.jpeg)']

Tags: ['Антиросійські санкції', 'Євросоюз', 'Пропаганда', 'Війна з Росією']

Type: Article

<!--METADATA-->

![](../Images/yкринформ/2023-06-23T17-25-00-03-00/630_360_1659353300-361.jpeg) В ОфісіПрезидента оприлюднили список пропагандистів і "воєнкорів" РФ, які потрапилидо 11 пакету санкцій Євросоюзу.

Про це розповів керівник Офісу Президента Андрій Єрмак у [ Телеграмі](https://t.me/ermaka2022/3014) , передає Укрінформ.

"В 11-й пакет антиросійських санкцій ЄС, як і пропонувала група Макфола-Єрмака, потрапили [ пропагандисти ](https://www.ukrinform.ua/tag-propaganda)та «воєнкори» терористичного режиму", - написав Єрмак.

За його інформацією, серед них, зокрема, член «робочої групи спеціальноївійськової операції», створеної указом Путіна, заступник голови МосковськоїДуми, журналіст, заступник генерального директора ВГТРК Андрій Медведєв; член«робочої групи спеціальної військової операції», створеної указом Путіна,журналіст, «воєнкор» ВГТРК Євгеній Поддубний; російський політолог, почеснийголова Президії Ради із зовнішньої та оборонної політики РФ Сергій Карганов;російський військовий блогер, керівник пропагандистського ресурсу WarGonzo,який часто з'являється в російських державних ЗМІ, Семен Пєгов; першийзаступник генерального директора, головний редактор НТВ Олександра Костеріна(Кошарницька); пропагандист та ведуча телеканалу ЗС РФ «Звезда» Ольга Бєлова;перший заступник генерального директора Всеросійської телерадіокомпанії(ВГТРК) Андрій Кондрашов.

Крім цього, до санкційного списку ЄС увійшли пропагандист Першого каналуМихайло Леонтьєв; заступник генерального директора Всеросійськоїтелерадіокомпанії (ВГТРК) Ріфат Сабітов; кореспондент і оглядачМультимедійного інформаційного центру «Известия», проєкту холдингу«Національна медіа група», що надає інформаційні послуги телеканалу РЕН ТВ, 5каналу та газеті «Известия», Віктор Синєок; пропагандист і генеральнийпродюсер каналу «Звезда» Борис Яновський та перший заступник генеральногодиректора Всеросійської телерадіокомпанії (ВГТРК) Антон Златопольський.

**Читайте також:** [ **Пропагандиста** з телеканалів Медведчука засудили до 10років ув’язнення ](https://www.ukrinform.ua/rubric-society/3723736-propagandista-z-telekanaliv-medvedcuka-zasudili-do-10-rokiv-uvaznenna.html)

"Це добре, але пропагандистів значно більше, і потрібні додаткові санкціїпроти інших. Маємо також говорити про такі обмеження для них, які недаватимуть можливості навіть відпочивати в ЄС", - сказав Єрмак, зазначивши, щопрацюють над цим питанням і далі.

Як повідомляв [ Укрінформ ](https://www.ukrinform.ua/rubric-polytics/3725881-posli-evrosouzu-pogodili-11j-paket-sankcij-proti-rosii.html), посли Європейського Союзу в середу, 21 червня, погодили 11-й пакет санкційпроти Росії.

Україна наполягала на прискоренні процесу ухвалення 11-го пакету санкцій ЄС, атакож застосуванні руйнівних санкцій проти російського військово-промисловогокомплексу.

Source: [https://www.ukrinform.ua/rubric-polytics/3726880-spisok-rosijskih-propagandistiv-i-voenkoriv-aki-potrapili-do-11-paketu-sankcij-es.html](https://www.ukrinform.ua/rubric-polytics/3726880-spisok-rosijskih-propagandistiv-i-voenkoriv-aki-potrapili-do-11-paketu-sankcij-es.html)