# Марченко підсумував здобутки Конференції з відновлення України

Authors: Ukrinform (Person)

Publisher: Укринформ (Organization)

Published Time: 2023-06-23T18:02:00+03:00

Modified Time: 2023-06-23T18:02:00+03:00

Description: Україна спільно з міжнародними партнерами працює над створенням належних умов для залучення приватних інвестицій для швидкого відновлення країни. — Укрінформ.

Images: ['[630_360_16875...](https://static.ukrinform.com/photos/2023_06/thumb_files/630_360_1687532423-243.jpg)']

Tags: ['Мінфін', 'Сергій Марченко', 'Відбудова', 'Конференція з відбудови у Лондоні']

Type: Article

<!--METADATA-->

![](../Images/yкринформ/2023-06-23T18-02-00-03-00/630_360_1687532423-243.jpg) Українаспільно з міжнародними партнерами працює над створенням належних умов длязалучення приватних інвестицій для швидкого відновлення країни.

Як передає Укрінформ, про це на своїй сторінці у [ Фейсбуці](https://www.facebook.com/sergey.marchenko.54/posts/pfbid02mDyLUBzEZcFdG9KEFEcDqRSSW1oJjtKx64tVbYpwpfw6EkZw6s3fyHUpTkLTkRvSl)повідомив міністр фінансів Сергій Марченко.

"Вартість відбудови вже оцінюється в сотні мільярдів доларів США. І мизацікавлені в тому, щоб створити умови для залучення приватних інвестицій іструктурувати їх найкращим чином. [ Мінфін ](https://www.ukrinform.ua/tag-minfin) вже активно працює з партнерами над вирішенням цього питання, зокремадля страхування військових ризиків", - повідомив Марченко.

Він розповів про основні здобутки країни за підсумками конференції з відбудовиУкраїни. Зокрема, оголошено про чотирирічний пакет фінансування від ЄС на €50млрд для потреб бюджету та відбудови.

Прем'єр-міністр Ріші Сунак оголосив про надання Україні пакету фінансовоїпідтримки на 3 млрд доларів від Великої Британії на три наступні роки, черезгарантії Світовому Банку.

Було підписано угоди про додаткові $1,76 млрд від США, Великої Британії таФінляндії через механізм Світового Банку. Ще $1,3 млрд Сполучені Штатинададуть на потреби відновлення (енергетика та інфраструктура).

Європейський інвестиційний банк (ЄІБ) спрямує $840 млн на фінансуваннярозробки та реалізації проєктів відновлення інфраструктури, а Європейськийбанк реконструкції та розвитку (ЄБРР) $600 млн - для підтримки трьохенергетичних держкомпаній.

Марченко зауважив, що є прогрес у питанні реалізації страхування воєннихризиків, оскільки це надзвичайно важливий фактор для залучення інвестицій вУкраїну. І ЄС починає готувати план передачі прибутків від заморожених активіврф на користь України, який вже згодом буде презентовано Єврокомісією.

**Читайте також:** [ Доходи від арештованих російських активів передаватимутьна **відбудову** України – Шурма ](https://www.ukrinform.ua/rubric-vidbudova/3726532-dohodi-vid-arestovanih-rosijskih-aktiviv-peredavatimut-na-vidbudovu-ukraini-surma.html)

"На засіданні Міжвідомчої координаційної платформи донорів було узгодженоподальші кроки щодо необхідності синхронізації ресурсів донорів і пріоритетнихпроєктів відновлення України", - підсумував міністр фінансів.

Як повідомлялося, 21-22 червня у Лондоні проходила міжнародна Конференція звідновлення України - Ukraine Recovery Conference, третій масштабнийміжнародний захід (після конференцій в Лугано та Берліні). Понад 400 світовихкомпаній пообіцяли надати підтримку Україні у відбудові економіки.

Source: [https://www.ukrinform.ua/rubric-vidbudova/3726893-marcenko-pidsumuvav-zdobutki-konferencii-z-vidnovlenna-ukraini.html](https://www.ukrinform.ua/rubric-vidbudova/3726893-marcenko-pidsumuvav-zdobutki-konferencii-z-vidnovlenna-ukraini.html)