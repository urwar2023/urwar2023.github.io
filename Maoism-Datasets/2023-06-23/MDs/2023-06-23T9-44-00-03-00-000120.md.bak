# Білий дім залишає право коментувати темпи та рівень складності контрнаступу за Україною

Authors: Ukrinform (Person)

Publisher: Укринформ (Organization)

Published Time: 2023-06-23T9:44:00+03:00

Modified Time: 2023-06-23T22:44:00+03:00

Description: У Білому домі залишають за українським керівництвом право коментувати темпи та рівень складності контрнаступальних операцій і визволення територій, але водночас зазначають, що хід війни – це річ непередбачувана. — Укрінформ.

Images: ['[630_360_14623...](https://static.ukrinform.com/photos/2016_05/thumb_files/630_360_1462312039-1410-dzon-kirbi.jpg)']

Tags: ['Україна', 'Білий дім', 'Війна з Росією', 'Контрнаступ']

Type: Article

<!--METADATA-->

![](../Images/yкринформ/2023-06-23T9-44-00-03-00/630_360_1462312039-1410-dzon-kirbi.jpg)У Білому домі залишають за українським керівництвом право коментувати темпи тарівень складності контрнаступальних операцій і визволення територій, алеводночас зазначають, що хід війни – це річ непередбачувана.

Про це сказав у п’ятницю під час брифінгу в Вашингтоні представник Білого домуДжон Кірбі, передає власний кореспондент Укрінформу.

«Я думаю, всі ми маємо усвідомлювати, що [ бій ](https://www.ukrinform.ua/tag-vijna) може бути непередбачуваним, та іноді ваші плани не завжди йдуть саметак, як ви очікували», - зауважив представник адміністрації США.

Таким чином він прокоментував запитання щодо висловлювання президентаЗеленського про «нелегкий» контрнаступ, який проводять Збройні сили України.

Кірбі зауважив, що те, як відбуваються операції ЗСУ на полі бою, маєхарактеризувати саме українська сторона. «Але я не думаю, що вони пішли на цез помилковим відчуттям упевненості стосовно того, наскільки буде важко», -додав представник адміністрації США.

Він нагадав, що росіяни ретельно готувалися до українського контрнаступу,збудувавши додаткові лінії оборони й перекинувши на окремі ділянки додатковісили.

«Оборона – це міцна форма ведення війни. І українці долають це», - зауваживКірбі.

**Читайте також:** [ Танки Abrams можуть з'явитись на полі бою під часнинішнього **контрнаступ** у - Кулеба ](https://www.ukrinform.ua/rubric-ato/3726579-tanki-abrams-mozut-zavitis-na-poli-bou-pid-cas-ninisnogo-kontrnastupu-kuleba.html)

У цьому зв’язку він підкреслив, що Сполучені Штати зосереджені на тому, щобиЗСУ «мали все необхідне для досягнення успіху».

Як повідомляв [ Укрінформ ](https://www.ukrinform.ua/rubric-ato/3725818-kontrnastup-jde-nelegko-bo-rf-zaminuvala-200-tisac-km-zelenskij.html) , Президент України Володимир Зеленський у недавньому інтерв’юBBC зауважив, що контрнаступ ЗСУ проходить нелегко, оскільки окупантизамінували 200 тисяч квадратних кілометрів української території.

Source: [https://www.ukrinform.ua/rubric-ato/3727011-bilij-dim-zalisae-pravo-komentuvati-tempi-ta-riven-skladnosti-kontrnastupu-za-ukrainou.html](https://www.ukrinform.ua/rubric-ato/3727011-bilij-dim-zalisae-pravo-komentuvati-tempi-ta-riven-skladnosti-kontrnastupu-za-ukrainou.html)