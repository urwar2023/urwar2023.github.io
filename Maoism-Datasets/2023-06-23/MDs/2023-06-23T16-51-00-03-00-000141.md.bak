# Яйця і курятина в Україні здорожчають через зростання цін на енергоресурси - профільна асоціація

Authors: Ukrinform (Person)

Publisher: Укринформ (Organization)

Published Time: 2023-06-23T16:51:00+03:00

Modified Time: 2023-06-23T16:51:00+03:00

Description: В Україні ціни на курячі яйця та курятину зростуть внаслідок збільшення граничних цін на електрику для промислових споживачів та повернення податків на пальне до довоєнного рівня. — Укрінформ.

Images: ['[630_360_16875...](https://static.ukrinform.com/photos/2023_06/thumb_files/630_360_1687528694-410.jpg)']

Tags: ['Ціни', 'Енергетика', 'Яйця', 'Курятина']

Type: Article

<!--METADATA-->

![](../Images/yкринформ/2023-06-23T16-51-00-03-00/630_360_1687528694-410.jpg) В Україніціни на курячі яйця та курятину зростуть внаслідок збільшення граничних цін наелектрику для промислових споживачів та повернення податків на пальне додовоєнного рівня.

Як передає Укрінформ, про це повідомляє [ пресслужба асоціації "Союзптахівників України" ](https://www.poultryukraine.com/ua/about-association/association-news/2023/06/association-news_9492.html) .

Зазначається, що вже в липні українська галузь птахівництва відчує наслідкипідвищення вартості енергоресурсів через негативні зміни в структурісобівартості продукції, а з серпня виробники вимушені будуть підвищуватиоптово-відпускні ціни на продукцію птахівництва для кінцевих споживачів дляпокриття власних виробничих витрат.

В асоціації додають, що в структурі собівартості продукції птахівництваелектроенергія займає від 7% до 12%, а деяких видів продукції – до 30%. Однаквиробництво [ продукції ](https://www.ukrinform.ua/tag-produkti) птахівництваскладається з різних етапів, а тому на кожному відбудеться збільшення вартостіскладових і відповідно собівартість кінцевої продукції галузі буде зростати в«геометричній прогресії». Підвищення вартості електричної енергії виробникибудуть перекладати на кінцевих споживачів продукції, оскільки власні резервистримування зростання відпускних цін вже вичерпані.

Крім цього, з 1 липня 2023 року планується повернення податків на пальне додовоєнного рівня. Для галузі птахівництва основним негативним наслідком станездорожчання зернових, олійних культур та продуктів їх переробки, які складаютьоснову комбікорму та найбільшу частку в собівартості продукції птахівництва.Також буде зростати вартість інших складових, які формують собівартістьвиробництва м’яса птиці і яєць.

В асоціації вважають, що ситуація з очікуваним зростанням вартостіенергоносіїв може не тільки нівелювати здобутки, а й повернути галузь достагнації та скорочення поголів’я птиці, що утримується усільськогосподарських підприємствах.

"В умовах коли ціни на продукцію птахівництва фактично прив’язані докупівельної спроможності населення, яка була і залишається низькою, постійнийріст собівартості виробництва призводить до значного зниження рентабельності.Результатом цього є зменшення обігових коштів, зниження конкурентоздатності назовнішніх ринках, збитковість і скорочення обсягів виробництва. Підвищеннявідпускних цін на власну продукцію не є виходом із ситуації, для виробників цевимушений крок, оскільки наслідком завжди буде зниження попиту на продукцію івідповідно зникає потреба у подальшому розширенні виробництва", - пояснюють васоціації.

Союз птахівників виступає за впровадження мораторію на підвищення цін(тарифів) на ринку енергоносіїв на час дії воєнного стану. Це дасть змогувиробникам продукції птахівництва зберегти існуючі та навіть дещо нароститиобсяги виробництва, забезпечити продовольчу безпеку країни, продовжитиекспортувати продукцію та утримувати стабільні ціни.

**Читайте також:** [ В Україні ціни на **яйця** знижуються другий місяцьпоспіль ](https://www.ukrinform.ua/rubric-economy/3723164-v-ukraini-cini-na-ajca-znizuutsa-drugij-misac-pospil.html)

Як повідомляв Укрінформ, 31 травня 2023 року Національна комісія, що здійснюєдержавне регулювання у сферах енергетики і комунальних послуг (НКРЕКП)ухвалила рішення про скасування цінових обмежень на ринку електроенергії з 30червня 2023 року. Обмеження діяли відповідно до постанови №332 від 25 лютого2022 року, яка встановлювала граничні ціни на рівні 2 тис. гривень за МВт-год.для годин мінімального навантаження та 4 тис. грн за МВт-год. для годинмаксимального навантаження.

Верховна Рада України у вересні 2022 р. ухвалила законопроєкт №7668-д (наразіЗакон України №2618-ІХ), котрий скасовує податкові пільги на паливо у дваетапи. Відповідно до закону з 1 липня 2023 року в Україні стартує другий етап,коли акцизи буде поновлено до довоєнного рівня і ставку ПДВ повернуто до 20%.

Source: [https://www.ukrinform.ua/rubric-economy/3726860-ajca-i-kuratina-v-ukraini-zdorozcaut-cerez-zrostanna-cin-na-energoresursi-profilna-asociacia.html](https://www.ukrinform.ua/rubric-economy/3726860-ajca-i-kuratina-v-ukraini-zdorozcaut-cerez-zrostanna-cin-na-energoresursi-profilna-asociacia.html)