# У Стамбулі відбулася презентація проєкту «Культура vs війна»

Authors: Ukrinform (Person)

Publisher: Укринформ (Organization)

Published Time: 2023-06-23T-22:58:00+03:00

Modified Time: 2023-06-23T16:58:00+03:00

Description: У Стамбулі відбулася презентація комплексного проєкту «Культура vs війна», ініційовано Асоціацією «Дивись українське!» у квітні 2022 року задля фіксації та донесення правди про війну Росії проти України через історії боротьби знаних митців. — Укрінформ.

Images: ['[630_360_16875...](https://static.ukrinform.com/photos/2023_06/thumb_files/630_360_1687548111-236.jpg)']

Tags: ['Консульство', 'Культура', 'Туреччина', 'Війна з Росією']

Type: Article

<!--METADATA-->

![](../Images/yкринформ/2023-06-23T-22-58-00-03-00/630_360_1687548111-236.jpg) УСтамбулі відбулася презентація комплексного проєкту «Культура vs війна»,ініційовано Асоціацією «Дивись українське!» у квітні 2022 року задля фіксаціїта донесення правди про війну Росії проти України через історії боротьбизнаних митців.

Про це повідомляє власкор Укрінформу.

«Прем’єра фільмів нашого проєкту «Культура vs війна» у Стамбулі відбуласяуспішно! Ті відгуки повної підтримки України, що я почув після показу найкращаподяка нашій команді, яка наполегливо працює над проєктом вже понад рік!Багатьом іноземним глядачам наші документальні фільми відкривають правду провійну в Україні та підсилюють підтримку нашої боротьби», – сказав у коментаріагентству продюсер, голова Асоціації «Дивись українське!» Андрій Різоль.

Героями проєкту є відомі митці, що пішли до лав ЗСУ, та діячі культури, щозаймаються активною волонтерською діяльністю.

«Це велика справа – показати реальні події, які відбувалися торік, якіпродовжують відбуватися. Ви (засновники проєкту – _Ред._ ) показали людейкультури та мистецтва, які ще вчора збирали цілі стадіони, співали для них.Людей, які знімали фільми, що номінувались на Оскар, людей, які знімалися уфільмах, а сьогодні вони взяли у руки зброю, щоб захистити нашу землю», –сказав після показу Генеральний консул України в Стамбулі Роман Недільський.

За його словами, у той час, коли митці України захищають Батьківщину відРосії, країна-агресор використовує свою культуру в якості «зброї» – жалюгідноїпропаганди, але більшість країн цивілізованого світу розуміють, що сьогодніУкраїна захищає не тільки себе, вона захищає весь світ.

**Читайте також:** [ **Генконсул** **зустрівся** з **активістами** Об'**єднання** **українців** **Ізміра** ](https://www.ukrinform.ua/rubric-diaspora/3726163-genkonsul-zustrivsa-z-aktivistami-obednanna-ukrainciv-izmira.html)

«Дуже гарні фільми, сподобалися. Багато емоцій, багато смутку, багато болю,але все-таки велика віра в перемогу. Все буде Україна», – поділиласявраженнями після перегляду активістка української громади в Стамбулі ОльгаКоваленко.

Метою проєкту «Культура vs війна» є створення комплексу медійних продуктів успівпраці з українськими діячами культури, котрі через власні, конкретніприклади та історії ознайомлять світову та українську спільноти з цінностямита сенсами української культури, що допомагають українцям чинити гідний опірагресору.

Комплексний проєкт «Культура vs війна» передбачає створення циклукороткометражних фільмів-новел, повнометражного документального фільму,фотовиставок, артбуку, добірки публіцистичних матеріалів та дискусій.

Нагадаємо, у центральній частині Стамбула, неподалік площі Таксім та проспектуІстікляль, [ відбувся ](https://www.ukrinform.ua/rubric-diaspora/3720088-u-stambuli-vidbuvsa-miting-proti-ekocidu-akij-cinit-rosia-v-ukraini.html) мітинг проти війни росії проти України, проти екоциду, якийчинить Росія, підірвавши дамбу Каховської ГЕС.

Source: [https://www.ukrinform.ua/rubric-diaspora/3726847-u-stambuli-vidbulasa-prezentacia-proektu-kultura-vs-vijna.html](https://www.ukrinform.ua/rubric-diaspora/3726847-u-stambuli-vidbulasa-prezentacia-proektu-kultura-vs-vijna.html)