# П’ять країн закликали генсека ООН розслідувати передачу іранських дронів Росії

Authors: Ukrinform (Person)

Publisher: Укринформ (Organization)

Published Time: 2023-06-23T18:20:15+03:00

Modified Time: 2023-06-23T18:20:15+03:00

Description: США, Франція, Велика Британія, Албанія й Україна виступили зі спільною заявою із закликом до генсека ООН провести розслідування військової співпраці Ірану і Росії, зокрема, щодо передачі дронів, у порушення резолюції РБ ООН 2231. — Укрінформ.

Images: ['[630_360_16654...](https://static.ukrinform.com/photos/2022_10/thumb_files/630_360_1665475012-102.jpg)']

Tags: ['Безпілотник', 'Іран', 'ООН', 'Війна з Росією']

Type: Article

<!--METADATA-->

![](../Images/yкринформ/2023-06-23T18-20-15-03-00/630_360_1665475012-102.jpg) США,Франція, Велика Британія, Албанія й Україна виступили зі спільною заявою іззакликом до генсека ООН провести розслідування військової співпраці Ірану іРосії, зокрема, щодо передачі дронів, у порушення резолюції РБ ООН 2231.

Про це заявила в п’ятницю перед засіданням Радбезу по Україні постійнапредставниця США Лінда Томас-Грінфілд, передає власний кореспондентУкрінформу.

«Дії Росії та Ірану порушують Резолюцію 2231 РБ ООН. Ця резолюція забороняєвсім країнам, в тому числі постійним членам Радбезу, передавати такі видизброї з Ірану без попереднього схвалення Радою Безпеки. Такого схвалення,звісно, не було», - зазначила Томас-Грінфілд у присутності представників іншихчотирьох країн, які ініціювали спільну заяву.

Вона нагадала, що Україна, США, Франція, Британія та інші країни «належнимчином повідомили про ці порушення в ООН» і надали ООН додаткову інформацію, атакож аналіз.

**Читайте також:** [ Росії доправляють великі партії **іранських** **дронів**через Каспійське море - британська розвідка ](https://www.ukrinform.ua/rubric-ato/3722161-rosii-dopravlaut-veliki-partii-iranskih-droniv-cerez-kaspijske-more-britanska-rozvidka.html)

«Організація Об’єднаних Націй повинна відповісти на зростаючі закликиміжнародної спільноти та розслідувати ці порушення», - наголосила Томас-Грінфілд.

Вона уточнила, що Резолюція 2231 надає повноваження генеральному секретаревіООН для такого розслідування.

Як повідомляв Укрінформ, Україна неодноразово демонструвала доказизастосування Росією іранських [ БпЛА ](https://www.ukrinform.ua/tag-bezpilotnik) по мирних містах. За даними розвідки, Росія не лише закупила вІрану сотні БпЛА серій Mohajer і Shaheed, але також працює з Тегераном щодоналагодження виробництва цієї зброї в Росії.

Source: [https://www.ukrinform.ua/rubric-ato/3726901-pat-krain-zaklikali-genseka-oon-rozsliduvati-peredacu-iranskih-droniv-rosii.html](https://www.ukrinform.ua/rubric-ato/3726901-pat-krain-zaklikali-genseka-oon-rozsliduvati-peredacu-iranskih-droniv-rosii.html)