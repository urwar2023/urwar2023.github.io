# Боєприпаси для України: посли ЄС затвердили рішення про збільшення виробництва

Authors: Ukrinform (Person)

Publisher: Укринформ (Organization)

Published Time: 2023-06-23T20:19:00+03:00

Modified Time: 2023-06-23T20:19:00+03:00

Description: Рада ЄС погодила мандат для переговорів з Європарламентом щодо прийняття Акту сприяння виробництву боєприпасів (ASAP). — Укрінформ.

Images: ['[630_360_16690...](https://static.ukrinform.com/photos/2022_11/thumb_files/630_360_1669031293-500.jpg)']

Tags: ['Євросоюз', 'Україна', 'Боєприпаси', 'ASAP']

Type: Article

<!--METADATA-->

![](../Images/yкринформ/2023-06-23T20-19-00-03-00/630_360_1669031293-500.jpg) Рада ЄСпогодила мандат для переговорів з Європарламентом щодо прийняття Акту сприяннявиробництву боєприпасів (ASAP).

Як повідомляє Укрінформ, про це йдеться в інформації, що оприлюднена сьогодніна [ сайті Європейської Ради ](https://www.consilium.europa.eu/en/press/press-releases/2023/06/23/boosting-ammunition-production-in-the-eu-defence-industry-council-ready-to-negotiate-with-the-european-parliament/?utm_source=dsms-auto&utm_medium=email&utm_campaign=Boosting+ammunition+production+in+the+EU+defence+industry%3a+Council+ready+to+negotiate+with+the+European+Parliament).

«Сьогодні країни-члени погодили мандат на переговори щодо запропонованихрегуляторних правил, що складатимуть Акт з підтримки виробництва боєприпасів,який призначений для нарощування виробничих спроможностей для виробництвабоєприпасів земля-земля та артилерійських боєприпасів, а також [ ракет](https://www.ukrinform.ua/tag-raketa) », - йдеться у повідомленні.

Документ передбачає заходи, включаючи додаткове фінансування, які допоможутьусунути поточну нестачу артилерійських боєприпасів та ракет, а також їхскладових, в рамках «третього треку» плану із прискорення виробництвабоєприпасів, що був погоджений Європейською Радою у березні 2023 року длятермінової поставки боєприпасів в Україну та для поповнення військових складіву країнах-членах ЄС.

Для реалізації третього «треку» Єврокомісія пропонує виділити додатково 500мільйонів євро з бюджету ЄС.

«Після російського вторгнення в Україну війна прийшла на наш поріг. Обороннапромисловість ЄС постає перед безпрецедентними викликами, долаючи нові реаліїта існуючу нестачу. Ми маємо зробити все, що можемо, щоб допомогти обороннійіндустрії Європи виробляти більше, для нашої власної безпеки та для наданняУкраїні спроможностей для самозахисту від несправедливої загарбницької війни.Це залишається пріоритетом та невідкладною справою», - зауважив міністроборони головуючої в ЄС Швеції Поль Джонсон.

Як зазначається у повідомленні, зараз, коли посли країн-членів погодили свіймандат щодо пропозицій Єврокомісії, Рада ЄС готова розпочати переговори зЄвропейським Парламентом щодо ухвалення остаточної версії тексту Акту.

Як повідомлялося, 20 березня 2023 року Європейська Рада погодила пропозиціїщодо прискорення виробництва боєприпасів в ЄС, що складалися з трьох «треків»та передбачають, зокрема, надання Україні 1 мільйона артилерійськихбоєприпасів протягом наступних 12 місяців.

**Читайте також:** [ **Європарламент** **схвалив** **збільшення****виробництва** **боєприпасів** ](https://www.ukrinform.ua/rubric-world/3717149-evroparlament-shvaliv-zbilsenna-virobnictva-boepripasiv.html)

Перший «трек» передбачає надання Україні боєприпасів із вже існуючих складів,другий – прискорення виробництва снарядів калібру 155 мм на підприємствахоборонної промисловості ЄС в рамках спільного замовлення. На кожен зі згаданих«треків» ЄС виділив по 1 мільярду євро.

Третій «трек» передбачає нарощування оборонного виробництва на підприємствахєвропейського ВПК для підтримання безпеки у Європі та для поповненнявійськових арсеналів, що були частково спустошені після початку бойових дій вУкраїні.

Цікаво, що англійська абревіатура назви Акту – ASAP (Act in Support ofAmmunition Production) має стійку асоціацію з іншим англійським висловом – «Assoon as possible», що буквально перекладається українським словом«якнайшвидше».

Source: [https://www.ukrinform.ua/rubric-ato/3726953-boepripasi-dla-ukraini-posli-es-zatverdili-risenna-pro-zbilsenna-virobnictva.html](https://www.ukrinform.ua/rubric-ato/3726953-boepripasi-dla-ukraini-posli-es-zatverdili-risenna-pro-zbilsenna-virobnictva.html)