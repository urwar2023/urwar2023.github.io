# З Росії депортували українку, яка хотіла вивезти дітей-сиріт з окупованих територій

Authors: Ukrinform (Person)

Publisher: Укринформ (Organization)

Published Time: 2023-05-30T19:12:24+03:00

Modified Time: 2023-05-30T19:12:24+03:00

Description: Російські силовики затримали у Москві та вислали з Росії громадянку України, яка, за їхньою версією, приїхала до РФ з метою вивезти дітей-сиріт із окупованих територій. — Укрінформ.

Images: ['[630_360_14721...](https://static.ukrinform.com/photos/2016_08/thumb_files/630_360_1472122040-2829-narucniki-na-zensine.jpg)']

Tags: ['Депортація', 'Діти', 'Росія']

Type: Article

<!--METADATA-->

![](../Images/yкринформ/2023-05-30T19-12-24-03-00/630_360_1472122040-2829-narucniki-na-zensine.jpg) Російські силовики затримали у Москві та вислали з Росіїгромадянку України, яка, за їхньою версією, приїхала до РФ з метою вивезтидітей-сиріт із окупованих територій.

Як передає Укрінформ, про це повідомляє в [ Телеграм-каналі](http://t.me/rian_ru/204138) російське держінформагентство з посиланням наджерело у силових відомствах.

За версією агентства, українка хотіла «за завданням» фонду Save Ukraine, якийзаймається поверненням дітей, примусово вивезених із України, забрати двохсиріт із окупованого Генічеська.

На відео затримана каже, що її звуть Ольга Гуруля, а інструкції, як вивозитидітей, їй дали у Польщі. За її словами, разом із неповнолітніми вона спочаткумала дістатися до Києва, а звідти — до Німеччини.

Під час проходження прикордонного контролю жінка сказала, що приїхала до [Росії ](https://www.ukrinform.ua/tag-rosia) , щоб отримати російськегромадянство. Пізніше вона повідомила силовикам, що хоче вивезти з окупованогоГенічеська дітей. На опублікованому відео затримана телефонує знайомійволонтерці та каже, що її депортують назад до Білорусі. Після цьогоспіврозмовниця заспокоює Гурулю.

Представники фонду Save Ukraine згодом [ уточнили](http://zona.media/news/2023/05/30/gurulya) , що допомагали Гурулі повернути17-річного хрещеника Дениса, та що її затримали більше тижня тому. Фонд вІнстаграмі наводив історію херсончанки, не називаючи її прізвище: «Росіянизатримали Ольгу, забрали всі документи та телефон. Дві доби її допитувалипредставники ФСБ та погрожували ув'язненням на 15 років. Жінці так і не дализмоги забрати хрещеного сина, натомість її відправили до Мінська, протрималитам ще добу та відпустили». Зараз Гуруля у безпеці.

Раніше російське держінформагентство повідомляло, що у Москві затрималиспівробітницю фонду Save Ukraine, організації, яка допомагає вивозити дітей зокупованих Росією територій в Україну. При цьому співрозмовник агентствазаявив, що фонд Save Ukraine нібито пов'язаний зі Службою безпеки України.

**Читайте також:** [ Через російську агресію порушені абсолютно всі праваукраїнських дітей – Герасимчук ](https://www.ukrinform.ua/rubric-society/3716004-cerez-rosijsku-agresiu-poruseni-absolutno-vsi-prava-ukrainskih-ditej-gerasimcuk.html)

Як [ повідомляв ](https://www.ukrinform.ua/rubric-society/3707884-pered-kontrnastupom-zsu-rosiani-masovo-deportuut-ditej-save-ukraine.html) Укрінформ,11 травня виконавчий директор БО Save Ukraine, уповноважений ПрезидентаУкраїни з прав дитини (2014 -2021 рр.) Микола Кулеба заявив, що передукраїнським контрнаступом з прилеглих до лінії розмежування населених пунктівна територію тимчасово окупованого Криму і в росію масово вивозять українськихдітей.

Source: [https://www.ukrinform.ua/rubric-society/3716226-z-rosii-deportuvali-ukrainku-aka-hotila-vivezti-ditejsirit-z-okupovanih-teritorij.html](https://www.ukrinform.ua/rubric-society/3716226-z-rosii-deportuvali-ukrainku-aka-hotila-vivezti-ditejsirit-z-okupovanih-teritorij.html)