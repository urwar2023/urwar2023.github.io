# Українці у «Дії» вже придбали облігацій на понад 1 мільярд

Authors: Ukrinform (Person)

Publisher: Укринформ (Organization)

Published Time: 2023-05-30T17:53:00+03:00

Modified Time: 2023-05-30T17:53:00+03:00

Description: Україні за допомогою застосунку «Дія» придбали військових облігацій на понад 1 млрд грн, що є потужною підтримкою вітчизняної економіки та армії. — Укрінформ.

Images: ['[630_360_16701...](https://static.ukrinform.com/photos/2022_12/thumb_files/630_360_1670147688-316.jpg)']

Tags: ['Економіка', 'Облігації', 'Додаток “ДІЯ”']

Type: Article

<!--METADATA-->

![](../Images/yкринформ/2023-05-30T17-53-00-03-00/630_360_1670147688-316.jpg) Україні задопомогою застосунку «Дія» придбали військових облігацій на понад 1 млрд грн,що є потужною підтримкою вітчизняної економіки та армії.

Про це повідомив віцепрем'єр-міністр з інновацій, розвитку освіти, науки татехнологій – міністр цифрової трансформації Михайло Федоров у [ Телеграмі](https://t.me/zedigital/3183) , передає Укрінформ.

«Українці придбали в Дії [ облігацій ](https://www.ukrinform.ua/tag-obligacii)на 1+ мільярд гривень. Кожна облігація — це зброя для Сил оборони та потужнапідтримка економіки країни. Жодної додаткової комісії або податку з отриманогодоходу – пряма інвестиція в деокупацію територій», - зазначив міністр.

За словами міністра, зараз найпопулярніші облігації - "Донецьк" (придбано 220тис.), "Севастополь" (130 тис.) та Ялта (124 тис.).

Федоров уточнив, що українці вже отримали 6,6 млн грн виплат за погашеніоблігації. Ще сотні тисяч власників цінних паперів одержать кошти післязакінчення терміну вкладу.

**Читайте також:** [ Цьогоріч завдяки ОВДП до бюджету залучили понад ₴101мільярд ](https://www.ukrinform.ua/rubric-economy/3716170-cogoric-zavdaki-ovdp-do-budzetu-zalucili-ponad-101-milard.html)

Як повідомлялось, із жовтня 2022 року в застосунку Дія доступна нова послуга –купівля військових облігацій. Це цінні папери, що випускає держава під часвоєнного стану.

Вартість однієї ОВДП стартує від 900 грн. Вони різняться за: датами виплат –на строк до 1,5 року; відсотками доходу – від 11% до 16% річних; назвами начесть тимчасово окупованих міст та територій: Херсон, Мелітополь, Маріуполь,Крим тощо.

_Фото: Мінцифри_

Source: [https://www.ukrinform.ua/rubric-economy/3716188-ukrainci-u-dii-vze-pridbali-obligacij-na-ponad-1-milard.html](https://www.ukrinform.ua/rubric-economy/3716188-ukrainci-u-dii-vze-pridbali-obligacij-na-ponad-1-milard.html)