# Україна має право захищатися поза межами своїх кордонів – МЗС Британії

Authors: Ukrinform (Person)

Publisher: Укринформ (Organization)

Published Time: 2023-05-30T18:52:59+03:00

Modified Time: 2023-05-30T18:52:59+03:00

Description: Міністр закордонних справ Великої Британії Джеймс Клеверлі заявив у вівторок, що Україна має законне право захищатися і може використовувати силу за межами своїх кордонів. — Укрінформ.

Images: ['[630_360_16635...](https://static.ukrinform.com/photos/2022_09/thumb_files/630_360_1663519318-605.jpg)']

Tags: ['Британія', 'МЗС', 'Оборона', 'Війна з Росією']

Type: Article

<!--METADATA-->

![](../Images/yкринформ/2023-05-30T18-52-59-03-00/630_360_1663519318-605.jpg) Міністрзакордонних справ Великої Британії Джеймс Клеверлі заявив у вівторок, щоУкраїна має законне право захищатися і може використовувати силу за межамисвоїх кордонів.

Як передає Укрінформ, про це повідомляє [ Sky News](http://news.sky.com/story/ukraine-russia-war-latest-moscow-drone-attack-kyiv-putin-12541713) .

«Звичайно, вона (Україна – ред.) має законне право робити це (захищатися –ред.) в межах своїх кордонів, але вона також має право використовувати силу замежами своїх кордонів, щоб підірвати здатність Росії направляти силу на самуУкраїну», – сказав британський міністр.

У відповідь на запитання щодо ранкової атаки безпілотників на Москву і чи маєУкраїна право атакувати територію РФ, Клеверлі сказав, що не робитимеприпущень з приводу характеру атаки.

Водночас він додав, що Україна має «законне право захищатися».

Очільник МЗС Великої Британії підкреслив, що «законні військові цілі» позамежами території України є частиною її самооборони.

«Ми повинні визнати це», – додав міністр.

**Читайте також:** [ Рютте: Допомагати Україні **захищатися** – це не вибір,це потрібно робити ](https://www.ukrinform.ua/rubric-polytics/3715806-rutte-dopomagati-ukraini-zahisatisa-ce-ne-vibir-ce-potribno-robiti.html)

Як повідомляв Укрінформ, за даними [ російських ЗМІ](http://meduza.io/feature/2023/05/30/v-moskve-v-zhilye-doma-popali-bespilotniki-v-podmoskovie-sbity-neskolko-dronov) , Москву та Підмосков’яатакували близько 25 безпілотників, більшу частину з них збили ППО вПідмосков'ї, частина дронів зачепилися за дерева і дроти, оскільки вони летілина надмалій висоті. Три безпілотники врізалися в житлові будинки, але в одногоз них не здетонувала вибухівка.

Слідчий комітет Росії [ заявив ](https://www.ukrinform.ua/rubric-world/3715937-blizko-25-bezpilotnikiv-nad-moskvou-ta-pidmoskovam-slidkom-rf-sukae-pricetnih.html) , що його слідчі розслідують на місці «факти падіннябезпілотних літальних апаратів на будинки в Москві».

У Повітряних силах ЗСУ відмовилися коментувати атаку дронів у Москві. РечникПовітряних сил ЗСУ Юрій Ігнат в ефірі телемарафону «Єдині новини»,відповідаючи на запитання, чи вгамують росіян дрони на території РФ, сказав:«Те, що в небі в Росії, ми не коментуємо. Може, когось вгамують, може, когосьроздратують. Але що вони ще нам можуть зробити? Вже начебто все перепробували,і відповідно агонія кремлівського режиму вже не знає, як дати собі раду».

**Читайте також:** [ Україна має перемогти у війні швидко: **Клеверлі**закликав збільшити допомогу ](https://www.ukrinform.ua/rubric-ato/3706971-ukraina-mae-peremogti-u-vijni-svidko-kleverli-zaklikav-zbilsiti-dopomogu.html)

Після початку Росією повномасштабної війни проти України на російськихтериторіях, як прикордонних, так і більш далеких, відбуваються вибухи, пожежі,атаки БПЛА.

_Фото: James Manning/PA_

Source: [https://www.ukrinform.ua/rubric-ato/3716218-ukraina-mae-pravo-zahisatisa-poza-mezami-svoih-kordoniv-mzs-britanii.html](https://www.ukrinform.ua/rubric-ato/3716218-ukraina-mae-pravo-zahisatisa-poza-mezami-svoih-kordoniv-mzs-britanii.html)