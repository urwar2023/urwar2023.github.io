# У ЄС та Раді Європи засудили ракетні й дронові удари Росії по Україні

Authors: Ukrinform (Person)

Publisher: Укринформ (Organization)

Published Time: 2023-05-30T16:30:00+03:00

Modified Time: 2023-05-30T16:30:00+03:00

Description: Безперервні атаки Росії на столицю України та інші мирні українські міста і селища, під час яких гине мирне населення, є цинічними й варварськими, вони є свідченням бажання Путіна продовжувати ескалацію та його повної неготовності до пошуку миру. — Укрінформ.

Images: ['[630_360_16854...](https://static.ukrinform.com/photos/2023_05/thumb_files/630_360_1685453069-651.jpeg)']

Tags: ['Євросоюз', 'Обстріл', 'Рада Європи', 'Київ', 'Війна з Росією']

Type: Article

<!--METADATA-->

![](../Images/yкринформ/2023-05-30T16-30-00-03-00/630_360_1685453069-651.jpeg)Безперервні атаки Росії на столицю України та інші мирні українські міста іселища, під час яких гине мирне населення, є цинічними й варварськими, вони єсвідченням бажання Путіна продовжувати ескалацію та його повної неготовностідо пошуку миру.

Про це у Брюсселі на брифінгу повідомив речник ЄС Пітер Стано, передаєкореспондент Укрінформу.

«Протягом минулих 24-х годин Київ пережив три хвилі російських ракетних атакта атак дронів. Ці [ обстріли ](https://www.ukrinform.ua/tag-obstril) Києва,особливо у цьому місяці, означають, що столиця України зазнає обстрілів з бокуРосії кожного другого дня, на додаток до невибіркових обстрілів табомбардувань міст, селищ та поселень поблизу лінії фронту на сході країни», –зауважив речник.

Він нагадав, що атаки, які були здійснені протягом кількох минулих днів,вразили лікарню та житловий будинок, внаслідок чого загинули та отрималипоранення мирні люди.

**Читайте також:** [ Ворог б'є по Києву, щоб помститися за свої невдачі нафронті - Повітряні сили ](https://www.ukrinform.ua/rubric-kyiv/3715983-vorog-be-po-kievu-sob-pomstitisa-za-svoi-nevdaci-na-fronti-povitrani-sili.html)

«Ці атаки демонструють ще раз, що Росія продовжує невибірково тероризуватиукраїнське мирне населення в цинічний та варварський спосіб. Ці атаки є чіткоювідповіддю Путіна всім тим, хто прагнуть мирного процесу. Це показує, що путінне має серйозного наміру зупинити свою війну, та хоче продовжувати ескалацію(війни) проти українського народу», – додав Стано.

Відповідаючи на запитання журналістів, він зауважив, що європейська сторона«взяла до уваги» повідомлення про ймовірну появу дронів над Москвою таприлеглими регіонами.

«Це не наша справа – коментувати такі події. Ми не знаємо про походження абодеталі (події). Я можу лише повторити рішучий заклик Європейського Союзу доРосії не використовувати такий інцидент як привід для подальшої ескалації їїзлочинної агресії проти України», – сказав Стано.

Він також прокоментував вислів високого представника ЄС Жозепа Борреля вКаталонії щодо неготовності Путіна до переговорів та намір продовжувати війнупроти України до перемоги, який, на думку журналістів, був викривлений під часперекладу англійською мовою.

**Читайте також:** [ Третя за добу атака на Київ: знищено понад 20безпілотників, є поранені та загибла ](https://www.ukrinform.ua/rubric-kyiv/3715832-treta-za-dobu-ataka-na-kiiv-zniseno-ponad-20-bezpilotnikiv-e-poraneni-ta-zagibla.html)

«Я не думаю, що наша справа – робити лінгвістичний аналіз того, що високийпредставник ЄС сказав у Барселоні. Він говорив не раз і повторив це знову, щоми не бачимо жодних ознак, що Росія має бажання здійснити деескалацію. Миговорили це вже багато разів: замість того, щоб зупинити цю жорстоку агресію,вивести війська з України та долучитися до серйозних мирних зусиль, Путінпродовжує ескалацію, обстрілюючи українське мирне населення», – зауваживречник.

За його словами, Боррель говорив саме про це: що Путін не хоче говорити промир, він хоче продовжувати війну до того часу, поки він «продовжує думати», щоможе добитися будь-яких значущих результатів своєї кампанії та злочинних дійпроти України.

Генеральний секретар Ради Європи Марія Пейчинович-Бурич також засудиларосійські ракетні удари по Україні. Про це вона написала у [ Твіттері](https://twitter.com/MarijaPBuric/status/1663503553942396930) .

«Рішуче засуджую постійні ракетні удари Росії по Україні: ці атаки, спрямованіпроти цивільних, - неприйнятні і мають припинитися», – зауважила генсек.

Як повідомлялося, російські загарбники сьогодні вночі провели черговий, вжетретій протягом доби, обстріл столиці України з використанням ракет та дронів.Внаслідок обстрілів в Україні протягом минулої доби загинули чотири людини, ще34 – зазнали поранень.

_Фото: Віталій Кличко_

Source: [https://www.ukrinform.ua/rubric-polytics/3716136-u-es-ta-radi-evropi-zasudili-raketni-udari-rosii-po-ukraini.html](https://www.ukrinform.ua/rubric-polytics/3716136-u-es-ta-radi-evropi-zasudili-raketni-udari-rosii-po-ukraini.html)