# Рада планує вдосконалити забезпечення прав осіб з інвалідністю на працю

Authors: Ukrinform (Person)

Publisher: Укринформ (Organization)

Published Time: 2023-05-30T16:53:50+03:00

Modified Time: 2023-05-30T16:53:50+03:00

Description: Верховна Рада ухвалила у повторному першому читанні законопроєкт "Про внесення змін до деяких законів України щодо забезпечення прав осіб з інвалідністю на працю" (5344-д). — Укрінформ.

Images: ['[630_360_15700...](https://static.ukrinform.com/photos/2019_10/thumb_files/630_360_1570013236-899.jpg)']

Tags: ['Інвалідність', 'Закон', 'Верховна Рада']

Type: Article

<!--METADATA-->

![](../Images/yкринформ/2023-05-30T16-53-50-03-00/630_360_1570013236-899.jpg) ВерховнаРада ухвалила у повторному першому читанні законопроєкт "Про внесення змін додеяких законів України щодо забезпечення прав осіб з інвалідністю на працю"(5344-д).

Про це народний депутат із парламентської фракції “Голос” Ярослав Железнякповідомив у [ Телеграмі ](http://t.me/yzheleznyak/4164) , передає Укрінформ.

За його словами, ухвалення документа підтримали 246 народних депутатів.

Проєкт законодавчого акта розроблено з метою створення умов для реалізаціїособами з інвалідністю права на працю.

Документом запропоновано визначення “особи з інвалідністю”, яке відповідаєстандартам Конвенції ООН “Про права осіб з інвалідністю”.

Відповідно особа з інвалідністю – це особа зі стійкими фізичними, психічними,інтелектуальними або сенсорними порушеннями, які при взаємодії з різнимибар'єрами можуть заважати їхній повній та ефективній участі в життісуспільства нарівні з іншими.

Окрім того, розширено напрями використання коштів державного цільового фондусоціального захисту осіб з інвалідністю.

**Читайте також:** [ ВР ухвалила закон, спрямований на набуття Україноючленства у Банку розвитку Ради Європи ](https://www.ukrinform.ua/rubric-economy/3715723-vr-uhvalila-zakon-spramovanij-na-nabutta-ukrainou-clenstva-u-banku-rozvitku-radi-evropi.html)

Серед іншого передбачається, що ці кошти можуть використовуватися не лише настворення та діяльність підприємств захищеного працевлаштування, а й наорганізацію особами з інвалідністю підприємницької діяльності. Такожпередбачається, що такі кошти скеровуються на фінансування витрат на навчанняосіб з інвалідністю у порядку, визначеному Кабінетом Міністрів України.

Окрім того, законопроєкт пропонує розширити повноваження Фонду соціальногозахисту осіб з інвалідністю як розпорядника коштів державного цільового фондусоціального захисту осіб з інвалідністю. Зокрема, передбачається, що Фондвживатиме заходи щодо стягнення безпідставно нарахованих (виплачених) коштівроботодавцю, тих грошей, які використані не за цільовим призначенням, а такожздійснюватиме моніторинг за працевлаштуванням осіб з інвалідністюроботодавцями.

Законопроєктом передбачаються засади взаємодії осіб з інвалідністю таорганізацій, які їх представляють. У цьому контексті держава має створитиумови для їхньої участі у реалізації державної політики з питань соціальногозахисту осіб з інвалідністю. Документом визначено, що особи з інвалідністю таорганізації, що їх представляють, мають активно залучатися до процесівухвалення рішень щодо стратегій і програм, зокрема тих, які безпосередньо їхстосуються.

Крім цього, законопроєктом запропоновано вимоги до нормативу робочих місць дляпрацевлаштування осіб з інвалідністю, що може слугувати підставою дляобчислення внеску, який роботодавець сплачуватиме на працевлаштування осіб зінвалідністю. Планується визначити, що роботодавці, в яких середньообліковакількість осіб штатного облікового складу за місяць, за який сплачуєтьсявнесок, становить 8 і більше працівників, зобов’язані щомісяця сплачувативнесок на підтримку працевлаштування осіб з інвалідністю.

**Читайте також:** [ Рада утворила ТСК з питань розслідування шахрайства усфері фінансових послуг ](https://www.ukrinform.ua/rubric-economy/3716087-rada-utvorila-tsk-z-pitan-rozsliduvanna-sahrajstva-u-sferi-finansovih-poslug.html)

Водночас законопроєктом передбачено спрощені для роботодавців критерії, заякими визначається статус підприємств трудової інтеграції та підприємствзахищеного працевлаштування.

Очікується, що ухвалення законопроєкту сприятиме досягненню більшої зайнятостіосіб з інвалідністю, збільшенню кількості цільових надходжень до державногобюджету для соціального захисту людей з інвалідністю, розвантаженню судовоїсистеми України від усіх спорів, пов’язаних зі стягненням адміністративно-господарських санкцій за невиконання квоти на працевлаштування, зменшеннюкількості державних видатків на судові витрати.

Source: [https://www.ukrinform.ua/rubric-society/3716152-rada-planue-vdoskonaliti-zabezpecenna-prav-osib-z-invalidnistu-na-pracu.html](https://www.ukrinform.ua/rubric-society/3716152-rada-planue-vdoskonaliti-zabezpecenna-prav-osib-z-invalidnistu-na-pracu.html)