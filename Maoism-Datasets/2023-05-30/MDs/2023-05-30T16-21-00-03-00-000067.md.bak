# Китай веде свою гру щодо російської агресії в Україні – Каспаров

Authors: Ukrinform (Person)

Publisher: Укринформ (Organization)

Published Time: 2023-05-30T16:21:00+03:00

Modified Time: 2023-05-30T16:21:00+03:00

Description: Китай уже зрозумів, що Росія війну не виграє, відтак веде свою гру щодо російської агресії в Україні. — Укрінформ.

Images: ['[630_360_16854...](https://static.ukrinform.com/photos/2023_05/thumb_files/630_360_1685445124-313.jpg)']

Tags: ['Китай', 'Україна', 'Війна з Росією', 'Гаррі Каспаров']

Type: Article

<!--METADATA-->

![](../Images/yкринформ/2023-05-30T16-21-00-03-00/630_360_1685445124-313.jpg) Китай ужезрозумів, що Росія війну не виграє, відтак веде свою гру щодо російськоїагресії в Україні.

Таку думку висловив російський опозиційний політик Гаррі Каспаров в [ інтерв’юУкрінформу ](https://www.ukrinform.ua/rubric-world/3715981-garri-kasparov-rosijskij-opozicijnij-politik-zasnovnik-forumu-vilnoi-rosii.html) .

Він відзначив, що КНР має давні територіальні претензії до Росії, відтак дляПекіна у світлі поразки Росії в Україні відкриваються “набагато цікавішіперспективи”.

“Як на мене, [ Китай ](https://www.ukrinform.ua/tag-kitaj) грає у свою гру,яка несе з собою історичну перспективу. Звичайно, на початковому етапі війниКитай був би зацікавлений у перемозі Путіна, оскільки це відкривало б шлях доТайваню, і було б поразкою Заходу та успіхом сил тоталітаризму і тиранії.Однак Китай прагматичний, і я думаю – Сі Цзіньпін (лідер КНР – ред.) ужезрозумів, що Росія війну не виграє, а будь-який інший результат відкриваєперед Сі Цзіньпіном інші можливості”,- зазначив Каспаров.

На думку ексчемпіона світу з шахів, на сьогодні Китай зацікавлений упродовженні конфлікту, оскільки він послаблює і Росію, й Захід.

За його словами, Китай є єдиною країною, яка має до Росії територіальніпретензії, що базуються на договорах XVII і XIX століть.

“Китайська історіографія завжди стверджувала, що Російська імперія відібрала уних 1,5 млн кв км території, що за площею як дві з половиною України – цетериторія від Владивостока до Байкала. На відміну від путінських фантазій проУкраїну, це реальні карти, договори, які підписані між Китаєм та російськимцарством у 1689 році (Нерчинський договір – ред.), а пізніше – в 1860 році(Пекінський договір – ред.)”, - наголосив Каспаров.

Він додав, що з точки зору Сі Цзіньпіна, можливо, крах Росії у затяжній війні“відкриває шлях до набагато цікавіших перспектив, ніж війна за Тайвань”.

Торкаючись питання миротворчих зусиль інших по-дружньому налаштованих до Росіїкраїн – Угорщини і Бразилії – Каспаров висловив думку, що у першому випадкуйдеться про корупцію, а в другому – антиамериканізм, який поширений у країнахтак званого Глобального Півдня.

**Читайте також:** [ Вимоги Росії щодо припинення війни в Україні требаігнорувати – **Каспаров** ](https://www.ukrinform.ua/rubric-world/3716043-vimogi-rosii-sodo-pripinenna-vijni-v-ukraini-treba-ignoruvati-kasparov.html)

Як повідомлялося, Президент України Володимир Зеленський та лідер КНР СіЦзіньпін 26 квітня у телефонній розмові обговорили позиції щодо зупиненняросійської війни проти України. Після цієї розмови Спеціальний представник КНРу справах Євразії посол Лі Хуей вирушив до Києва, Москви та ключовихєвропейських столиць для детального ознайомлення із ситуацією з метою знайтимирне рішення для завершення російської агресивної війни проти України.

_Фото: dpa_

Source: [https://www.ukrinform.ua/rubric-polytics/3716126-kitaj-vede-svou-gru-sodo-rosijskoi-agresii-v-ukraini-kasparov.html](https://www.ukrinform.ua/rubric-polytics/3716126-kitaj-vede-svou-gru-sodo-rosijskoi-agresii-v-ukraini-kasparov.html)