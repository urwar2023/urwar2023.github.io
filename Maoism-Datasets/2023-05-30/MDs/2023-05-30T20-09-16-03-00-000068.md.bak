# Гуменюк не виключає, що Росія знову вестиме обстріли з моря

Authors: Ukrinform (Person)

Publisher: Укринформ (Organization)

Published Time: 2023-05-30T20:09:16+03:00

Modified Time: 2023-05-30T20:09:16+03:00

Description: Радикальних змін у тактиці Росії не виявлено, проте після тривалої паузи у застосуванні ракет морського базування РФ може повернутися до їхнього використання для обстрілів України. — Укрінформ.

Images: ['[630_360_16832...](https://static.ukrinform.com/photos/2023_05/thumb_files/630_360_1683203408-362.jpg)']

Tags: ['Обстріл', ' Чорне море', 'Війна з Росією', 'Наталія Гуменюк']

Type: Article

<!--METADATA-->

![](../Images/yкринформ/2023-05-30T20-09-16-03-00/630_360_1683203408-362.jpg)Радикальних змін у тактиці Росії не виявлено, проте після тривалої паузи узастосуванні ракет морського базування РФ може повернутися до їхньоговикористання для обстрілів України.

Як передає Укрінформ, про це повідомила в ефірі загальнонаціональноготелемарафону «Єдині новини» керівник об’єднаного пресцентру оперативногокомандування «Південь» Наталія Гуменюк.

«Цілком імовірно, що відтепер будуть застосовані ракети не повітряного, аморського базування, тому що вони (росіяни - ред.) тривалий час витримувалипаузу, не використовуючи морські ракетоносії. Тож імовірно, що вони якимосьчином підлаштовували ситуацію для майбутніх атак», - сказала Гуменюк.

Водночас вона підкреслила, що тактика росіян в цілому не зазнала змін: вонипоєднують дрони і ракети для атак на Україну. Гуменюк зауважила, що росіяниздійснюють [ обстріли ](https://www.ukrinform.ua/tag-obstril) хвилями длявиявлення українських систем ППО.

«Перша хвиля виявляє, звідки працюють системи ППО для другої хвилі, яка потімможе завдавати уражень безпосередньо по засобах протиповітряної оборони. Дотого ж використання дронів та ракет передбачає застосування протидії різногоплану: можуть працювати мобільні вогневі групи, і зенітні установки, і засоби,надані нашими партнерами», - сказала вона.

**Читайте також:** [ На сході ЗСУ відбили 11 атак, на Харківщині не далипрорватися диверсантам ](https://www.ukrinform.ua/rubric-ato/3716234-na-shodi-zsu-vidbili-11-atak-na-harkivsini-ne-dali-prorvatisa-diversantam.html)

Як повідомлялося, наразі у Чорному морі на бойовому чергуванні [ перебуваютьтри ракетоносії ](https://www.ukrinform.ua/rubric-ato/3716244-u-cornomu-mori-cerguut-dva-pidvodnih-ta-odin-nadvodnij-raketonosii-rf.html) .

Протягом минулої доби противник завдав 62 авіаційні удари та здійснив 54обстріли з реактивних систем залпового вогню. Є постраждалі серед цивільногонаселення, пошкоджено приватні житлові будинки, інфраструктура.

Source: [https://www.ukrinform.ua/rubric-ato/3716255-gumenuk-ne-viklucae-so-rosia-znovu-vestime-obstrili-z-mora.html](https://www.ukrinform.ua/rubric-ato/3716255-gumenuk-ne-viklucae-so-rosia-znovu-vestime-obstrili-z-mora.html)