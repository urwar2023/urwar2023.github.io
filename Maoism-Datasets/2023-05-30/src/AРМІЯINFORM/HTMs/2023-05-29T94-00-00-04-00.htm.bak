<h1>Нашими успіхами, тиском та «Петріотами» ми відповідатимемо росії на всі прояви її зла — Президент</h1>
<p>Author: ['АРМІЯINFORM']</p>
<p>Time: 2023-05-29T94:00:00-04:00</p>
<p>Description: Бажаю здоровʼя, шановні українці!    https://www.youtube.com/watch?v=eIGyEq-_OLI   ... Война с Украиной 2022, Война с Украиной последние новости сегодня, Новости война с Украиной 2022 последние на сегодня, Будет ли война между Украиной и Россией и когда, Война с Украиной в 2022 году будет или нет,  Будет ли война с Украиной в ближайшее время что говорят,  Война с Украиной новости,  Новости Украины сегодня,  Украинские новости в украинских СМИ на русском</p>
<p>Images: []</p>
<p>Tags: ['STOPRUSSIA', 'АГРЕСІЯ РФ', 'ВІДЕОЗВЕРНЕННЯ ПРЕЗИДЕНТА УКРАЇНИ', 'ВІЙНА', 'ВОЛОДИМИР ЗЕЛЕНСЬКИЙ', 'ВТОРГНЕННЯ РФ', 'ОФІС ПРЕЗИДЕНТА УКРАЇНИ']</p>
<p>Category: News</p>
<!--METADATA-->

<p><strong><em>Бажаю здоровʼя, шановні українці!</em></strong></p>
<p>Сьогодні був дуже довгий день, і почався цей день дуже рано для багатьох нашихлюдей.</p>
<p>Кілька російських терористичних атак за добу. «Шахеди», крилаті ракети,балістичні. Керовані авіабомби. Дякувати нашій ППО — усім захисникам ізахисницям неба, — сьогодні вдалося врятувати як мінімум сотні життів. Лише заодин день. Більшість «Шахедів» і ракет збито.</p>
<p>Але кожна така терористична атака повертає нас і весь світ до очевидноговисновку: Росія хоче пройти до кінця шляхом зла, тобто до своєї поразки, бо узла не буває й не може бути іншого кінця, окрім поразки.</p>
<p>Світ повинен бачити, що терор програ <em>є</em>.</p>
<p>Коли «Петріоти» в руках українців забезпечують стовідсоткове збиття будь-якихросійських ракет, терор програ <em>є</em>.</p>
<p>Коли світ збільшує тиск на Росію, зокрема санкційний, коли ізоляція терористазростає, коли будь-якої близькості з Москвою соромляться її колишні партнери,терор програ <em>є</em>.</p>
<p>І, звичайно, немає більшого приниження для держави-терориста, ніж успіхи нашихвоїнів.</p>
<p>Власне, нашими успіхами, нашим тиском, нашими «Петріотами» ми маємо і будемо йнадалі відповідати росії на всі прояви її зла.</p>
<p>І ми знищимо це зло.</p>
<p>Ніхто інший у світі не застосовує зброю проти зла ефективніше, ніж українці.</p>
<p>Сьогодні провів засідання Ставки. Доповіді — дуже конкретні.</p>
<p>Постачання нових систем ППО й ракет до них, відповідні домовленості зпартнерами.</p>
<p>Ефективність нашої ППО й те, що може зробити захист неба сильнішим.</p>
<p>Влучання, які, на жаль, є.</p>
<p>Наші оборонці вміють учитись і зроблять усе, щоб терористам стало значноскладніше.</p>
<p>Доповідали на Ставці, як і завжди, Головком та командувачі оперативнихнапрямків.</p>
<p>Не тільки забезпечення боєприпасами, не тільки підготовка нових бригад, нетільки наша тактика.</p>
<p>Але й терміни. Це те, що максимально важливо. Терміни щодо того, як ми будеморухатися. Будемо. Рішення ухвалені.</p>
<p>Я дякую кожному солдату й сержанту, офіцеру й генералу, кожній бригаді, якіпідготувалися.</p>
<p>Провів сьогодні також доволі змістовну нараду з нашими міжнародниками.</p>
<p>Готуємо нові спільні з партнерами кроки для посилення нашого захисту. І длянаших активних дій. Немає й не буде альтернативи повному звільненню нашоїземлі. Немає й не буде альтернативи повному захисту наших цінностей.</p>
<p>І я вдячний усім нашим партнерам, які розуміють, що повага до кожноголюдського життя, свобода людини та міжнародне право — це такі цінності, щодояких компроміси неможливі.</p>
<p>Хочу сьогодні окремо подякувати Данії — усьому народу, усьому данськомуполітичному класу. Парламенту, уряду та особисто пані Прем’єр-мініструФредеріксен за рішення збільшити фінансування данського Фонду підтримки нашоїдержави на суму понад 3 мільярди доларів США.</p>
<p>Тепер загальна сума оборонної допомоги від Данії сягне більш ніж 4 мільярди700 мільйонів доларів. Дуже вагомо.</p>
<p>Такі рішення роблять поразку російського терору швидшою. Дякую за це!</p>
<p>Говорив сьогодні з Прем’єр-міністром Камбоджі Хун Сеном. Подякував йому запринципову підтримку міжнародних правил, усього того, заради чого націїоб’єднані Статутом ООН та обов’язковими для всіх конвенціями.</p>
<p>Запросив Камбоджу приєднатися до спільних зусиль із різними країнами світу вреалізації нашої формули миру.</p>
<p>Це спільне глобальне завдання — не дати росії зробити терор чимось звичним длясвіту, коли й хтось інший захворіє на це зло.</p>
<p>І щойно, перед записом цього звернення, провів іще дві розмови.</p>
<p>Говорив із Прем’єр-міністром Нідерландів Марком Рютте. Поінформував про ударитерористів. Подякував за готовність і надалі допомагати нам захищати людей.</p>
<p>Нідерланди — серед лідерів у допомозі для захисту від терору, для притягненнятерористів до відповідальності.</p>
<p>Обговорили нашу оборонну взаємодію — нашу нову авіаційну коаліцію, коаліціюсучасних винищувачів, яку створюємо. І створимо! Звичайно, обговорили йпосилення нашої ППО.</p>
<p>Говорив із Президентом Туреччини Ердоганом. Привітав його з перемогою навиборах.</p>
<p>Впевнений, що наша подальша співпраця — України й Туреччини — на всіх рівняхзможе дати ще більше користі нашим людям та міжнародній стабільності.</p>
<p>Безпека нашого регіону та всієї Європи, світова продовольча безпека, захистфундаментальних норм міжнародного права — це те, що ми робили, робимо й будеморобити разом.</p>
<p>Дякую всім у світі, хто допомагає! Слава всім нашим воїнам!</p>
<p>Іще раз дякую Повітряним силам та всім нашим захисникам і захисницям неба.</p>
<p><strong><em>Слава Україні!</em></strong></p>
<p>Source: <a href="https://armyinform.com.ua/2023/05/29/nashymy-uspihamy-tyskom-ta-petriotamy-my-vidpovidatymemo-rosiyi-na-vsi-proyavy-yiyi-zla-prezydent/">https://armyinform.com.ua/2023/05/29/nashymy-uspihamy-tyskom-ta-petriotamy-my-vidpovidatymemo-rosiyi-na-vsi-proyavy-yiyi-zla-prezydent/</a></p>