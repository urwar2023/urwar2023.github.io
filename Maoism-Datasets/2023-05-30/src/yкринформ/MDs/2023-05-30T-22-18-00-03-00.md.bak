# В ОП провели відеозустріч із представниками політико-безпекового керівництва Польщі

Authors: Ukrinform (Person)

Publisher: Укринформ (Organization)

Published Time: 2023-05-30T-22:18:00+03:00

Modified Time: 2023-05-30T23:18:00+03:00

Description: В Офісі Президента відбулася відеозустріч із представниками політико-безпекового керівництва Польщі. — Укрінформ.

Images: ['[630_360_16854...](https://static.ukrinform.com/photos/2023_05/thumb_files/630_360_1685477644-157.jpeg)']

Tags: ['Польща', 'Україна', 'Офіс Президента']

Type: Article

<!--METADATA-->

![](../Images/2023-05-30T-22-18-00-03-00/630_360_1685477644-157.jpeg) В ОфісіПрезидента відбулася відеозустріч із представниками політико-безпековогокерівництва Польщі.

Як передає Укрінформ, про це повідомляє [ Офіс Президента](https://www.president.gov.ua/news/koordinaciya-domovlenostej-prezidenta-ukrayini-vidbulasya-vi-83249) .

За дорученням Президента України та з метою координації виконаннядомовленостей, досягнутих під час офіційного візиту Володимира Зеленського доРеспубліки [ Польща ](https://www.ukrinform.ua/tag-polsa) на початку квітня,керівник Офісу Глави держави Андрій Єрмак разом з іншими членами командиПрезидента й уряду провів планову відеозустріч із державним секретарем,керівником Бюро міжнародної політики Канцелярії Президента Республіки ПольщаМарціном Пшидачем.

![](../Images/2023-05-30T-22-18-00-03-00/1685477645-616.jpeg)

З української сторони у зустрічі також взяли участь: заступники керівникаОфісу Президента Роман Машовець, Ігор Жовква, Андрій Сибіга, заступникміністра закордонних справ Євген Перебийніс, перший заступник міністра оборониУкраїни генерал-лейтенант Олександр Павлюк, заступники міністра оборониОлександр Поліщук і Володимир Гаврилов, перший заступник міністра з питаньстратегічних галузей промисловості Олег Можний та інші.

![](../Images/2023-05-30T-22-18-00-03-00/1685477684-854.jpeg)

З польської сторони долучилися: державний секретар, керівник Бюро національноїбезпеки Республіки Польща Яцек Сєвєра та міністр, член Ради міністрівРеспубліки Польща Міхал Дворчик.

Єрмак подякував за дієву підтримку з боку Президента й уряду Польщі узміцненні оборонних спроможностей України. Він також відзначив важливістьлідерської позиції Республіки Польща у просуванні євроатлантичних прагненьнашої держави.

Польську делегацію було поінформовано про поточні виклики, які стоять передУкраїною через вторгнення РФ, про актуальну ситуацію на фронті, дії російськихокупантів, ракетні атаки Росії на цивільну інфраструктуру та громадян України.Українська сторона наголосила, що західні системи ППО є критично важливими длянадійного захисту від ворожих атак із застосуванням балістичних ракет.Представники Офісу Президента й сил оборони України ґрунтовно обговорили зпольською делегацією стан двосторонньої співпраці у сфері оборонної підтримкидля Збройних Сил України.

Жовква окреслив очікування української сторони від саміту НАТО у Вільнюсі,який відбудеться в липні. Було відзначено, що Україна розраховує на узгодженнясоюзниками чіткого алгоритму щодо руху нашої держави до НАТО.

Єрмак також деталізував бачення української сторони щодо гарантій безпеки дляУкраїни на шляху до Альянсу й наголосив на важливості максимально амбітних іконкретних рішень саміту НАТО у Вільнюсі.

Під час зустрічі відбувся предметний обмін думками щодо подальших кроків зреалізації формули миру Президента України та підготовки до Глобального самітумиру. Польську сторону було ознайомлено з підсумками участі Зеленського всамітах Ліги арабських держав та «Групи семи».

**Читайте також:** [ У Польщі українські військові опановують навички допомогипораненим ](https://www.ukrinform.ua/rubric-ato/3715540-u-polsi-ukrainski-vijskovi-opanovuut-navicki-dopomogi-poranenim.html)

«Україна ніколи не піде на жодні компроміси щодо своїх територій. Жодніпереговори з РФ неможливі, поки вона не виведе свої війська з територіїУкраїни», – наголосив керівник Офісу Глави держави.

За підсумками зустрічі сторони домовилися про подальшу тісну координацію тавзаємодію між Україною й Польщею з метою посилення спроможностей України взахисті суверенітету й територіальної цілісності.

Як повідомляв [ Укрінформ ](https://www.ukrinform.ua/rubric-polytics/3716237-zelenskij-zustrivsa-iz-delegacieu-atlanticnoi-radi.html) ,Президент України Володимир Зеленський зустрівся із делегацією «Атлантичноїради».

_Фото: ОП_

Source: [https://www.ukrinform.ua/rubric-polytics/3716295-v-op-proveli-videozustric-iz-predstavnikami-politikobezpekovogo-kerivnictva-polsi.html](https://www.ukrinform.ua/rubric-polytics/3716295-v-op-proveli-videozustric-iz-predstavnikami-politikobezpekovogo-kerivnictva-polsi.html)