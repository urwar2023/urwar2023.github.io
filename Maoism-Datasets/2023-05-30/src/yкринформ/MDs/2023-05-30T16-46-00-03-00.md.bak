# У Ризі демонтували пам'ятник Пушкіну

Authors: Ukrinform (Person)

Publisher: Укринформ (Organization)

Published Time: 2023-05-30T16:46:00+03:00

Modified Time: 2023-05-30T16:46:00+03:00

Description: Пам'ятник російському поетові Олександру Пушкіну в центрі Риги вранці 30 травня було демонтовано. — Укрінформ.

Images: ['[630_360_16854...](https://static.ukrinform.com/photos/2023_05/thumb_files/630_360_1685454309-688.jpg)']

Tags: ['Латвія', "Пам'ятник", '#stoprussia', 'Пушкін']

Type: Article

<!--METADATA-->

![](../Images/2023-05-30T16-46-00-03-00/630_360_1685454309-688.jpg) Пам'ятникросійському поетові Олександру Пушкіну в центрі Риги вранці 30 травня булодемонтовано.

Про це передає Укрінформ із посиланням на [ Твіттер](https://twitter.com/OzolaLV/status/1663393685583667201) віцемера Риги ЛіндиОзоли.

«Сьогодні ще один історичний день. Ми прибрали незаконно встановлений [пам'ятник ](https://www.ukrinform.ua/tag-pamatnik) Пушкіну в Ризі», - написалавіцемер.

> Šodien ir vēl viena vēsturiska diena. Rīgā novācām nelegāli uzstādīto> Puškina pieminekli. [ pic.twitter.com/yV9cLHbslD ](https://t.co/yV9cLHbslD)>> — Linda Ozola (@OzolaLV) [ May 30, 2023> ](https://twitter.com/OzolaLV/status/1663393685583667201?ref_src=twsrc%5Etfw)

Латвійський мовник [ LSM](https://rus.lsm.lv/statja/novosti/samoupravlenija/30.05.2023-pamyatnik-puskinu-v-rige-peremeshhen-na-sklad.a510664/) уточнює, що 30 травня Ризькеагентство пам'яток перемістило скульптуру на склад, щоб пізніше передати їїмузею латвійської Спілки художників, з яким досягнуто концептуальноїдомовленості про зберігання та експозицію скульптури.

Рішення про переміщення скульптури прийнято у зв'язку з тим, що у 2009 роціРада зі збереження та розвитку історичного центру Риги та Державна інспекція зохорони пам'яток культури не схвалили її розміщення у парку Кронвалда в центріРиги, рекомендувавши обрати інше місце.

Таким чином, те, що скульптура все-таки була встановлена в парку і до цьогочасу знаходилася там, було порушенням нормативних актів. 3 березня 2023 рокуРада з пам'ятників Ризької думи висловилася за перенесення скульптури увідповідне місце.

**Читайте також:** [ У Миколаєві **демонтували** пам'ятник Потьомкіну](https://www.ukrinform.ua/rubric-regions/3706328-u-mikolaevi-demontuvali-pamatnik-potomkinu.html)

Наприкінці квітня правляча коаліція Ризької думи висловила схвалення ідеї, щобпам'ятник Пушкіну було перенесено на інше місце. Депутати вирішили вивчитиможливі місця, де монумент згодом можуть поставити, а також висловили намір незволікати з цим.

Як повідомляв Укрінформ, рада Ризької думи з пам'ятників на початку березняпідтримала демонтаж або перенесення шести пам'яток радянського часу,розташованих у межах міста, оскільки вони прославляють радянський режим.

_Фото: Baiba Kušķe / Latvijas Radio_

Source: [https://www.ukrinform.ua/rubric-world/3716146-u-rizi-demontuvali-pamatnik-puskinu.html](https://www.ukrinform.ua/rubric-world/3716146-u-rizi-demontuvali-pamatnik-puskinu.html)