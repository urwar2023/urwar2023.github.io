# Суд залишив без змін арешт адвокату, якого разом із Князєвим взяли на хабарі

Authors: Ukrinform (Person)

Publisher: Укринформ (Organization)

Published Time: 2023-05-30T16:51:00+03:00

Modified Time: 2023-05-30T16:51:00+03:00

Description: Апеляційний суд залишив без змін запобіжний захід – тримання під вартою з альтернативою внесення 80 млн грн застави – адвокату, якого спільно з ексголовою Верховного суду викрили на одержанні 2,7 млн доларів хабара. — Укрінформ.

Images: ['[630_360_15408...](https://static.ukrinform.com/photos/2018_10/thumb_files/630_360_1540839872-223.jpg)']

Tags: ['Арешт', 'Князєв', 'Антикорупційний суд', 'Боротьба з корупцією', 'Апеляція']

Type: Article

<!--METADATA-->

![](../Images/2023-05-30T16-51-00-03-00/630_360_1540839872-223.jpg)Апеляційний суд залишив без змін запобіжний захід – тримання під вартою зальтернативою внесення 80 млн грн застави – адвокату, якого спільно зексголовою Верховного суду викрили на одержанні 2,7 млн доларів хабара.

Як передає Укрінформ, про це Спеціалізована антикорупційна прокуратура (САП)повідомляє в [ Телеграмі ](https://t.me/sap_gov_ua/1425) .

30 травня Апеляційна палата Вищого антикорупційного суду ( [ ВАКС](https://www.ukrinform.ua/tag-antikorupcijnij-sud) ) відмовила у задоволенніапеляційної скарги сторони захисту підозрюваного та залишила без змін рішенняслідчого судді ВАКС від 18 травня поточного року про застосування запобіжногозаходу у вигляді тримання під вартою з альтернативою внесення 80 млн грнзастави адвокату, якого разом з ексголовою Верховного Суду САП та НАБУ викрилина одержанні 2,7 млн доларів США неправомірної вигоди.

**Читайте також:** [ ВАКС у середу розгляне апеляцію на арешт **Князєва**](https://www.ukrinform.ua/rubric-society/3715645-vaks-u-seredu-rozglane-apelaciu-na-arest-knazeva.html)

У САП нагадали, що строк дії запобіжного заходу - 60 днів, до 13 липня 2023включно.

«У разі внесення застави на адвоката будуть покладені процесуальні обов’язки,серед яких прибувати за кожною вимогою до детектива, прокурора чи суду; здатина зберігання до територіального підрозділу ДМС свій паспорт (паспорти) длявиїзду за кордон, інші документи, що дають право на виїзд з України і вʼїзд вУкраїну; носити електронний засіб контролю», - зауважили у САП.

Як повідомляв Укрінформ, 15 травня Національне антикорупційне бюро (НАБУ) іСпеціалізована антикорупційна прокуратура (САП) заявили про викриття схеми [одержання неправомірної вигоди керівництвом та суддями Верховного Суду](https://www.ukrinform.ua/rubric-society/3709683-nabu-i-sap-vikrili-masstabnu-korupciu-u-verhovnomu-sudi.html) . Правоохоронці затримали голову ВСВсеволода Князєва та вилучили 2,7 млн дол.

16 травня під час пленуму Верховного Суду 140 суддів підтримали висловленнянедовіри Князєву. Судді також ухвалили постанову пленуму Верховного Суду проприпинення його повноважень.

**Читайте також:** [ Затримання **Князєв** а: Рада засуджує корупцію в судах](https://www.ukrinform.ua/rubric-polytics/3715700-zatrimanna-knazeva-rada-zrobila-zaavu-pro-borotbu-z-korupcieu-v-sudah.html)

17 травня Вищий антикорупційний суд [ відмовився задовольнити скаргу захистуКнязєва на його затримання ](https://www.ukrinform.ua/rubric-society/3710545-vaks-vidmovivsa-zadovolniti-skargu-zahistu-knazeva-na-jogo-zatrimanna.html) .

18 травня Вища рада правосуддя задовольнила подання Спеціалізованоїантикорупційної прокуратури про [ надання дозволу на утримання Князєва підвартою ](https://www.ukrinform.ua/rubric-society/3710933-vrp-nadala-dozvil-na-utrimanna-eksgolovi-knazeva-pid-vartou.html) .

Того ж дня Вищий антикорупційний суд обрав йому запобіжний захід у вигляді [тримання під вартою з можливістю внесення 107,3 млн грн застави](https://www.ukrinform.ua/rubric-society/3711149-sud-obrav-zapobiznij-zahid-knazevu.html) .

Source: [https://www.ukrinform.ua/rubric-society/3716153-sud-zalisiv-bez-zmin-arest-advokatu-akogo-razom-iz-knazevim-vzali-na-habari.html](https://www.ukrinform.ua/rubric-society/3716153-sud-zalisiv-bez-zmin-arest-advokatu-akogo-razom-iz-knazevim-vzali-na-habari.html)