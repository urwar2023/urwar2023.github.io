# Кислиця в ООН: Безпека ЗАЕС має передбачати її повну демілітаризацію та деокупацію

Authors: Ukrinform (Person)

Publisher: Укринформ (Organization)

Published Time: 2023-05-31T00:50:00+03:00

Modified Time: 2023-05-31T00:50:00+03:00

Description: Принципи гарантування ядерної безпеки на Запорізькій АЕС мають передбачати повну демілітаризацію та деокупацію станції, наголосив постійний представник України при ООН Сергій Кислиця. — Укрінформ.

Images: ['[630_360_16854...](https://static.ukrinform.com/photos/2023_05/thumb_files/630_360_1685482958-130.jpeg)']

Tags: ['Окупація', 'ООН', 'Агресія РФ', 'Кислиця', 'Радбез ООН', 'Запорізька АЕС', 'Ядерна безпека', 'Війна з Росією']

Type: Article

<!--METADATA-->

![](../Images/2023-05-31T00-50-00-03-00/630_360_1685482958-130.jpeg) Принципигарантування ядерної безпеки на Запорізькій АЕС мають передбачати повнудемілітаризацію та деокупацію станції, наголосив постійний представник Українипри ООН Сергій Кислиця.

Як передає власний кореспондент Укрінформу у Нью-Йорку, про це він заявив увівторок на засіданні Ради безпеки ООН щодо ситуації на ЗАЕС.

Він нагадав, що Росія продовжує активно використовувати атомну станцію увоєнних цілях, розмістивши там близько 500 військовослужбовців і 50 одиницьважкого озброєння. Військова техніка, боєприпаси та вибухові речовини, засловами постпреда, розташовані в турбінних залах енергоблоків 1, 2 та 4.

**Читайте також:** **[ Штати вважають ескалацією відключення росіянамидатчиків радіаційного контролю на ЗАЕС ](https://www.ukrinform.ua/rubric-ato/3716301-stati-vvazaut-eskalacieu-vidklucenna-rosianami-datcikiv-radiacijnogo-kontrolu-na-zaes.html) **

Коментуючи п’ять принципів ядерної безпеки ЗАЕС, які сформулював гендиректорМАГАТЕ Рафаель Гросі у своєму виступі, Кислиця зазначив: «Ми беремо до відомапринципи генерального директора, спрямовані на сприяння забезпеченню ядерноїбезпеки на ЗАЕС... Однак ці принципи мають бути доповнені вимогою щодо повноїдемілітаризації та деокупації станції».

За словами Кислиці, вони мають охоплювати такі елементи: по-перше, виведеннявійськ і всього іншого російського персоналу, незаконно присутнього настанції; по-друге, гарантії безперебійного електропостачання ЗАЕС ізтериторії, підконтрольної уряду України; по-третє, гуманітарний коридор длязабезпечення ротації управлінського, експлуатаційного та ремонтного персоналуЗАЕС з метою підтримки станції в безпечному стані.

**Читайте також:** **[ Росіяни «вибивають» зі співробітників ЗАЕС згоду наспівпрацю - Енергоатом ](https://www.ukrinform.ua/rubric-ato/3716243-rosiani-vibivaut-zi-spivrobitnikiv-zaes-zgodu-na-spivpracu-energoatom.html) **

Україна вважає за необхідне включити ці елементи в нову резолюцію Радикерівників МАГАТЕ, «якщо такий документ буде запропоновано для ухвалення на їїнаступній сесії», додав він.

Постпред також нагадав, що радіаційна та ядерна безпека є першим пунктомФормули миру Президента України Володимира Зеленського.

У вівторок відбулося засідання Ради Безпеки ООН, скликане партнерами України­– Францією та Еквадором, – на якому розгадалася ситуація на Запорізькій АЕС.Постпред РФ Василь Небензя заявив, що на станції нібито немає російськогоозброєння та військових. З жорсткою критикою Росії виступили, зокрема, США,Велика Британія, Франція, Албанія, Японія, Еквадор.

**Читайте також:** **[ Гендиректор МАГАТЕ на Радбезі ООН оголосив принципидотримання ядерної безпеки ЗАЕС ](https://www.ukrinform.ua/rubric-economy/3716294-gendirektor-magate-na-radbezi-oon-ogolosiv-principi-dotrimanna-adernoi-bezpeki-zaes.html) **

Як повідомляв Укрінформ, Гроссі запропонував такі принципи безпеки станції:

* жодних атак будь-якого роду з території станції чи проти неї;   * інфраструктура **[ ЗАЕС ](https://www.ukrinform.ua/tag-zaporizka-aes) ** не повинна використовуватися як сховище чи база для важкого озброєння;   * не можна піддавати ризику подачу електроенергії з електростанції за межі об'єкта, зовнішнє електропостачання має залишатися доступним і безпечним;   * усі структури, системи й компоненти, необхідні для безпечної експлуатації об’єкта, мають бути захищені від нападів чи диверсій;   * не слід вживати жодних дій, які б підривали ці принципи.

Літня сесія Ради керівників МАГАТЕ розпочнеться 5 червня.

Source: [https://www.ukrinform.ua/rubric-polytics/3716304-kislica-v-oon-bezpeka-zaes-mae-peredbacati-ii-povnu-demilitarizaciu-ta-deokupaciu.html](https://www.ukrinform.ua/rubric-polytics/3716304-kislica-v-oon-bezpeka-zaes-mae-peredbacati-ii-povnu-demilitarizaciu-ta-deokupaciu.html)