# МВФ покращив прогноз для ВВП України до «плюс» 1-3%

Authors: Ukrinform (Person)

Publisher: Укринформ (Organization)

Published Time: 2023-05-30T18:01:00+03:00

Modified Time: 2023-05-30T18:01:00+03:00

Description: Місія МВФ підтвердила очікування більш потужного економічного відновлення в Україні й покращила прогноз зростання українського ВВП України до «плюс» 1-3% в умовах невизначеності, пов’язаної з війною. — Укрінформ.

Images: ['[630_360_16805...](https://static.ukrinform.com/photos/2023_04/thumb_files/630_360_1680538218-164.jpg)']

Tags: ['Економіка', 'МВФ', 'ВВП']

Type: Article

<!--METADATA-->

![](../Images/2023-05-30T18-01-00-03-00/630_360_1680538218-164.jpg) Місія МВФпідтвердила очікування більш потужного економічного відновлення в Україні йпокращила прогноз зростання українського ВВП України до «плюс» 1-3% в умовахневизначеності, пов’язаної з війною.

Про це йдеться в підсумках першого перегляду програми EFF для України, якуУкрінформ отримав у своє розпорядження.

«Очікується більш потужне відновлення (в Україні – ред.), оскільки економікапоступово адаптується до умов війни. Експерти МВФ підвищили прогнози зростанняреального ВВП на 2023 рік до діапазону 1-3% (попередній діапазон коливався нарівні від «мінус» 3% до 1%», - зауважується в документі.

Водночас зазначається, що прогноз залишається дуже невизначеним черезпродовження бойових дій.

**Читайте також:** [ ЄБРР очікує помірного зростання економіки України](https://www.ukrinform.ua/rubric-ato/3709960-ebrr-ocikue-pomirnogo-zrostanna-ekonomiki-ukraini.html)

Місія МВФ встановила, що загалом макроекономічну та фінансову стабільність вкраїні було збережено «завдяки виваженій політиці, а також безперервній тасвоєчасній зовнішній підтримці». Проте, залишаються серйозні проблеми.

Зокрема, бюджетний дефіцит має все ще дуже високий рівень, що тягне за собоютривалі потреби у значному фінансуванні, що досі покривається зовнішнімигрантами та дуже пільговими позиками. Водночас забезпечення основних функційдержави в умовах фінансових обмежень вимагатиме від влади складних політичнихкомпромісів. «Вирішальним буде скасування поправок до законодавства промобілізацію доходів у зв’язку із воєнним станом – якщо це доречно – зодночасним уникненням нових заходів, які можуть зменшити податковінадходження»,- зауважили у Фонді.

При цьому вказується, що попри обстріли Росією критично важливоїінфраструктури українська економіка продемонструвала надзвичайну стійкість.

«Економічна активність у першому кварталі суттєво відновилася, оскількиенергетична система була швидко відновлена після атак», - зазначили в МВФ.Крім того, зазначається, що в Україні стабілізувалися валютні ринки, аінфляція почала помітно знижуватися.

«Відповідно до цілей, визначених у першому етапі програми EFF, влада вживаєважливих кроків для зміцнення фіскальної, зовнішньої та фінансовоїстабільності», - наголосили в МВФ.

Це включає ухваленням законодавства про підвищення доходів відповідно доСтратегії національних доходів; підготовку стратегії для переходу до більшгнучкого обмінного курсу та послаблення валютного контролю; підготовку глибшоїоцінки стану банківського сектору; продовження реформ для зміцнення системиуправління й боротьби з корупцією, у тому числі шляхом внесення змін дозаконодавства.

«Постійне впровадження структурних реформ у рамках програми (EFF – ред.),включно з державним управлінням, боротьбою з корупцією та управліннямдержавними інвестиціями, зміцнить інституції та закладе основу для потужногота сталого зростання»,- підкреслили у Фонді.

**Читайте також:** [ Україна та Світовий банк обговорили підготовку новихпроєктів відбудови ](https://www.ukrinform.ua/rubric-vidbudova/3714428-ukraina-ta-svitovij-bank-obgovorili-pidgotovku-novih-proektiv-vidbudovi.html)

Як повідомляв Укрінформ, перший перегляд чотирирічної програми EFF для Українипроходив з 23 травня у Відні. У вівторок [ МВФ ](https://www.ukrinform.ua/tag-mvf) і українська влада заявили про [ досягнення угоди на рівні персоналу](https://www.ukrinform.ua/rubric-economy/3716176-programa-rozsirenogo-finansuvanna-ukraina-ta-mvf-dosagli-ugodi-na-rivni-personalu.html) щодоуспішного проведення цього перегляду та ухвалення оновленого пакета заходівекономічної та фінансової політики в межах програми EFF.

Source: [https://www.ukrinform.ua/rubric-economy/3716193-mvf-pokrasiv-prognoz-dla-vvp-ukraini-do-plus-13.html](https://www.ukrinform.ua/rubric-economy/3716193-mvf-pokrasiv-prognoz-dla-vvp-ukraini-do-plus-13.html)