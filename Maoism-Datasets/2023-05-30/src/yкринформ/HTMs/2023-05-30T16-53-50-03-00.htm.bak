<h1>Рада планує вдосконалити забезпечення прав осіб з інвалідністю на працю</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-05-30T16:53:50+03:00</p>
<p>Modified Time: 2023-05-30T16:53:50+03:00</p>
<p>Description: Верховна Рада ухвалила у повторному першому читанні законопроєкт "Про внесення змін до деяких законів України щодо забезпечення прав осіб з інвалідністю на працю" (5344-д). — Укрінформ.</p>
<p>Images: ['<a href="https://static.ukrinform.com/photos/2019_10/thumb_files/630_360_1570013236-899.jpg">630_360_15700...</a>']</p>
<p>Tags: ['Інвалідність', 'Закон', 'Верховна Рада']</p>
<p>Type: Article</p>
<!--METADATA-->

<p><img alt="" src="../Images/2023-05-30T16-53-50-03-00/630_360_1570013236-899.jpg" /> ВерховнаРада ухвалила у повторному першому читанні законопроєкт "Про внесення змін додеяких законів України щодо забезпечення прав осіб з інвалідністю на працю"(5344-д).</p>
<p>Про це народний депутат із парламентської фракції “Голос” Ярослав Железнякповідомив у <a href="http://t.me/yzheleznyak/4164"> Телеграмі </a> , передає Укрінформ.</p>
<p>За його словами, ухвалення документа підтримали 246 народних депутатів.</p>
<p>Проєкт законодавчого акта розроблено з метою створення умов для реалізаціїособами з інвалідністю права на працю.</p>
<p>Документом запропоновано визначення “особи з інвалідністю”, яке відповідаєстандартам Конвенції ООН “Про права осіб з інвалідністю”.</p>
<p>Відповідно особа з інвалідністю – це особа зі стійкими фізичними, психічними,інтелектуальними або сенсорними порушеннями, які при взаємодії з різнимибар'єрами можуть заважати їхній повній та ефективній участі в життісуспільства нарівні з іншими.</p>
<p>Окрім того, розширено напрями використання коштів державного цільового фондусоціального захисту осіб з інвалідністю.</p>
<p><strong>Читайте також:</strong> <a href="https://www.ukrinform.ua/rubric-economy/3715723-vr-uhvalila-zakon-spramovanij-na-nabutta-ukrainou-clenstva-u-banku-rozvitku-radi-evropi.html"> ВР ухвалила закон, спрямований на набуття Україноючленства у Банку розвитку Ради Європи </a></p>
<p>Серед іншого передбачається, що ці кошти можуть використовуватися не лише настворення та діяльність підприємств захищеного працевлаштування, а й наорганізацію особами з інвалідністю підприємницької діяльності. Такожпередбачається, що такі кошти скеровуються на фінансування витрат на навчанняосіб з інвалідністю у порядку, визначеному Кабінетом Міністрів України.</p>
<p>Окрім того, законопроєкт пропонує розширити повноваження Фонду соціальногозахисту осіб з інвалідністю як розпорядника коштів державного цільового фондусоціального захисту осіб з інвалідністю. Зокрема, передбачається, що Фондвживатиме заходи щодо стягнення безпідставно нарахованих (виплачених) коштівроботодавцю, тих грошей, які використані не за цільовим призначенням, а такожздійснюватиме моніторинг за працевлаштуванням осіб з інвалідністюроботодавцями.</p>
<p>Законопроєктом передбачаються засади взаємодії осіб з інвалідністю таорганізацій, які їх представляють. У цьому контексті держава має створитиумови для їхньої участі у реалізації державної політики з питань соціальногозахисту осіб з інвалідністю. Документом визначено, що особи з інвалідністю таорганізації, що їх представляють, мають активно залучатися до процесівухвалення рішень щодо стратегій і програм, зокрема тих, які безпосередньо їхстосуються.</p>
<p>Крім цього, законопроєктом запропоновано вимоги до нормативу робочих місць дляпрацевлаштування осіб з інвалідністю, що може слугувати підставою дляобчислення внеску, який роботодавець сплачуватиме на працевлаштування осіб зінвалідністю. Планується визначити, що роботодавці, в яких середньообліковакількість осіб штатного облікового складу за місяць, за який сплачуєтьсявнесок, становить 8 і більше працівників, зобов’язані щомісяця сплачувативнесок на підтримку працевлаштування осіб з інвалідністю.</p>
<p><strong>Читайте також:</strong> <a href="https://www.ukrinform.ua/rubric-economy/3716087-rada-utvorila-tsk-z-pitan-rozsliduvanna-sahrajstva-u-sferi-finansovih-poslug.html"> Рада утворила ТСК з питань розслідування шахрайства усфері фінансових послуг </a></p>
<p>Водночас законопроєктом передбачено спрощені для роботодавців критерії, заякими визначається статус підприємств трудової інтеграції та підприємствзахищеного працевлаштування.</p>
<p>Очікується, що ухвалення законопроєкту сприятиме досягненню більшої зайнятостіосіб з інвалідністю, збільшенню кількості цільових надходжень до державногобюджету для соціального захисту людей з інвалідністю, розвантаженню судовоїсистеми України від усіх спорів, пов’язаних зі стягненням адміністративно-господарських санкцій за невиконання квоти на працевлаштування, зменшеннюкількості державних видатків на судові витрати.</p>
<p>Source: <a href="https://www.ukrinform.ua/rubric-society/3716152-rada-planue-vdoskonaliti-zabezpecenna-prav-osib-z-invalidnistu-na-pracu.html">https://www.ukrinform.ua/rubric-society/3716152-rada-planue-vdoskonaliti-zabezpecenna-prav-osib-z-invalidnistu-na-pracu.html</a></p>