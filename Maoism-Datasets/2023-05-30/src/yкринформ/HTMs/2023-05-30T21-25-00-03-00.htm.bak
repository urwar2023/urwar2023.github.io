<h1>У Фінляндії показали тестову версію паркану на кордоні з Росією</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-05-30T21:25:00+03:00</p>
<p>Modified Time: 2023-05-30T21:25:00+03:00</p>
<p>Description: У Фінляндії показали, як виглядає тестова ділянка покритого колючим дротом загородження, що будується у містечку Пелкола в Іматрі на східному кордоні із Росією. — Укрінформ.</p>
<p>Images: ['<a href="https://static.ukrinform.com/photos/2023_05/thumb_files/630_360_1685442183-395.jpg">630_360_16854...</a>']</p>
<p>Tags: ['Фінляндія', 'Росія', 'Паркан']</p>
<p>Type: Article</p>
<!--METADATA-->

<p><img alt="" src="../Images/2023-05-30T21-25-00-03-00/630_360_1685442183-395.jpg" /> УФінляндії показали, як виглядає тестова ділянка покритого колючим дротомзагородження, що будується у містечку Пелкола в Іматрі на східному кордоні ізРосією.</p>
<p>Як передає Укрінформ, про це повідомляє <a href="http://yle.fi/a/74-20034192"> Yle </a> .</p>
<p>Трикілометровий паркан будується для перевірки функціональності бар'єрноїогорожі. Будівництво має завершитися влітку 2023 року.</p>
<p>Після завершення пілотного етапу вздовж східного кордону Фінляндії будезбудовано загалом 200 кілометрів загороджень.</p>
<p>На початку травня Прикордонна охорона Південно-Східної <a href="https://www.ukrinform.ua/tag-finlandia"> Фінляндії</a> опублікувала фотографії огорожі, яківикликали неоднозначну реакцію у соціальних мережах. Коментатори в Твіттерівважали, що огорожа виглядає кволою.</p>
<p><img alt="" src="../Images/2023-05-30T21-25-00-03-00/1685442189-884.jpg" /></p>
<p>Прикордонники відповіли на критику, вказавши, що на фотографіях зображенонедобудовану конструкцію, і заявивши, що знімок не дає справжнього уявленняпро всі характеристики загородження.</p>
<p><strong>Читайте також:</strong> <a href="https://www.ukrinform.ua/rubric-world/3697463-polsa-pocala-buduvati-elektronne-zagorodzenna-na-kordoni-z-rosieu.html"> <strong>Польща</strong> <strong>почала</strong> <strong>будувати</strong> « <strong>електронне</strong><strong>загородження</strong> » на <strong>кордоні</strong> з <strong>росією</strong></a></p>
<p>Як повідомляв Укрінформ, минулого року Прикордонна охорона Фінляндії виступилаз ініціативою будівництва стіни на кордоні з Росією через «останні зміни угалузі безпеки».</p>
<p>Мета проєкту – ускладнити перетин кордону для небажаних осіб.</p>
<p>Фото: Mikko Savolainen/Yle</p>
<p>Source: <a href="https://www.ukrinform.ua/rubric-ato/3716017-u-finlandii-pokazali-testovu-versiu-parkanu-na-kordoni-z-rosieu.html">https://www.ukrinform.ua/rubric-ato/3716017-u-finlandii-pokazali-testovu-versiu-parkanu-na-kordoni-z-rosieu.html</a></p>