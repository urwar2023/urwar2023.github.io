<h1>З Росії депортували українку, яка хотіла вивезти дітей-сиріт з окупованих територій</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-05-30T19:12:24+03:00</p>
<p>Modified Time: 2023-05-30T19:12:24+03:00</p>
<p>Description: Російські силовики затримали у Москві та вислали з Росії громадянку України, яка, за їхньою версією, приїхала до РФ з метою вивезти дітей-сиріт із окупованих територій. — Укрінформ.</p>
<p>Images: ['<a href="https://static.ukrinform.com/photos/2016_08/thumb_files/630_360_1472122040-2829-narucniki-na-zensine.jpg">630_360_14721...</a>']</p>
<p>Tags: ['Депортація', 'Діти', 'Росія']</p>
<p>Type: Article</p>
<!--METADATA-->

<p><img alt="" src="../Images/2023-05-30T19-12-24-03-00/630_360_1472122040-2829-narucniki-na-zensine.jpg" /> Російські силовики затримали у Москві та вислали з Росіїгромадянку України, яка, за їхньою версією, приїхала до РФ з метою вивезтидітей-сиріт із окупованих територій.</p>
<p>Як передає Укрінформ, про це повідомляє в <a href="http://t.me/rian_ru/204138"> Телеграм-каналі</a> російське держінформагентство з посиланням наджерело у силових відомствах.</p>
<p>За версією агентства, українка хотіла «за завданням» фонду Save Ukraine, якийзаймається поверненням дітей, примусово вивезених із України, забрати двохсиріт із окупованого Генічеська.</p>
<p>На відео затримана каже, що її звуть Ольга Гуруля, а інструкції, як вивозитидітей, їй дали у Польщі. За її словами, разом із неповнолітніми вона спочаткумала дістатися до Києва, а звідти — до Німеччини.</p>
<p>Під час проходження прикордонного контролю жінка сказала, що приїхала до <a href="https://www.ukrinform.ua/tag-rosia">Росії </a> , щоб отримати російськегромадянство. Пізніше вона повідомила силовикам, що хоче вивезти з окупованогоГенічеська дітей. На опублікованому відео затримана телефонує знайомійволонтерці та каже, що її депортують назад до Білорусі. Після цьогоспіврозмовниця заспокоює Гурулю.</p>
<p>Представники фонду Save Ukraine згодом <a href="http://zona.media/news/2023/05/30/gurulya"> уточнили</a> , що допомагали Гурулі повернути17-річного хрещеника Дениса, та що її затримали більше тижня тому. Фонд вІнстаграмі наводив історію херсончанки, не називаючи її прізвище: «Росіянизатримали Ольгу, забрали всі документи та телефон. Дві доби її допитувалипредставники ФСБ та погрожували ув'язненням на 15 років. Жінці так і не дализмоги забрати хрещеного сина, натомість її відправили до Мінська, протрималитам ще добу та відпустили». Зараз Гуруля у безпеці.</p>
<p>Раніше російське держінформагентство повідомляло, що у Москві затрималиспівробітницю фонду Save Ukraine, організації, яка допомагає вивозити дітей зокупованих Росією територій в Україну. При цьому співрозмовник агентствазаявив, що фонд Save Ukraine нібито пов'язаний зі Службою безпеки України.</p>
<p><strong>Читайте також:</strong> <a href="https://www.ukrinform.ua/rubric-society/3716004-cerez-rosijsku-agresiu-poruseni-absolutno-vsi-prava-ukrainskih-ditej-gerasimcuk.html"> Через російську агресію порушені абсолютно всі праваукраїнських дітей – Герасимчук </a></p>
<p>Як <a href="https://www.ukrinform.ua/rubric-society/3707884-pered-kontrnastupom-zsu-rosiani-masovo-deportuut-ditej-save-ukraine.html"> повідомляв </a> Укрінформ,11 травня виконавчий директор БО Save Ukraine, уповноважений ПрезидентаУкраїни з прав дитини (2014 -2021 рр.) Микола Кулеба заявив, що передукраїнським контрнаступом з прилеглих до лінії розмежування населених пунктівна територію тимчасово окупованого Криму і в росію масово вивозять українськихдітей.</p>
<p>Source: <a href="https://www.ukrinform.ua/rubric-society/3716226-z-rosii-deportuvali-ukrainku-aka-hotila-vivezti-ditejsirit-z-okupovanih-teritorij.html">https://www.ukrinform.ua/rubric-society/3716226-z-rosii-deportuvali-ukrainku-aka-hotila-vivezti-ditejsirit-z-okupovanih-teritorij.html</a></p>