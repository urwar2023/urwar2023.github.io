<h1>МВФ покращив прогноз для ВВП України до «плюс» 1-3%</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-05-30T18:01:00+03:00</p>
<p>Modified Time: 2023-05-30T18:01:00+03:00</p>
<p>Description: Місія МВФ підтвердила очікування більш потужного економічного відновлення в Україні й покращила прогноз зростання українського ВВП України до «плюс» 1-3% в умовах невизначеності, пов’язаної з війною. — Укрінформ.</p>
<p>Images: ['<a href="https://static.ukrinform.com/photos/2023_04/thumb_files/630_360_1680538218-164.jpg">630_360_16805...</a>']</p>
<p>Tags: ['Економіка', 'МВФ', 'ВВП']</p>
<p>Type: Article</p>
<!--METADATA-->

<p><img alt="" src="../Images/2023-05-30T18-01-00-03-00/630_360_1680538218-164.jpg" /> Місія МВФпідтвердила очікування більш потужного економічного відновлення в Україні йпокращила прогноз зростання українського ВВП України до «плюс» 1-3% в умовахневизначеності, пов’язаної з війною.</p>
<p>Про це йдеться в підсумках першого перегляду програми EFF для України, якуУкрінформ отримав у своє розпорядження.</p>
<p>«Очікується більш потужне відновлення (в Україні – ред.), оскільки економікапоступово адаптується до умов війни. Експерти МВФ підвищили прогнози зростанняреального ВВП на 2023 рік до діапазону 1-3% (попередній діапазон коливався нарівні від «мінус» 3% до 1%», - зауважується в документі.</p>
<p>Водночас зазначається, що прогноз залишається дуже невизначеним черезпродовження бойових дій.</p>
<p><strong>Читайте також:</strong> <a href="https://www.ukrinform.ua/rubric-ato/3709960-ebrr-ocikue-pomirnogo-zrostanna-ekonomiki-ukraini.html"> ЄБРР очікує помірного зростання економіки України</a></p>
<p>Місія МВФ встановила, що загалом макроекономічну та фінансову стабільність вкраїні було збережено «завдяки виваженій політиці, а також безперервній тасвоєчасній зовнішній підтримці». Проте, залишаються серйозні проблеми.</p>
<p>Зокрема, бюджетний дефіцит має все ще дуже високий рівень, що тягне за собоютривалі потреби у значному фінансуванні, що досі покривається зовнішнімигрантами та дуже пільговими позиками. Водночас забезпечення основних функційдержави в умовах фінансових обмежень вимагатиме від влади складних політичнихкомпромісів. «Вирішальним буде скасування поправок до законодавства промобілізацію доходів у зв’язку із воєнним станом – якщо це доречно – зодночасним уникненням нових заходів, які можуть зменшити податковінадходження»,- зауважили у Фонді.</p>
<p>При цьому вказується, що попри обстріли Росією критично важливоїінфраструктури українська економіка продемонструвала надзвичайну стійкість.</p>
<p>«Економічна активність у першому кварталі суттєво відновилася, оскількиенергетична система була швидко відновлена після атак», - зазначили в МВФ.Крім того, зазначається, що в Україні стабілізувалися валютні ринки, аінфляція почала помітно знижуватися.</p>
<p>«Відповідно до цілей, визначених у першому етапі програми EFF, влада вживаєважливих кроків для зміцнення фіскальної, зовнішньої та фінансовоїстабільності», - наголосили в МВФ.</p>
<p>Це включає ухваленням законодавства про підвищення доходів відповідно доСтратегії національних доходів; підготовку стратегії для переходу до більшгнучкого обмінного курсу та послаблення валютного контролю; підготовку глибшоїоцінки стану банківського сектору; продовження реформ для зміцнення системиуправління й боротьби з корупцією, у тому числі шляхом внесення змін дозаконодавства.</p>
<p>«Постійне впровадження структурних реформ у рамках програми (EFF – ред.),включно з державним управлінням, боротьбою з корупцією та управліннямдержавними інвестиціями, зміцнить інституції та закладе основу для потужногота сталого зростання»,- підкреслили у Фонді.</p>
<p><strong>Читайте також:</strong> <a href="https://www.ukrinform.ua/rubric-vidbudova/3714428-ukraina-ta-svitovij-bank-obgovorili-pidgotovku-novih-proektiv-vidbudovi.html"> Україна та Світовий банк обговорили підготовку новихпроєктів відбудови </a></p>
<p>Як повідомляв Укрінформ, перший перегляд чотирирічної програми EFF для Українипроходив з 23 травня у Відні. У вівторок <a href="https://www.ukrinform.ua/tag-mvf"> МВФ </a> і українська влада заявили про <a href="https://www.ukrinform.ua/rubric-economy/3716176-programa-rozsirenogo-finansuvanna-ukraina-ta-mvf-dosagli-ugodi-na-rivni-personalu.html"> досягнення угоди на рівні персоналу</a> щодоуспішного проведення цього перегляду та ухвалення оновленого пакета заходівекономічної та фінансової політики в межах програми EFF.</p>
<p>Source: <a href="https://www.ukrinform.ua/rubric-economy/3716193-mvf-pokrasiv-prognoz-dla-vvp-ukraini-do-plus-13.html">https://www.ukrinform.ua/rubric-economy/3716193-mvf-pokrasiv-prognoz-dla-vvp-ukraini-do-plus-13.html</a></p>