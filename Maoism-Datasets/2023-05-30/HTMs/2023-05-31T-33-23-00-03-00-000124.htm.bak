<html>
<head><style>img{height: auto; width: auto\9; width:100%;}</style></head>
<body>
<h1>Штати вважають ескалацією відключення росіянами датчиків радіаційного контролю на ЗАЕС</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-05-31T-33:23:00+03:00</p>
<p>Modified Time: 2023-05-31T00:23:00+03:00</p>
<p>Description: Сполучені Штати заявили в ООН, що відключення російською стороною датчиків радіаційного моніторингу на Запорізькій АЕС є ескалацією з боку Москви, спрямованою проти суверенітету України, а також що це загрожує ядерній безпеці в усьому регіоні. — Укрінформ.</p>
<p>Images: ['<a href="https://static.ukrinform.com/photos/2022_02/thumb_files/630_360_1645674654-338.jpg">630_360_16456...</a>']</p>
<p>Tags: ['Ескалація', 'Окупація', 'США', 'Агресія РФ', 'Запорізька АЕС', 'Війна з Росією']</p>
<p>Type: Article</p>
<!--METADATA-->

<p><img alt="" src="../Images/yкринформ/2023-05-31T-33-23-00-03-00/630_360_1645674654-338.jpg" /> СполученіШтати заявили в ООН, що відключення російською стороною датчиків радіаційногомоніторингу на Запорізькій АЕС є ескалацією з боку Москви, спрямованою протисуверенітету України, а також що це загрожує ядерній безпеці в усьому регіоні.</p>
<p>З відповідною заявою виступила в вівторок постійна представниця США при ООНЛінда Томас Грінфілд, передає власний кореспондент Укрінформу.</p>
<p>«За нещодавніми повідомленнями, Москва відключила життєво важливі датчикирадіаційного моніторингу в Запоріжжі, і це означає, що дані зі станції тепернадсилаються до російського ядерного регулятора. Це явна ескалація спроб РФпідірвати український суверенітет та контроль над Запорізькою АЕС»,- заявилапредставниця США.</p>
<p><strong>Читайте також:</strong> <strong><a href="https://www.ukrinform.ua/rubric-ato/3716243-rosiani-vibivaut-zi-spivrobitnikiv-zaes-zgodu-na-spivpracu-energoatom.html"> Росіяни «вибивають» зі співробітників ЗАЕС згоду наспівпрацю - Енергоатом </a> </strong></p>
<p>Вона зазначила, що це підриває впевненість ООН у ядерній безпеці на станції.</p>
<p>«Скажу чітко, <strong><a href="https://www.ukrinform.ua/tag-zaporizka-aes"> Запорізька АЕС </a></strong> належить Україні, тож її дані мають надходити в Україну, а не в Росію»,-підкреслила Томас-Грінфілд.</p>
<p>Вона назвала дії РФ «безрозсудними» та заявила, що вони різко контрастують звідповідальною поведінкою України.</p>
<p>«Під час цього конфлікту Генеральний директор (МАГАТЕ – ред.) Гроссі чітко давзрозуміти, що Україна повною мірою взаємодіяла в процесі впровадження гарантійна всіх ядерних об’єктах, і що МАГАТЕ не знайшло жодних ознак занепокоєння,пов’язаних з ядерним розповсюдженням в Україні», - нагадала представниця США.</p>
<p><strong>Читайте також:</strong> <strong><a href="https://www.ukrinform.ua/rubric-economy/3716294-gendirektor-magate-na-radbezi-oon-ogolosiv-principi-dotrimanna-adernoi-bezpeki-zaes.html"> Гендиректор МАГАТЕ на Радбезі ООН оголосив принципидотримання ядерної безпеки ЗАЕС </a> </strong></p>
<p>За її словами, немає жодних сумнівів, «що дії Росії є нападом на безпекурегіону та світу, тож ми повинні об’єднатися й вимагати від президента Путінаприпинити це безумство».</p>
<p>Як повідомляв Укрінформ, у вівторок відбулося засідання Ради Безпеки ООН щодоситуації на Запорізькій атомній електростанції. Перед учасниками зустрічівиступив директор МАГАТЕ Рафаель Гроссі, який сформулював п’ять принципівядерної безпеки, щоби гарантувати ядерну безпеку на Запорізькій АЕС.</p>
<p>Source: <a href="https://www.ukrinform.ua/rubric-ato/3716301-stati-vvazaut-eskalacieu-vidklucenna-rosianami-datcikiv-radiacijnogo-kontrolu-na-zaes.html">https://www.ukrinform.ua/rubric-ato/3716301-stati-vvazaut-eskalacieu-vidklucenna-rosianami-datcikiv-radiacijnogo-kontrolu-na-zaes.html</a></p>
</body>
</html>