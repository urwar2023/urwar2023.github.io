<html>
<head><style>img{height: auto; width: auto\9; width:100%;}</style></head>
<body>
<h1>Українці у «Дії» вже придбали облігацій на понад 1 мільярд</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-05-30T17:53:00+03:00</p>
<p>Modified Time: 2023-05-30T17:53:00+03:00</p>
<p>Description: Україні за допомогою застосунку «Дія» придбали військових облігацій на понад 1 млрд грн, що є потужною підтримкою вітчизняної економіки та армії. — Укрінформ.</p>
<p>Images: ['<a href="https://static.ukrinform.com/photos/2022_12/thumb_files/630_360_1670147688-316.jpg">630_360_16701...</a>']</p>
<p>Tags: ['Економіка', 'Облігації', 'Додаток “ДІЯ”']</p>
<p>Type: Article</p>
<!--METADATA-->

<p><img alt="" src="../Images/yкринформ/2023-05-30T17-53-00-03-00/630_360_1670147688-316.jpg" /> Україні задопомогою застосунку «Дія» придбали військових облігацій на понад 1 млрд грн,що є потужною підтримкою вітчизняної економіки та армії.</p>
<p>Про це повідомив віцепрем'єр-міністр з інновацій, розвитку освіти, науки татехнологій – міністр цифрової трансформації Михайло Федоров у <a href="https://t.me/zedigital/3183"> Телеграмі</a> , передає Укрінформ.</p>
<p>«Українці придбали в Дії <a href="https://www.ukrinform.ua/tag-obligacii"> облігацій </a>на 1+ мільярд гривень. Кожна облігація — це зброя для Сил оборони та потужнапідтримка економіки країни. Жодної додаткової комісії або податку з отриманогодоходу – пряма інвестиція в деокупацію територій», - зазначив міністр.</p>
<p>За словами міністра, зараз найпопулярніші облігації - "Донецьк" (придбано 220тис.), "Севастополь" (130 тис.) та Ялта (124 тис.).</p>
<p>Федоров уточнив, що українці вже отримали 6,6 млн грн виплат за погашеніоблігації. Ще сотні тисяч власників цінних паперів одержать кошти післязакінчення терміну вкладу.</p>
<p><strong>Читайте також:</strong> <a href="https://www.ukrinform.ua/rubric-economy/3716170-cogoric-zavdaki-ovdp-do-budzetu-zalucili-ponad-101-milard.html"> Цьогоріч завдяки ОВДП до бюджету залучили понад ₴101мільярд </a></p>
<p>Як повідомлялось, із жовтня 2022 року в застосунку Дія доступна нова послуга –купівля військових облігацій. Це цінні папери, що випускає держава під часвоєнного стану.</p>
<p>Вартість однієї ОВДП стартує від 900 грн. Вони різняться за: датами виплат –на строк до 1,5 року; відсотками доходу – від 11% до 16% річних; назвами начесть тимчасово окупованих міст та територій: Херсон, Мелітополь, Маріуполь,Крим тощо.</p>
<p><em>Фото: Мінцифри</em></p>
<p>Source: <a href="https://www.ukrinform.ua/rubric-economy/3716188-ukrainci-u-dii-vze-pridbali-obligacij-na-ponad-1-milard.html">https://www.ukrinform.ua/rubric-economy/3716188-ukrainci-u-dii-vze-pridbali-obligacij-na-ponad-1-milard.html</a></p>
</body>
</html>