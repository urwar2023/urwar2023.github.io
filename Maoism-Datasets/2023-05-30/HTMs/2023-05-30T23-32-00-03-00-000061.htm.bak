<html>
<head><style>img{height: auto; width: auto\9; width:100%;}</style></head>
<body>
<h1>В ОП провели зустріч із представниками офісу британського прем’єра - про що говорили</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-05-30T23:32:00+03:00</p>
<p>Modified Time: 2023-05-30T23:32:00+03:00</p>
<p>Description: В Офісі Президента відбулася онлайн-зустріч із представниками офісу прем’єр-міністра Великої Британії. — Укрінформ.</p>
<p>Images: ['<a href="https://static.ukrinform.com/photos/2023_05/thumb_files/630_360_1685478570-181.jpeg">630_360_16854...</a>']</p>
<p>Tags: ['Британія', 'Офіс Президента', 'Ріші Сунак']</p>
<p>Type: Article</p>
<!--METADATA-->

<p><img alt="" src="../Images/yкринформ/2023-05-30T23-32-00-03-00/630_360_1685478570-181.jpeg" /> В ОфісіПрезидента відбулася онлайн-зустріч із представниками офісу прем’єр-міністраВеликої Британії.</p>
<p>Як передає Укрінформ, про це повідомляє <a href="https://president.gov.ua/news/koordinaciya-domovlenostej-prezidenta-ukrayini-v-ofisi-glavi-83257"> Офіс Президента</a> .</p>
<p>«За дорученням Глави держави й керівника Офісу Президента України та з метоюкоординації виконання домовленостей, досягнутих Володимиром Зеленським зарезультатами переговорів із Прем’єр-міністром <a href="https://www.ukrinform.ua/tag-britania"> Великої Британії</a> Ріші Сунаком у межах візиту доСполученого Королівства та участі в саміті «Групи семи», заступники керівникаОфісу Президента Ігор Жовква, Роман Машовець та Андрій Сибіга провели зустрічу форматі відеоконференції з делегацією Великої Британії на чолі з радникомПрем’єр-міністра цієї країни з питань національної безпеки Тімоті Барроу таначальником штабу оборони й головним військовим радником Прем’єр-міністраЕнтоні Радакіним», - йдеться у повідомленні.</p>
<p><img alt="" src="../Images/yкринформ/2023-05-30T23-32-00-03-00/1685478570-594.jpeg" /></p>
<p>З українського боку у зустрічі також взяли участь: перший заступник міністраоборони України генерал-лейтенант Олександр Павлюк, заступники міністраоборони Олександр Поліщук і Денис Шарапов, перший заступник міністра з питаньстратегічних галузей промисловості України Олег Можний та інші.</p>
<p>Головною темою розмови стало посилення оборонних спроможностей України йнадання нашій державі дієвих гарантій безпеки на шляху до членства в НАТО.Відповідні рішення мають бути ухвалені на Вільнюському саміті НАТО в липніпоточного року.</p>
<p>Ігор Жовква подякував за потужну підтримку України з боку Великої Британії,зокрема в питаннях військової допомоги, лідерство в постачанні передових видівозброєння для зміцнення обороноспроможності, а також провідну роль у створенніавіаційної коаліції.</p>
<p>«Авіаційна коаліція, спрямована на реалізацію авіаційної компонентиукраїнської концепції «Небесний щит України», має запрацювати найближчимчасом: від підготовки українських пілотів уже зараз до одержання Україноюбойових літаків західного зразка у найстисліші строки», – сказав він.</p>
<p>Заступник керівника Офісу Президента відзначив ефективний діалог на найвищомурівні, який вдалося налагодити між Україною та Великою Британією з цих питань.</p>
<p>Зі свого боку Роман Машовець детально поінформував про поточну ситуацію нафронті, ракетні атаки Росії на цивільну інфраструктуру, що тривають, а такожактуальні потреби України в конкретних видах і обсягах озброєння, яке має бутипоставлене якнайшвидше. Британській стороні було ґрунтовно окреслено умови,які дадуть змогу прискорити деокупацію українських територій і захиститигромадян України від російського терору.</p>
<p><strong>Читайте також:</strong> <a href="https://www.ukrinform.ua/rubric-polytics/3716237-zelenskij-zustrivsa-iz-delegacieu-atlanticnoi-radi.html"> Зеленський зустрівся із делегацією « <strong>Атлантичної</strong>ради» </a></p>
<p>Окремо співрозмовники обговорили імплементацію української формули миру йнеобхідність залучення до участі в Глобальному саміті миру якнайширшого колакраїн, зокрема Глобального Півдня. Сторони домовилися, що керівник ОфісуПрезидента Андрій Єрмак найближчим часом обговорить зі своїми колегами з іншихкраїн формат, конкретну дату й місце проведення Глобального саміту миру.</p>
<p>Було відзначено важливість міжнародної Конференції з питань відновленняУкраїни, яка відбудеться в Лондоні в червні. Учасники зустрічі погодилися, щоКонференція має сприяти залученню інвестицій та збільшенню фінансовоїпідтримки України.</p>
<p>Як повідомляв <a href="https://www.ukrinform.ua/rubric-polytics/3716295-v-op-proveli-videozustric-iz-predstavnikami-politikobezpekovogo-kerivnictva-polsi.html"> Укрінформ </a> , В Офісі Президента відбуласявідеозустріч із представниками політико-безпекового керівництва Польщі.</p>
<p><em>Фото: ОП</em></p>
<p>Source: <a href="https://www.ukrinform.ua/rubric-polytics/3716297-v-op-proveli-zustric-iz-predstavnikami-ofisu-britanskogo-premera-pro-so-govorili.html">https://www.ukrinform.ua/rubric-polytics/3716297-v-op-proveli-zustric-iz-predstavnikami-ofisu-britanskogo-premera-pro-so-govorili.html</a></p>
</body>
</html>