# росія буде змушена вести переговори з Україною, бо не зможе перемогти – генерал Міллі

Authors: Ukrinform (Person)

Publisher: Укринформ (Organization)

Published Time: 2023-05-03T17:42:01+03:00

Modified Time: 2023-05-03T17:42:01+03:00

Description: Військові можливості Збройних сил України суттєво зросли за останні місяці, і вони готові до оборони та наступу, що зрештою змусить росіян сісти за стіл переговорів з українцями, оскільки шансів на перемогу у них немає. — Укрінформ.

Images: ["[630_360_16763...](https://static.ukrinform.com/photos/2023_02/thumb_files/630_360_1676392963-701.jpg)"]

Tags: ['ЗСУ', 'Війна з росією', 'Марк Міллі ']

Type: Article

<!--METADATA-->

![](../Images/2023-05-03T17-42-01-03-00/630_360_1676392963-701.jpg) Військовіможливості Збройних сил України суттєво зросли за останні місяці, і вониготові до оборони та наступу, що зрештою змусить росіян сісти за стілпереговорів з українцями, оскільки шансів на перемогу у них немає.

Таке переконання висловив в інтерв’ю [](https://www.foreignaffairs.com/podcasts/how-to-avoid-great-power-war-mark-milley) голова Об’єднаного комітету начальників штабів США генерал Марк Міллі,передає Укрінформ.

«Я вважаю, що їхні можливості (українських сил – ред.) значно зросли», -зауважив американський генерал.

Він уточнив, що зараз ЗСУ цілком здатні атакувати. «Вони можуть проводитинаступальні операції, а також можуть оборонятися – значно краще порівняно зтим, що вони мали лише рік тому», - зазначив Міллі.

Водночас генерал не прокоментував готовність ЗСУ до контрнаступальноїоперації.

«Це вирішувати їм, вони проводять значний обсяг планування та координації, атакож мають усе для того, щоби зробити це, якщо проводитимуть наступальнуоперацію. Але вони вже готові до нападу чи оборони», - підкресливамериканський командувач.

**Читайте також:** [ **контрн** ](https://www.ukrinform.ua/rubric-ato/3704166-zelenskij-perekonanij-so-ukraina-otrimae-sucasni-vinisuvaci-pisla-kontrnastupu.html)

Генерал також висловив оцінку, що на окупованій території України все щеперебуває близько 200 тисяч російських військових, «погано керованих, поганонавчених, погано оснащених, погано забезпечених, але вони є». Тим не менше, зайого словами, росіяни зазнали величезних втрат – і не тільки на полі бою,їхній економіці завдано значної шкоди.

«Я думаю, що раціональні люди – в межах процесу прийняття рішень в росії –дійдуть висновку, гадаю, протягом місяців або року-двох, вони дійдутьвисновку, що ціна перевищує вигоду», - зазначив Міллі.

Тоді, на його переконання, росіяни прийдуть до необхідності участі впереговорах. «Можливо, цей момент ще не настав – я не можу читати думки. Я незнаю, коли путін буде готовий зробити це, але в певний момент, якщо вінмислить раціонально, йому буде потрібно це зробити», - пояснив генерал.

При цьому Міллі підкреслив, що путін міг би зробити такий крок уже сьогодні,якщо захотів би, хоча, звісно, він має внутрішні політичні обмеження.

**Читайте також:** [ **Данілов** ](https://www.ukrinform.ua/rubric-crimea/3703986-danilov-pro-povernenna-krimu-budemo-zvilnati-ak-vvazatimemo-za-neobhidne.html)

«Але їм доведеться це зрозуміти, бо вони не переможуть», - підкреслив Міллі.

Як повідомляв Укрінформ, напередодні головнокомандувач ЗСУ Валерій Залужнийпоінформував генерала Марка Міллі про [ ](https://www.ukrinform.ua/rubric-ato/3703354-zaluznij-rozpoviv-milli-pro-rosijski-raketni-udari.html) в рамкахпостійного діалогу з партнерами.

_Фото: АА_

Source: [https://www.ukrinform.ua/rubric-ato/3704274-rosia-bude-zmusena-vesti-peregovori-z-ukrainou-bo-ne-zmoze-peremogti-general-milli.html](https://www.ukrinform.ua/rubric-ato/3704274-rosia-bude-zmusena-vesti-peregovori-z-ukrainou-bo-ne-zmoze-peremogti-general-milli.html)