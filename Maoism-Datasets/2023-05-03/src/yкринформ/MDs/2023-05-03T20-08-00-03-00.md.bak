# Зеленський переконаний, що НАТО невдовзі налічуватиме 33 країни

Authors: Ukrinform (Person)

Publisher: Укринформ (Organization)

Published Time: 2023-05-03T20:08:00+03:00

Modified Time: 2023-05-03T20:08:00+03:00

Description: Президент Володимир Зеленський переконаний, що невдовзі НАТО складатиметься з 33 членів, серед яких буде й Україна - заради безпеки і миру в Європі та світі.  — Укрінформ.

Images: ["[630_360_16831...](https://static.ukrinform.com/photos/2023_05/thumb_files/630_360_1683122925-491.jpeg)"]

Tags: ['НАТО', 'Україна', 'Зеленський']

Type: Article

<!--METADATA-->

![](../Images/2023-05-03T20-08-00-03-00/630_360_1683122925-491.jpeg) ПрезидентВолодимир Зеленський переконаний, що невдовзі НАТО складатиметься з 33 членів,серед яких буде й Україна - заради безпеки і миру в Європі та світі.

Про це він заявив під час спільної пресконференції учасників саміту країнПівнічної Європи та України у Гельсінкі, повідомляє кореспондент Укрінформу.

"Я вітаю громадян Фінляндії з приєданням до Альянсу. Це історичне досягнення,яке дозволяє прибрати непевність щодо безпеки. Я щиро бажаю Швеції завершитишлях до НАТО якомога швидше. Разом з вами [ ](https://www.ukrinform.ua/tag-nato) складатиметься з 32 членів. А Україна стане 33-ім членом", - сказавПрезидент.

За його словами, в Україні розуміють, що поки триває російська агресія, немаєможливості приєднатися до Альянсу. Але, на думку Президента, зараз "немаєпроблем і перешкод зробити політичне рішення щодо алгоритму нашого приєданннядо НАТО".

"Сьогодні ми обговорили, що маємо зробити на цьому шляху, зокрема на саміті уВільнюсі. Йдеться про посилення Альянсу в цілому і його східного флангу", -зазначив Зеленський.

**Читайте також:** [ **НАТО** ](https://www.ukrinform.ua/rubric-polytics/3704328-na-samiti-u-vilnusi-mozut-ogolositi-pro-stvorenna-radi-ukrainanato.html)

Він подякував країнам Північної Європи за допомогу і підтримку України упротидії російській агресії.

"Дякую за вашу підтримку у нашій обороні проти російської окупації. Ми маємонавчити росію поважати міжнародно визнані кордони. Якщо ми це зробимо зараз,то ми це зробимо назавжди. І ми це дійсно зробимо", - сказав Президент.

Крім того, він подякував країнам Північної Європи за підтримку українськоїФормули миру, зокрема у питаннях справедливості за скоєні росією злочини."Кожен злочинець з росії і сама держава-агресор мають понести відповідальністьза цю війну. Ми маємо спільні цінності. Ми в Європі - від Києва до Рейк'явіка,від Гельсінкі до Лісабона - цінуємо мир і людське життя більше за все", -наголосив Зеленський.

Як повідомлялося, Президент Володимир Зеленський у середу прибув із візитом доФінляндії, де взяв участь у саміті Україна – Північна Європа.

Source: [https://www.ukrinform.ua/rubric-polytics/3704354-zelenskij-perekonanij-so-nato-nevdovzi-nalicuvatime-z-33-kraini.html](https://www.ukrinform.ua/rubric-polytics/3704354-zelenskij-perekonanij-so-nato-nevdovzi-nalicuvatime-z-33-kraini.html)