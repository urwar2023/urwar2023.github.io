# Культурна програма України на Євробаченні пройде під гаслом «За що ми боремося» - Джапарова

Authors: Ukrinform (Person)

Publisher: Укринформ (Organization)

Published Time: 2023-05-03T-161:02:00+03:00

Modified Time: 2023-05-03T17:02:00+03:00

Description: Культурна програма України в межах пісенного конкурсу "Євробачення" у Ліверпулі проходитиме під гаслом "За що ми боремося", аби пояснити європейцям, які виклики наразі долає держава. — Укрінформ.

Images: ["[630_360_16751...](https://static.ukrinform.com/photos/2023_01/thumb_files/630_360_1675165561-505.jpg)", "[1683121553-45...](https://static.ukrinform.com/photos/2023_05/1683121553-457.jpg)"]

Tags: ['Джапарова', 'Євробачення', 'Конкурс']

Type: Article

<!--METADATA-->

![](../Images/2023-05-03T-161-02-00-03-00/630_360_1675165561-505.jpg)Культурна програма України в межах пісенного конкурсу "Євробачення" уЛіверпулі проходитиме під гаслом "За що ми боремося", аби пояснити європейцям,які виклики наразі долає держава.

Про це заявила перша заступниця міністра закордонних справ Еміне Джапарова набрифінгу у Медіацентрі Україна - Укрінформ.

Вона зауважила, що російська пропаганда активно поширює міф про начебто "втомувід України". Цей наратив можна почути в країнах Глобального Півдня і навіть удеяких європейських країнах, констатувала перша заступниця міністра.

![](../Images/2023-05-03T-161-02-00-03-00/1683121553-457.jpg)

"Коли ми продумували промоційні заходи (в межах Євробачення - ред.), якірозповідатимуть про те, чим ми живемо, які виклики долаємо, ми визначили длясебе слоган What we are fighting for ("За що ми боремося"). Це сильна позиція.Ми хочемо розказати, за що і як ми боремося, чому ми боремося і чого мизрештою хочемо досягти", - сказала Джапарова.

Вона додала, що це позиція "не прохачів, а тих, хто бореться, а всі, хто знами, на правильному боці історії".

**Читайте також:** [ **Євробачення** ](https://www.ukrinform.ua/rubric-diaspora/3703112-u-liverpuli-do-evrobacenna-vstanovili-spivocih-soloviv.html)

"Тільки так ми маємо транслювати цей меседж", - акцентувала перша заступницяміністра.

Як повідомляв Укрінформ, пісенний конкурс « [ ](https://www.ukrinform.ua/tag-evrobacenna) -2023» пройде у Ліверпулі після того, як Україна, яка перемоглана конкурсі 2022 року з піснею Stefania гурту Kalush Orchestra, не змоглазадовольнити вимоги щодо проведення конкурсу через безпекові побоювання,спричинені російським вторгненням.

Півфінали конкурсу відбудуться 9 та 11 травня, фінал - 13 травня. Україну наконкурсі представлятиме гурт TVORCHI з піснею Heart of Steel.

Source: [https://www.ukrinform.ua/rubric-culture/3704244-kulturna-programa-ukraini-na-evrobacenni-prohoditime-pid-gaslom-za-so-mi-boremosa-dzaparova.html](https://www.ukrinform.ua/rubric-culture/3704244-kulturna-programa-ukraini-na-evrobacenni-prohoditime-pid-gaslom-za-so-mi-boremosa-dzaparova.html)