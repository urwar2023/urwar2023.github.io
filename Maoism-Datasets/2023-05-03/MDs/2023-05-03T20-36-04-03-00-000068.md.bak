# Питання передачі Україні бойових літаків поки не вирішене – прем’єрка Данії

Authors: Ukrinform (Person)

Publisher: Укринформ (Organization)

Published Time: 2023-05-03T20:36:04+03:00

Modified Time: 2023-05-03T20:36:04+03:00

Description: Рішення про надання Україні літаків західного зразку продовжують обговорювати в колі союзників. — Укрінформ.

Images: ["[630_360_16831...](https://static.ukrinform.com/photos/2023_05/thumb_files/630_360_1683135291-205.jpeg)"]

Tags: ['Данія', 'Літак', 'Україна', 'Війна з росією']

Type: Article

<!--METADATA-->

![](../Images/yкринформ/2023-05-03T20-36-04-03-00/630_360_1683135291-205.jpeg) Рішенняпро надання Україні літаків західного зразку продовжують обговорювати в колісоюзників.

Про це заявила на спільній пресконференції з Президентом України та лідерамикраїн Північної Європи в Гельсінкі 3 травня прем’єрка Данії Метте Фредеріксен,передає Укрінформ.

«Коли ми говоримо про винищувачі, то це питання, яке ми обговорюємо вже певнийчас і продовжуємо обговорювати серед союзників. Це важке завдання, важкепитання. Дискусія триває. З датської токи зору, ми її ще не завершили», -сказала Фредеріксен.

Вона водночас висловила задоволення тим, що напередодні в парламент Данії булопередано пропозицію уряду щодо надання 10-го, «дуже сильного пакету допомогиУкраїні». Цей пакет, за її словами, є найдорожчим до цього часу, але неназвала точну суму. Пакет включає різноманітну техніку та засоби, яких Українапотребує та про які просила.

«Наша артилерія наразі перебуває на шляху до України», - зауважила прем’єрката додала, що надалі будуть ще пакети.

**Читайте також:** [ ](https://www.ukrinform.ua/rubric-ato/3704193-prezident-finlandii-poasniv-comu-poki-ne-mozut-peredati-ukraini-vinisuvaci-hornet.html)

Зустріч у Гельсінки вона назвала чітким сигналом єдності. Це, за її словами,важливо для усіх, адже Україна воює не лише за себе, а за всю Європу, за правокожної країни жити в мирі та не боятися сусідів. Партнери України надають їйусю підтримку, яку можуть, але повинні прискоритися, бо українці потребуютьцієї підтримки не в майбутньому, а вже зараз.

Президент України Володимир Зеленський подякував усім партнерам за підтримку,за те, що надана військова техніка рятує життя. Він зауважив, що зараз Українапрацює над тим, щоби отримати від партнерів бойові літаки «та вже бачитьрозуміння».

Як повідомлялось, Президент [ ](https://www.ukrinform.ua/tag-zelenskij) усереду відвідав із візитом Фінляндію, де провів переговори з президентом цієїкраїни, взяв участь у саміті Україна – Північна Європа та провів окремідвосторонні зустрічі з прем'єр-міністрами Данії, Ісландії, Норвегії та Швеції.

Source: [https://www.ukrinform.ua/rubric-ato/3704367-pitanna-peredaci-ukraini-bojovih-litakiv-poki-ne-virisene-premerka-danii.html](https://www.ukrinform.ua/rubric-ato/3704367-pitanna-peredaci-ukraini-bojovih-litakiv-poki-ne-virisene-premerka-danii.html)