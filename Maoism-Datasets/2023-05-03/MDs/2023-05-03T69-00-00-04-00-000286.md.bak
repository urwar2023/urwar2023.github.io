# Нова Зеландія збільшила фінансову допомогу Україні та розширила санкції проти рф

Author: ['АРМІЯINFORM']

Time: 2023-05-03T69:00:00-04:00

Description: Нова Зеландія значно розширює свої оборонні зобов’язання, а також гуманітарну, правову та... Война с Украиной 2022, Война с Украиной последние новости сегодня, Новости война с Украиной 2022 последние на сегодня, Будет ли война между Украиной и Россией и когда, Война с Украиной в 2022 году будет или нет,  Будет ли война с Украиной в ближайшее время что говорят,  Война с Украиной новости,  Новости Украины сегодня,  Украинские новости в украинских СМИ на русском

Images: ['[newzealand_ukraine.jpg](https://armyinform.com.ua/wp-content/uploads/2023/05/newzealand_ukraine.jpg)']

Tags: ['ДОПОМОГА ПАРТНЕРІВ', 'ДОПОМОГУ УКРАЇНІ', 'ЕКОНОМІКА РФ', 'НОВА ЗЕЛАНДІЯ', 'САНКЦІЇ РФ', 'СВІТ ПІДТРИМУЄ УКРАЇНУ']

Category: News

<!--METADATA-->

![](../Images/AРМІЯINFORM/2023-05-03T69-00-00-04-00/newzealand_ukraine.jpg)

Нова Зеландія значно розширює свої оборонні зобов’язання, а також гуманітарну,правову та економічну підтримку для України в рамках поточної міжнародноївідповіді на незаконну агресивну війну росії.

Про це заявив прем’єр-міністр Нової Зеландії Кріс Хіпкінс, чиє повідомлення[розповсюдила](https://www.beehive.govt.nz/release/increase-nz-support-ukraine) пресслужба новозеландського уряду.

Прем’єр-міністр оголосив про пакет заходів під час відвідування персоналу Силиоборони Нової Зеландії (NZDF), який навчає українських військових на полігоніSalisbury Plain Army Training Area поблизу Лондона.

Зокрема, Нова Зеландія зобов’язалася:

* продовжити на один рік розгортання 95 військовослужбовців Сил оборони Нової Зеландії для навчання та підтримки Збройних Сил України до 30 червня 2024 року;  * відправити двох додаткових військовослужбовців NZDF до Польщі для проведення програм космічної підготовки військовослужбовців Збройних Сил України до 30 червня 2024 року;  * надати 2 мільйони новозеландських доларів ( _приблизно 45,5 млн грн_ _— ред._ ) Українському гуманітарному фонду на підтримку надання медичної допомоги, харчової допомоги, чистої води, житла та іншої допомоги;  * виділити 1,5 мільйона новозеландських доларів ( _приблизно 34,1 млн грн_ _— ред._ ) Управлінню Верховного комісара ООН у справах біженців для надання гуманітарної допомоги українським біженцям;  * 500 тисяч новозеландських доларів ( _приблизно 11,4 млн грн_ _— ред._ ) спрямувати для Новозеландського партнерства з реагування на стихійні лиха з неурядовими організаціями Нової Зеландії щодо регіонального реагування на біженців;  * 1,3 мільйона доларів ( _приблизно 29,5 млн грн_ _— ред._ ) надати для Офісу прокурора Міжнародного кримінального суду та Трастового фонду для жертв з метою забезпечення юридичної відповідальності та справедливості для жертв в Україні.

«Понад рік Нова Зеландія підтримує народ України, який зазнав жорстокого,безжалісного та незаконного вторгнення з боку росії. З лютого минулого рокуНова Зеландія вжила значних і безпрецедентних заходів для підтримки України,включаючи розгортання військ NZDF в Європі та ухвалення Закону про санкціїпроти росії, що дозволило нам вперше запровадити цільові санкції поза рамкамиООН. Протягом минулого року Нова Зеландія надала понад 78 мільйонів доларівфінансової та військової підтримки Україні, а також нашу підтримку судових дійУкраїни проти росії, накладання санкцій, спрямованих проти понад 1500російських та білоруських фізичних та юридичних осіб, а також торговельнихзаходів. Сьогоднішній пакет показує, що наша рішучість не ослабла, і нашапостійна підтримка України та міжнародна реакція не зменшилися», — сказав КрісХіпкінс.

Крім того, Нова Зеландія додала до санкційного списку 18 організацій і 9 осіб,які підтримують війну росії проти України.

«Ми продовжуємо засуджувати кричущі та незаконні дії росії. Ми повторюємо нашзаклик до президента путіна припинити війну росії проти України, вивестивійська, а потім розпочати дипломатичні переговори для вирішення цієї війни»,— сказала міністр закордонних справ Наная Махута.

Source: [https://armyinform.com.ua/2023/05/03/nova-zelandiya-zbilshyla-finansovu-dopomogu-ukrayini-ta-rozshyryla-sankcziyi-protyv-rf/](https://armyinform.com.ua/2023/05/03/nova-zelandiya-zbilshyla-finansovu-dopomogu-ukrayini-ta-rozshyryla-sankcziyi-protyv-rf/)