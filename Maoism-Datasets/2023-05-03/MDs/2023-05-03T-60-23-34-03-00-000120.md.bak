# Швеція підтримуватиме Україну на шляху до членства в ЄС - прем'єр

Authors: Ukrinform (Person)

Publisher: Укринформ (Organization)

Published Time: 2023-05-03T-60:23:34+03:00

Modified Time: 2023-05-03T21:23:34+03:00

Description: Швеція надаватиме допомогу Україні на шляху до членства в ЄС, а також у питанні повернення незаконно депортованих в рф дітей. — Укрінформ.

Images: ["[630_360_16764...](https://static.ukrinform.com/photos/2023_02/thumb_files/630_360_1676473196-914.jpg)"]

Tags: ["Прем'єр", 'Швеція', 'Зеленський']

Type: Article

<!--METADATA-->

![](../Images/yкринформ/2023-05-03T-60-23-34-03-00/630_360_1676473196-914.jpg) Швеціянадаватиме допомогу Україні на шляху до членства в ЄС, а також у питанніповернення незаконно депортованих в рф дітей.

Про це заявив Прем’єр-міністр Швеції Ульф Крістерссон на спільнійпресконференції з Президентом України та лідерами країн Північної Європи вГельсінкі 3 травня, передає Укрінформ.

«Ми продовжуємо підтримувати процес вступу на основі заслуг та допомагати упроведенні реформ, які відкриють Україні шлях для початку переговорів щодонабуття членства», - сказав глава шведського уряду, назвавши рішення надатиУкраїні статус кандидата на членство в ЄС історичним.

**Читайте також:** [ ](https://www.ukrinform.ua/rubric-polytics/3704354-zelenskij-perekonanij-so-nato-nevdovzi-nalicuvatime-z-33-kraini.html)

Він також заявив, що під час головування в ЄС Швеція проводить роботу іззабезпечення відповідальності рф за скоєні злочини проти України, зокрема зазлочин агресії. Водночас Прем'єр-міністр акцентував на правах українськихдітей, яких росія примусово вивезла на свою територію.

«Це повинно мати наслідки. Швеція була першою державою ЄС, яка запропонуваласанкції за це, та продовжить опікуватися цією надзвичайно хвилюючою проблемою.В червні ми проведемо зустріч високого рівня з питань захисту дітей», - сказавКрістерссон.

За його словами, зустріч буде сфокусована на наданні правової допомоги Українів питанні захисту дітей на тлі "російської нецивілізованої війни".

**Читайте також:** [ ](https://www.ukrinform.ua/rubric-polytics/3704340-spilna-zaava-samitu-ukraina-pivnicna-evropa.html)

Крістерссон додав, що Швеція вітає важливі кроки Євросоюзу задля забезпеченняУкраїни боєприпасами. Підтримку України на тлі російської агресії він назвав«найважливішим завданням ЄС і екзистенційним питанням», адже Україна боретьсяза свободу всіх європейців.

Швеція, за словами глави уряду, вже мобілізувала близько 2 млрд євродвосторонньої допомоги та надає Україні суттєві обсяги наступальних озброєнь,серед яких БМП, танки, сучасні системи ППО, а також навчає українськихвійськових. Країна продовжить надавати допомогу Україні стільки, скільки будепотрібно, запевнив він.

Як повідомлялось, Президент Зеленський у середу прибув до Фінляндії, де взявучасть у саміті Україна – Північна Європа.

Фото: ОП

Source: [https://www.ukrinform.ua/rubric-polytics/3704386-svecia-pidtrimuvatime-ukrainu-na-slahu-do-clenstva-v-es-premer.html](https://www.ukrinform.ua/rubric-polytics/3704386-svecia-pidtrimuvatime-ukrainu-na-slahu-do-clenstva-v-es-premer.html)