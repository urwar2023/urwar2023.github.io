# Сьогодні найбільш замінованими залишаються сільськогосподарські землі в Херсонській, Миколаївській та Харківській областях

Author: ['АРМІЯINFORM']

Time: 2023-04-28T23:00:00-04:00

Description: Про це повідомляє Офіційний вебпортал Верховної Ради України.    Найбільш замінованими... Война с Украиной 2022, Война с Украиной последние новости сегодня, Новости война с Украиной 2022 последние на сегодня, Будет ли война между Украиной и Россией и когда, Война с Украиной в 2022 году будет или нет,  Будет ли война с Украиной в ближайшее время что говорят,  Война с Украиной новости,  Новости Украины сегодня,  Украинские новости в украинских СМИ на русском

Images: ['[miny.jpg](https://armyinform.com.ua/wp-content/uploads/2023/03/miny.jpg)']

Tags: ['STOPRUSSIA', 'АГРЕСІЯ РФ', 'ВІЙНА', 'ВТОРГНЕННЯ РФ', 'МІНИ', 'РОЗМІНУВАННЯ']

Category: News

<!--METADATA-->

![](../Images/2023-04-28T23-00-00-04-00/miny.jpg)Ілюстративне фото

Про це [повідомляє](https://www.rada.gov.ua/news/news_kom/235778.html)Офіційний вебпортал Верховної Ради України.

Найбільш замінованими залишаються сільськогосподарські землі в Херсонській,Миколаївській та Харківській областях, — народний депутат, член Комітету зпитань аграрної та земельної політики Дмитро Соломчук.

Основна небезпека полягає в тому, що вибухонебезпечні предмети розташовані нелише на поверхні, а й на глибині 20-40 сантиметрів.

Про це розповів народний депутат, член парламентського Комітету з питаньаграрної та земельної політики Дмитро Соломчук.

«Нам дуже важливо розміновувати поля спеціальними машинами, які знищуютьвибухонебезпечні предмети на глибині до 60 сантиметрів. Якщо зробити тількиповерхневе розмінування, то потім будь-яка сільськогосподарська техніка зплугами, боронами або сівалками наражається на небезпеку. Саме тому заразмайже щодня у нас є повідомлення про підриви фермерської техніки нанерозмінованих полях», — зазначив політик.

Він також звернув увагу на те, що на різні землі по-різному вплинули бойовідії.

«Важливо враховувати, що ті поля, де були просто встановлені міни, післярозмінування повністю придатні до сільгоспробіт. Однак є угіддя, побитіракетами та снарядами, і там нижні й верхні шари землі перемішані. Длявідновлення таких полів необхідні спеціальні добрива, треба відновлюватиплодючість цих земель. Це все — додаткові зусилля і додатковий час», — сказавпарламентарій.

За його словами, швидкість розмінування сільськогосподарських угідь напрямузалежить від кількості спеціальних саперних автоматизованих комплексів.

«Якщо таких машин в Україні буде 200-300, то реально за кілька роківрозмінувати всі площі й отримати гарний результат. Якщо техніки буде мало йрозміновувати доведеться вручну, то все може затягнутися на десятиліття. Крімтого, суттєво зростає небезпека при розмінуванні», — наголосив народнийдепутат.

Він також нагадав, що наразі приблизно 20% сільськогосподарських земельУкраїни не буде засіяно.

Source: [https://armyinform.com.ua/2023/04/28/sogodni-najbilsh-zaminovanymy-zalyshayutsya-silskogospodarski-zemli-v-hersonskij-mykolayivskij-ta-harkivskij-oblastyah/](https://armyinform.com.ua/2023/04/28/sogodni-najbilsh-zaminovanymy-zalyshayutsya-silskogospodarski-zemli-v-hersonskij-mykolayivskij-ta-harkivskij-oblastyah/)