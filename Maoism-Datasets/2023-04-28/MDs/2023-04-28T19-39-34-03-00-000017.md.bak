# Штати в ООН: Ми зобов’язані захистити викрадених українських дітей

Authors: Ukrinform (Person)

Publisher: Укринформ (Organization)

Published Time: 2023-04-28T19:39:34+03:00

Modified Time: 2023-04-28T19:39:34+03:00

Description: Сполучені Штати закликали країни-члени ООН до негайних і спільних дій, щоби покласти край насильницькій депортації дітей з України, а також захистити вже викрадених осіб та посприяти їхньому поверненню додому. — Укрінформ.

Images: ["[630_360_16556...](https://static.ukrinform.com/photos/2022_06/thumb_files/630_360_1655629946-686.jpg)"]

Tags: ['Депортація', 'Діти', 'США', 'Україна']

Type: Article

<!--METADATA-->

![](../Images/yкринформ/2023-04-28T19-39-34-03-00/630_360_1655629946-686.jpg) СполученіШтати закликали країни-члени ООН до негайних і спільних дій, щоби покластикрай насильницькій депортації дітей з України, а також захистити вжевикрадених осіб та посприяти їхньому поверненню додому.

З відповідною заявою виступив у п’ятницю під час засідання РБ ООН у форматі«Аррія» заступник постійного представника США при Організації посол РобертВуд, передає власний кореспондент Укрінформу.

«Ми повинні діяти негайно та спільними зусиллями, щоби припинити викрадення йдепортацію дітей під час збройних конфліктів», - підкреслив представник [](https://www.ukrinform.ua/tag-ssa) .

Він нагадав, що російські війська після вторгнення в Україну примусоводепортували в рф тисячі українських дітей, де їх тримають у неналежних умовах,намагаються запобігти їхньому поверненню додому й «перевиховати» їх.

«Ми маємо обов’язок перед цими дітьми, щоби сприяти їхньому захисту,гарантувати безпеку й добробут та запобігати жорстокому поводженню з ними», -підкреслив американський посол.

Він також зауважив: не можна ігнорувати того факту, що це все є результатомрішень та дій, прийнятих на всіх рівнях російської влади – на федеральному,регіональному та місцевому.

«Надзвичайно важливо, щоби міжнародне співтовариство вжило конкретних заходівдля розв’язання проблеми викрадення, примусового переселення та депортаціїдітей збройними силами та угрупованнями», - наголосив представник США.

**Читайте також:** [ ](https://www.ukrinform.ua/rubric-ato/3702137-zelenskij-z-povernennam-deportovanih-ditej-poki-so-ukraini-dopomagae-tilki-ukraina.html)

Як повідомляв Укрінформ, у п’ятницю в штаб-квартир ООН у Нью-Йорку проходитьнеформальне засідання Ради Безпеки за формулою «Аррія». Його учасникиобговорюють викрадення та насильницьку депортацію росією дітей з окупованихтериторій України. Зустріч відбувається за ініціативи США, Франції й Албанії,а також України. Проведення заходу підтримали ще півсотні країн.

Source: [https://www.ukrinform.ua/rubric-world/3702212-stati-v-oon-mi-zobovazani-zahistiti-vikradenih-ukrainskih-ditej.html](https://www.ukrinform.ua/rubric-world/3702212-stati-v-oon-mi-zobovazani-zahistiti-vikradenih-ukrainskih-ditej.html)