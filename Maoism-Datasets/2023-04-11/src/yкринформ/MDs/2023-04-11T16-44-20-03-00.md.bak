# Україна розраховує за 5-7 років отримати до $100 мільярдів із заарештованих у світі активів рф

Authors: Ukrinform (Person)

Publisher: Укринформ (Organization)

Published Time: 2023-04-11T16:44:20+03:00

Modified Time: 2023-04-11T16:44:20+03:00

Description: Україна розраховує за 5-7 років отримати приблизно 100 млрд доларів за рахунок заарештованих по всьому світу російських суверенних активів. — Укрінформ.

Images: ["[630_360_15451...](https://static.ukrinform.com/photos/2018_12/thumb_files/630_360_1545154481-916.jpg)", "[1681220295-94...](https://static.ukrinform.com/photos/2023_04/1681220295-944.jpg)"]

Tags: ['Україна', 'росія', 'Конфіскація активів']

Type: Article

<!--METADATA-->

![](../Images/2023-04-11T16-44-20-03-00/630_360_1545154481-916.jpg) Українарозраховує за 5-7 років отримати приблизно 100 млрд доларів за рахунокзаарештованих по всьому світу російських суверенних активів.

Про це на брифінгу в Медіацентрі Україна - Укрінформ сказав головнийконсультант відділу організаційної роботи Кабінету керівника Офісу ПрезидентаУкраїни Олег Гавриш.

Він нагадав, що наразі наша держава оцінює заподіяні російською агресієюматеріальні збитки у 700-800 млрд дол. І з кожним днем війни ця сума зростає.

![](../Images/2023-04-11T16-44-20-03-00/1681220295-944.jpg)

“За даними Офісу генпрокурора, за час повномасштабного вторгнення ворог знищиві серйозно пошкодив 74,4 тис. житлових будинків, майже 2,5 тис. навчальнихзакладів, 500 лікарень, 400 культурних і 120 релігійних споруд, 4,5 тис.об’єктів мереж та комунікацій, а також 12 тис. інших об’єктів. Якщо говоритипро енергетичну інфраструктуру, то рф зруйнувала 114 об’єктів, завдавшизагалом 279 ударів. Найбільше таких атак здійснено на Дніпропетровщину (34) іна Харківщину (30)”, - розповів Гавриш.

**Читайте також:** [ **Реєстрі** ](https://www.ukrinform.ua/rubric-vidbudova/3694441-u-reestri-poskodzenogo-ta-znisenogo-majna-vze-ponad-36-tisac-obektiv.html)

Для компенсації Україна передовсім розраховує отримати заарештовані по всьомусвіту російські суверенні (ті, що належать державі-агресору та держкомпаніямрф) активи.

"Це складний і тривалий процес. Але він просувається. Є відповідні рішення ООНта багатьох країн. І ці гроші — приблизно 100 млрд дол. - ми сподіваємосяповернути за 5-7 років, хоча в деяких випадках може йтися і про 10 років", -уточнив посадовець.

Готуються й механізми вилучення інших російських активів за кордоном —приміром, нерухомості чи промислових об’єктів та бізнесу, що належатьросійським державним компаніям та олігархам, які перебувають під [](https://www.ukrinform.ua/tag-sankcii) .

Вже є успішний досвід вилучення активів російського бізнесу на територіїУкраїни. Як приклад Гавриш навів рішення Вищого антикорупційного суду [](https://www.ukrinform.ua/rubric-kyiv/3684783-vaks-konfiskuvav-castku-rotenbergiv-u-ocean-plaza.html) _,_ що належала російському олігархуротенбергу.

**Читайте також:** [ **АРМА** ](https://www.ukrinform.ua/rubric-economy/3694412-arma-za-misac-rozsukalo-aktiviv-majze-na-13-milarda.html)

“Але ми розуміємо, що навіть якщо вдасться заарештувати всі активи росії посвіту, повністю залучити на повоєнну відбудову ці кошти, можливо, не вдасться.Тоді ми підемо до судів і переслідуватимемо росію стільки, скільки будепотрібно, щоб забрати все те, що вона винна Україні”, - запевнив Гавриш.

Як повідомлялося, за два роки до початку повномасштабного вторгнення в Україніпрацювали 13 тис. компаній, прямо чи опосередковано пов’язаних із державою-агресором. За даними YouControl, у 2021 році загальний обсяг українськихактивів з російською часткою чи бенефіціарами оцінювали у 9 млрд дол.

Source: [https://www.ukrinform.ua/rubric-economy/3694491-ukraina-rozrahovue-za-57-rokiv-otrimati-do-100-milardiv-iz-zaarestovanih-u-sviti-aktiviv-rf.html](https://www.ukrinform.ua/rubric-economy/3694491-ukraina-rozrahovue-za-57-rokiv-otrimati-do-100-milardiv-iz-zaarestovanih-u-sviti-aktiviv-rf.html)