# У Гаазі протестувальники намагалися зірвати виступ Макрона

Authors: Ukrinform (Person)

Publisher: Укринформ (Organization)

Published Time: 2023-04-11T20:29:02+03:00

Modified Time: 2023-04-11T20:29:02+03:00

Description: Протестувальники перервали виступ президента Франції Емманюеля Макрона, який перебуває з дводенним державним візитом в Нідерландах. — Укрінформ.

Images: ["[630_360_16508...](https://static.ukrinform.com/photos/2022_04/thumb_files/630_360_1650825731-530.jpg)", "[1681233888-56...](https://static.ukrinform.com/photos/2023_04/1681233888-562.jpg)"]

Tags: ['Гаага', 'Макрон', 'Нідерланди']

Type: Article

<!--METADATA-->

![](../Images/2023-04-11T20-29-02-03-00/630_360_1650825731-530.jpg)Протестувальники перервали виступ президента Франції Емманюеля Макрона, якийперебуває з дводенним державним візитом в Нідерландах.

Про це повідомляє Укрінформ з посиланням на  [](https://nos.nl/artikel/2471032-toespraak-macron-bij-staatsbezoek-verstoord-door-activisten) .

“Президента Франції Макрона під час виступу в Гаазі про майбутнє Європиперервали глядачі, які вигукували гасла з трибун”, - йдеться у повідомленні.

Зазначається, що один із демонстрантів вигукнув “Де французька демократія?”,також демонстранти підняли транспарант із написом “Президент насильства талицемірства”, але банер забрала охорона.

![](../Images/2023-04-11T20-29-02-03-00/1681233888-562.jpg) Фото: Robin vanLonkhuijsen

Макрон ненадовго перервав свій виступ і спробував відповістипротестувальникам, але його перекричали.

“Я можу відповісти на це питання, якщо ви дасте мені час”, - сказав він.

Після того як вивели демонстрантів Макрон продовжив свій виступ.

“Дуже важливо вести дебати”, - сказав Макрон, відновлюючи свою промову.

**Читайте також:** [ **Макрон** ](https://www.ukrinform.ua/rubric-world/3694442-u-nimeccini-ta-cehii-rozkritikuvali-zaavi-makrona-sodo-tajvanu.html)

В останні місяці у Франції не вщухають протести проти пенсійної реформи, якапідвищує пенсійний вік з 62 до 64 років.

Як повідомляв Укрінформ, президент Франції Емманюель Макрон із дружиноюприбули до Нідерландів з дводенним державним візитом на тлі критики йогокоментарів стосовно позиції Європи щодо Китаю та Тайваню.

Це перший державний візит президента Франції до Нідерландів за 23 роки.

Главу Франції привітали салютом із 42 гармат французькі військові кораблі, атакож військово-морські сили Нідерландів.

Емманюель Макрон після повернення з триденного державного візиту до КНРзаявив, що [ ](https://www.ukrinform.ua/tag-evropa) не зацікавлена в ескалаціїкризи навколо Тайваню і повинна дотримуватися власної стратегії у відносинахіз островом, незалежної як від Сполучених Штатів, так і від Китаю.

Політики Німеччини та Чехії розкритикували заяви президента Франції ЕммануеляМакрона щодо Тайваню, а також залежності країн Європи від США.

Глава польського уряду Матеуш Моравецький застеріг окремих європейськихлідерів від спроби просувати у Європі політику “стратегічної автономії” відСША, закликавши, навпаки, до розвитку стратегічної співпраці Європи зВашингтоном.

Source: [https://www.ukrinform.ua/rubric-world/3694606-u-gaazi-protestuvalniki-namagalisa-zirvati-vistup-makrona.html](https://www.ukrinform.ua/rubric-world/3694606-u-gaazi-protestuvalniki-namagalisa-zirvati-vistup-makrona.html)