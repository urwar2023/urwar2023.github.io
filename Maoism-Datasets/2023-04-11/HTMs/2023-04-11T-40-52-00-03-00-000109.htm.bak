<html>
<head><style>img{height: auto; width: auto\9; width:100%;}</style></head>
<body>
<h1>Контрнаступ ЗСУ може розпочатися влітку – Шмигаль</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-04-11T-40:52:00+03:00</p>
<p>Modified Time: 2023-04-11T21:52:00+03:00</p>
<p>Description: Прем’єр-міністр України Денис Шмигаль заявив, що масштабний контрнаступ українських сил проти російських загарбників може розпочатися вже влітку. — Укрінформ.</p>
<p>Images: ["<a href="https://static.ukrinform.com/photos/2023_03/thumb_files/630_360_1678808321-554.jpg">630_360_16788...</a>"]</p>
<p>Tags: ['Канада', 'Україна', 'Візит', 'Шмигаль', 'Війна з росією', 'Контрнаступ']</p>
<p>Type: Article</p>
<!--METADATA-->

<p><img alt="" src="../Images/yкринформ/2023-04-11T-40-52-00-03-00/630_360_1678808321-554.jpg" /> Прем’єр-міністр України Денис Шмигаль заявив, що масштабний контрнаступ українськихсил проти російських загарбників може розпочатися вже влітку.</p>
<p>Про це він сказав американському виданню <a href="https://thehill.com/policy/international/3942979-ukrainian-prime-minister-arrives-in-dc-at-make-or-break-moment/"></a> напередодні візиту до СполученихШтатів, передає Укрінформ.</p>
<p>«Шмигаль в ексклюзивному інтерв'ю заявив, що контрнаступ може відбутися вжевлітку, зазначивши, що найбільший тиск щодо початку <strong><a href="https://www.ukrinform.ua/tag-kontrnastup"></a> </strong> відбувається зсередини(суспільства – ред.) України», - зазначається в публікації.</p>
<p><strong>Читайте також:</strong> <strong><a href="https://www.ukrinform.ua/rubric-ato/3694340-ukraina-uhvalit-risenna-pro-kontrnastup-v-ostannij-moment-danilov.html"> </a> </strong></p>
<p>Прем’єр також зауважив, що офіційний Київ не відчуває тиску з боку партнерівщодо того, коли краще почати активні операції.</p>
<p>«Усі наші друзі та партнери чітко розуміють, що для того, аби йти вконтрнаступ, потрібно бути до цього готовим на всі сто і навіть більшевідсотків», - підкреслив глава уряду України.</p>
<p>При цьому зазначається, що візит Шмигаля до Вашингтона відбувається на тлімасштабного витоку розвідданих, який включав оцінки оборонного відомства СШАщодо ситуації в Україні.</p>
<p><strong>Читайте також:</strong> <strong><a href="https://www.ukrinform.ua/rubric-world/3694602-zliti-sekretni-dokumenti-ssa-maut-serjozni-netocnosti-minoboroni-britanii.html"> </a> </strong></p>
<p>На запитання про те, як витік документів може вплинути на плануванняконтрнаступу України, Шмигаль рішуче підкреслив, що Україна звільнить своїземлі.</p>
<p>«Ми неодноразово доводили, що можемо це зробити. Від наших міжнароднихпартнерів ми просимо більше військового потенціалу, такого як танки,боєприпаси, літаки, бронетехніку», – зазначив український прем’єр.</p>
<p><strong>Читайте також:</strong> <strong><a href="https://www.ukrinform.ua/rubric-world/3694588-u-senati-ssa-iniciuut-sekretnij-brifing-sodo-reaguvanna-na-vitik-dokumentiv-pentagona-cnn.html"> </a> </strong></p>
<p>Він також підтвердив, що в Україні дійсно відчувають втрати в економічномуплані, в плані людських життів, «і ці втрати дійсно завдають великої шкоди намусім». Однак, за його словами, «це не означає, що в нас не залишилося мужностічи натхнення».</p>
<p>Місія Шмигаля у Вашингтоні є частиною української військової стратегії,зазначає видання. Поки ведеться бойова підготовка, Прем’єр-міністру дорученозгуртувати країни-партнери для надання економічної підтримки, що є таким жеключовим для виживання України, як і її військова оборона.</p>
<p><strong>Читайте також:</strong> <strong><a href="https://www.ukrinform.ua/rubric-economy/3694582-kanada-ta-ukraina-rozsirili-ugodu-pro-vilnu-torgivlu.html"> </a> </strong></p>
<p>Як повідомлялося, Прем'єр-міністр України у вівторок відвідав з візитомКанаду. Під час перебування в Вашингтоні запланована його участь у веснянихзборах МВФ і Світового банку. Крім того, як очікується, він проведе зустрічі зпредставниками влади Сполучених Штатів.</p>
<p>Source: <a href="https://www.ukrinform.ua/rubric-ato/3694636-kontrnastup-zsu-moze-rozpocatisa-vlitku-smigal.html">https://www.ukrinform.ua/rubric-ato/3694636-kontrnastup-zsu-moze-rozpocatisa-vlitku-smigal.html</a></p>
</body>
</html>