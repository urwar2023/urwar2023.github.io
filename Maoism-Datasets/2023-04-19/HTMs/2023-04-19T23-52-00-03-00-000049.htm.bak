<html>
<head><style>img{height: auto; width: auto\9; width:100%;}</style></head>
<body>
<h1>Робимо все, аби збільшувати можливість захищатися від ударів рф - Зеленський</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-04-19T23:52:00+03:00</p>
<p>Modified Time: 2023-04-19T23:52:00+03:00</p>
<p>Description: На рівні держави робиться все, щоб збільшувати можливість захищати й захищатися від російських ударів. Системи ППО та інша зброя для захисту неба вже зараз у нас, в України, дуже серйозні. Але мають бути – і, впевнений, будуть – іще потужніші. — Укрінформ.</p>
<p>Images: ["<a href="https://static.ukrinform.com/photos/2023_04/thumb_files/630_360_1681938180-984.png">630_360_16819...</a>"]</p>
<p>Tags: ['ЗСУ', 'Зеленський', 'Війна з росією', '#stoprussia', 'ППО', 'Ракетний удар']</p>
<p>Type: Article</p>
<!--METADATA-->

<p><img alt="" src="../Images/yкринформ/2023-04-19T23-52-00-03-00/630_360_1681938180-984.png" /> На рівнідержави робиться все, щоб збільшувати можливість захищати й захищатися відросійських ударів. Системи ППО та інша зброя для захисту неба вже зараз у нас,в України, дуже серйозні. Але мають бути – і, впевнений, будуть – іщепотужніші.</p>
<p>Про це заявив у вечірньому <a href="https://www.youtube.com/watch?v=g35KpVTT4Zo"> </a>Президент Володимир Зеленський, передає Укрінформ.</p>
<p>_Відео:<a href="https://t.me/OP_UA/9290"> </a> _</p>
<p><strong><em>Бажаю здоровʼя, шановні українці!</em> </strong></p>
<p>Повертаюся з відрядження.</p>
<p>Сьогодні був на Волині, у наших прикордонників, на межі, зокрема, з білоруссю.Облаштування кордону, захист, розвиток прикордонної території – багато питань.Волинь демонструє справжню міцність, і це відчувається в тому, як регіонпосилює безпеку всієї держави.</p>
<p>Вручив нагороди нашим воїнам-прикордонникам… Разом з усіма нашими силамиоборони та безпеки прикордонники воюють на передовій, зокрема на найтяжчихнапрямках. Бахмут, загалом Донеччина… Справжні герої, які успішно виконалисотні й сотні бойових завдань.</p>
<p>Готуємо й нові підрозділи – підрозділи саме прикордонників, – що приєднаютьсядо наших активних дій, до руху, який ми поступово розвиваємо.</p>
<p>Незмінно працюємо й над розвитком наших областей – абсолютно усіх. Сьогодні наВолині провів широку нараду з керівниками регіону, місцевими правоохоронцями,військовими, усіма, хто відповідає за безпеку й соціальний стан області.Домовилися про кілька інфраструктурних проєктів, що посилять Волинь – цеважливо – і дадуть змогу гарантувати довгостроково робочі місця та економічнезростання. Впевнений, усе це ми обов’язково реалізуємо. Дуже скоро.</p>
<p>Продовжуємо готувати й наші міжнародні кроки не лише на цей тиждень, а загаломна найближчий час. Захист України, міжнародний порядок, заснований направилах, залишається питанням номер один глобального порядку денного.</p>
<p>До речі, дякую Сполученим Штатам за черговий пакет військової підтримки, проякий оголошено сьогодні.</p>
<p>І окремо хочу відзначити сьогодні наших захисників і захисниць неба –Повітряні сили та відповідні підрозділи інших родів <a href="https://www.ukrinform.ua/tag-zsu"></a> .</p>
<p>Дякую всім, хто своєю влучністю та швидкістю забезпечує ефективність для всієїтієї зброї, яка зʼявилась у нашої держави!</p>
<p>У ніч на цю добу особливо влучними були воїни 160-ї зенітної ракетної Одеськоїбригади повітряного командування «Південь» та мобільні вогневі групи 164-їСлобідської радіотехнічної бригади повітряного командування «Схід». Дякую вам!Протягом доби наші воїни захищали небо Дніпропетровщини, Києва, області, іншихміст, інших наших регіонів…</p>
<p>Слава кожному й кожній, хто зараз у бою заради нашої держави, заради України!</p>
<p>Слава нашому міцному народу!</p>
<p><strong><em>Слава Україні!</em> </strong></p>
<p>Source: <a href="https://www.ukrinform.ua/rubric-ato/3698161-robimo-vse-abi-zbilsuvati-mozlivist-zahisatisa-vid-udariv-rf-zelenskij.html">https://www.ukrinform.ua/rubric-ato/3698161-robimo-vse-abi-zbilsuvati-mozlivist-zahisatisa-vid-udariv-rf-zelenskij.html</a></p>
</body>
</html>