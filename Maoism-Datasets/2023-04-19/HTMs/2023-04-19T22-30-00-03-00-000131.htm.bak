<html>
<head><style>img{height: auto; width: auto\9; width:100%;}</style></head>
<body>
<h1>росія щомісяця втрачає на полі бою майже 150 танків усіх типів - дослідження CSIS</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-04-19T22:30:00+03:00</p>
<p>Modified Time: 2023-04-19T22:30:00+03:00</p>
<p>Description: Втрати на полі бою та західні санкції призвели до занепаду російської армії, але москва все ще матиме достатньо вогневої потужності для продовження війни в Україні. Зокрема, щомісяця рф втрачає в Україні до 150 танків. — Укрінформ.</p>
<p>Images: ["<a href="https://static.ukrinform.com/photos/2022_09/thumb_files/630_360_1663388386-448.jpg">630_360_16633...</a>"]</p>
<p>Tags: ['Москва', 'Танк', 'Війна з росією']</p>
<p>Type: Article</p>
<!--METADATA-->

<p><img alt="" src="../Images/yкринформ/2023-04-19T22-30-00-03-00/630_360_1663388386-448.jpg" /> Втрати наполі бою та західні санкції призвели до занепаду російської армії, але москвавсе ще матиме достатньо вогневої потужності для продовження війни в Україні.Зокрема, щомісяця рф втрачає в Україні до 150 танків.</p>
<p>Як передає Укрінформ, про це йдеться у звіті Центру стратегічних і міжнароднихдосліджень (CSIS), повідомляє <a href="https://edition.cnn.com/2023/04/19/europe/russia-weapons-production-report-intl-hnk-ml/index.html"></a> .</p>
<p>Зазначається, що рф втратила майже 10 тис. одиниць основної військової техніки– танків, вантажівок, артилерійських установок, безпілотників.</p>
<p><strong>Читайте також:</strong> <a href="https://www.ukrinform.ua/rubric-ato/3698084-prikordonniki-vidbili-ataku-rosijskih-sturmovikiv-u-bahmuti.html"> </a></p>
<p>Водночас зазначається, що росія розконсервовує старі запаси часів “холодноївійни”.</p>
<p>Зокрема, москва втратила до 3,5 тис. танків за рік війни, причому близько 500одиниць модернізованого танка Т-72Б3, вперше поставленого збройним силам рф у2013 році.</p>
<p>Зараз на полі бою з'являються танки Т-55, введені в експлуатацію в 1948 році.</p>
<p>росія стикається з проблемою виробництва нових танків.</p>
<p><strong>Читайте також:</strong> <a href="https://www.ukrinform.ua/rubric-ato/3697951-bahmut-dla-rosii-vze-stav-odnieu-z-najdorozcih-operacij-malar.html"> </a></p>
<p>Танковий завод «Уралвагонзавод» може виробляти близько 20 танків на місяць.Але росія втрачає в середньому майже 150 танків усіх типів в Україні щомісяця,ідеться у звіті.</p>
<p>Що стосується оптичних систем, то росія покладалася на французький імпорт.</p>
<p>Через санкції вона змушена встановлювати старі, менш досконалі приціли навітьна свої найсучасніші танки, що призводить до втрати точності і дальностістрільби до двох кілометрів.</p>
<p>У випадку з високоякісними кульковими підшипниками, "критично важливими длявиробництва будь-якого типу рухомого транспортного засобу", 55% довоєннихпоставок до росії надходили з Європи і Північної Америки.</p>
<p><strong>Читайте також:</strong> <a href="https://www.ukrinform.ua/rubric-ato/3697253-zsu-vidbili-ponad-70-atak-voroga-na-cotiroh-napramkah.html"> </a></p>
<p>"москва перебуває під тиском необхідності адаптуватися, часто звертаючись доменш надійних і дорожчих постачальників і маршрутів поставок, імпорту нижчоїякості або намагаючись відтворювати західні компоненти всередині країни. Це,ймовірно, гальмує темпи і якість російського оборонного виробництва", -ідеться у звіті.</p>
<p>Це саме стосується літаків, дронів, ракет, засобів радіоелектронної боротьби,які потребують сучасних, високотехнологічних деталей, зокрема чіпів.</p>
<p>Водночас автори звіту застерігають, що Україні та її західним партнерам неварто очікувати, що ці проблеми з постачанням швидко зупинять бойові дії.</p>
<p>"Санкції та експортний контроль не є срібною кулею, яка змусить росіюприпинити війну", - зазначають вони. росія все ще зберігає чисельну перевагунад Україною, оскільки має великі запаси.</p>
<p><strong>Читайте також:</strong> <a href="https://www.ukrinform.ua/rubric-ato/3696941-u-gur-poperedzaut-vijna-prijsla-do-koznogo-budinku-piddanih-putina-bezpecnih-misc-nemae.html"> <strong>війна</strong> </a></p>
<p>За приблизними оцінками, станом на лютий 2023 року загальна кількість літаківу розпорядженні кремля була в 13-15 разів більшою, ніж у Києва. росія маємайже в 7-8 разів більше танків і в 4 рази більше бойових броньованих машин, аїї військово-морський флот у 12-16 разів більший за український.</p>
<p>Щоб компенсувати російську чисельну перевагу, життєво важливо, аби західнікраїни продовжували постачати в Україну технологічно передове озброєння,наголошують у CSIS.</p>
<p>Фото: Генштаб ЗСУ</p>
<p>Source: <a href="https://www.ukrinform.ua/rubric-ato/3698091-rosia-somisaca-vtracae-na-poli-bou-majze-150-tankiv-usih-tipiv-doslidzenna-csis.html">https://www.ukrinform.ua/rubric-ato/3698091-rosia-somisaca-vtracae-na-poli-bou-majze-150-tankiv-usih-tipiv-doslidzenna-csis.html</a></p>
</body>
</html>