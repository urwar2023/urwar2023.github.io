# Штати наполегливо працюватимуть над вступом Швеції в НАТО – Пентагон

Authors: Ukrinform (Person)

Publisher: Укринформ (Organization)

Published Time: 2023-04-19T22:52:00+03:00

Modified Time: 2023-04-19T22:52:00+03:00

Description: Міністр оборони США Ллойд Остін сподівається, що заперечення Туреччини та Угорщини проти вступу Швеції в НАТО будуть зняті до середини літа.  — Укрінформ.

Images: ["[630_360_15880...](https://static.ukrinform.com/photos/2020_04/thumb_files/630_360_1588051291-728.jpg)"]

Tags: ['НАТО', 'Пентагон', 'Швеція', 'Остін']

Type: Article

<!--METADATA-->

![](../Images/yкринформ/2023-04-19T22-52-00-03-00/630_360_1588051291-728.jpg) Міністроборони США Ллойд Остін сподівається, що заперечення Туреччини та Угорщинипроти вступу Швеції в НАТО будуть зняті до середини літа.

Про це передає Укрінформ із посиланням на [](https://www.nytimes.com/live/2023/04/19/world/russia-ukraine-news) .

Глава Пентагону пообіцяв працювати над "швидким вступом" країни до Альянсу.

"Ми наполегливо працюватимемо над тим, щоб зробити це до саміту", - сказав віну середу під час поїздки до Швеції, маючи на увазі саміт НАТО, що відбудетьсяв липні у Вільнюсі. Остін зазначив, що важливо, аби Туреччина вирішиладозволити Швеції приєднатися до альянсу "раніше, а не пізніше".

**Читайте також:** [ ](https://www.ukrinform.ua/rubric-world/3698005-u-finlandii-proponuut-rozmistiti-novu-bazu-nato.html)

Швеція сподівалася долучитися до НАТО разом з Фінляндією, яка офіційно сталачленом військового союзу на початку квітня.

Остін відвідав військово-морську базу Муско поблизу Стокгольма, піднявся наборт військового корабля-корвета H.M.S. Harnosand і оглянув шведськийархіпелаг з його десятками тисяч переважно безлюдних островів у Балтійськомуморі. Зазначається, що ці острови матимуть важливе значення для НАТО післяприєднання Швеції. Балтійське море буде оточене країнами Альянсу, за виняткомКалінінградської та Ленінградської областей рф.

Президент Туреччини Реджеп Тайїп Ердоган виступив проти членства Швеції,посилаючись на сумніви щодо відданості Стокгольма боротьбі з тероризмом.Ердоган закликав Швецію видати осіб, яких він вважає терористами, у тому числікурдів, які, на його думку, підтримували спробу державного перевороту в 2016році.

**Читайте також:** [ ](https://www.ukrinform.ua/rubric-world/3697177-bila-povitranogo-prostoru-nato-perehopili-rosijskij-litakrozvidnik.html)

Угорщина, яка залежить від росії у сфері енергетики, заявила, що має претензіїдо критики прем'єр-міністра Віктора Орбана, що лунає з боку шведського уряду.

Як повідомлялося, в офісі прем'єр-міністра Угорщини Віктора Орбана заявили, щодвосторонні відносини між Угорщиною та Швецією перебувають на низькому рівні.

Після початку повномасштабного російського вторгнення в Україну нейтральніШвеція та Фінляндія подали заявку на вступ до НАТО. Під час Мадридськогосаміту у червні 2022 року країни отримали запрошення приєднатися до Альянсувід усіх 30 членів. Водночас у Мадриді був підписаний Тристоронній меморандум,що відобразив занепокоєння Туреччини станом боротьби з тероризмом у Фінляндіїта Швеції.

Source: [https://www.ukrinform.ua/rubric-world/3698112-stati-napoleglivo-pracuvatimut-nad-vstupom-svecii-v-nato-pentagon.html](https://www.ukrinform.ua/rubric-world/3698112-stati-napoleglivo-pracuvatimut-nad-vstupom-svecii-v-nato-pentagon.html)