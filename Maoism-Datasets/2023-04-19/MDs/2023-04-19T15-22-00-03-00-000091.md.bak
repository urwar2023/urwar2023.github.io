# Бахмут для росії вже став однією з найдорожчих операцій – Маляр

Authors: Ukrinform (Person)

Publisher: Укринформ (Organization)

Published Time: 2023-04-19T15:22:00+03:00

Modified Time: 2023-04-19T15:22:00+03:00

Description: Бахмут для росіян уже став найдорожчою операцією, бо саме там вони зазнають найбільше втрат як техніки, так і живої сили. — Укрінформ.

Images: ["[630_360_16602...](https://static.ukrinform.com/photos/2022_08/thumb_files/630_360_1660222320-238.jpg)"]

Tags: ['Бахмут', 'Війна з росією', 'Ганна Маляр', 'Єдині новини']

Type: Article

<!--METADATA-->

![](../Images/yкринформ/2023-04-19T15-22-00-03-00/630_360_1660222320-238.jpg) Бахмут дляросіян уже став найдорожчою операцією, бо саме там вони зазнають найбільшевтрат як техніки, так і живої сили.

Про це заступник міністра оборони України Ганна Маляр сказала в ефірітелемарафону «Єдині новини», передає Укрінформ.

«Для них, по-перше, це, мабуть, одна з найдорожчих операцій, тому що на неївже витрачена велика кількість техніки, зброї, яку, до речі, знищили Збройнісили у великій мірі. Вони зазнають там величезних втрат. І ці втрати удекілька разів вищі за наші втрати. Це війна, і ми повинні бути реалістами. Нажаль, така ціна нашої незалежності», - сказала Маляр.

**Читайте також:** [ ](https://www.ukrinform.ua/rubric-ato/3697922-zsu-ne-ogolosuvatimut-kontrnastup-pevni-dii-vze-pocalisa-malar.html)

За її словами, планування нашого командування там дозволяє зробити так, щобвтрати України були мінімальними при тому, які вони могли б бути у такихважких боях.

Що стосується Бахмута, наголосила заступник міністра, то ворог кинув усі сили,щоб узяти під контроль місто. «Але вони туди кидають і зброю, і техніку. Дляних це дуже важливо. Здається, що це вже навіть не тільки з військової точкизору, а й з політичної, бо вони й пропаганду всю свою кинули на Бахмут. І,відповідно, ми для того, щоб їх стримувати, теж повинні там концентрувативелику кількість зусиль. Дійсно, через те, що вони не можуть вести з намивуличні бої, бо вони в них програють, вони вдалися до своєї перевіреноїсирійської тактики та фактично стирають з лиця землі будівлі. В такому станідуже складно утримувати позиції. Фактично, їх неможливо утримувати у такійситуації. Дійсно, на певних ділянках є незначне просування ворога», - сказалаМаляр, але при цьому нагадала, що вже вісім місяців сили оборони не даютьворогу захопити Бахмут.

**Читайте також:** [ **Маляр** ](https://www.ukrinform.ua/rubric-ato/3697207-vorog-namagaetsa-pereklasti-provinu-za-vbitih-ukrainciv-z-sebe-na-nas-malar.html)

Як повідомляв Укрінформ, за минулу добу росія завдала 33 удари по Донеччині,обстрілів зазнали 14 населених пунктів, пошкоджено 58 цивільних об’єктів.

Source: [https://www.ukrinform.ua/rubric-ato/3697951-bahmut-dla-rosii-vze-stav-odnieu-z-najdorozcih-operacij-malar.html](https://www.ukrinform.ua/rubric-ato/3697951-bahmut-dla-rosii-vze-stav-odnieu-z-najdorozcih-operacij-malar.html)