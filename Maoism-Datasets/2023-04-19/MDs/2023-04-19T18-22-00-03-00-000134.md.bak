# В Абу-Дабі та Дубаї українські школи провели майстер-класи писанкарства

Authors: Ukrinform (Person)

Publisher: Укринформ (Organization)

Published Time: 2023-04-19T18:22:00+03:00

Modified Time: 2023-04-19T18:22:00+03:00

Description: Українські школи в Об'єднаних Арабських Еміратах «Дивосвіт» та «Софія» провели для дітей майстер-класи з розпису великодніх яєць. — Укрінформ.

Images: ["[630_360_16819...](https://static.ukrinform.com/photos/2023_04/thumb_files/630_360_1681917752-719.jpg)", "[1681917386-33...](https://static.ukrinform.com/photos/2023_04/1681917386-332.jpg)", "[1681917322-42...](https://static.ukrinform.com/photos/2023_04/1681917322-424.jpg)", "[1681917357-68...](https://static.ukrinform.com/photos/2023_04/1681917357-684.jpg)", "[1681917438-95...](https://static.ukrinform.com/photos/2023_04/1681917438-953.jpg)", "[1681917507-30...](https://static.ukrinform.com/photos/2023_04/1681917507-307.jpg)", "[1681917559-32...](https://static.ukrinform.com/photos/2023_04/1681917559-327.jpg)", "[1681917604-86...](https://static.ukrinform.com/photos/2023_04/1681917604-866.jpg)"]

Tags: ['Діаспора', 'Діти', 'Культура', 'ОАЕ', 'Школа', 'Великдень', 'Писанка']

Type: Article

<!--METADATA-->

![](../Images/yкринформ/2023-04-19T18-22-00-03-00/630_360_1681917752-719.jpg) Українськішколи в Об'єднаних Арабських Еміратах «Дивосвіт» та «Софія» провели для дітеймайстер-класи з розпису великодніх яєць.

Як передає Укрінформ, про це пише видання [](https://ukrdubai.com/articles/281308/ukrainski-shkoli-v-abu-dabi-ta-dubai-proveli-majster-klas-z-rozpisu-velikodnih-yayec?fbclid=IwAR2Usg6fuA-5-bSyOTlg6IczVRJtCw2WNvlWQvo6eCbJz9M47Ne_v9FhahI) .

За повідомленням, захід школи «Дивосвіт» в Абу-Дабі відбувся у творчій тазатишній атмосфері Art House Café й зібрав понад 15 учнів школи та їхніхдрузів. У Дубаї майстер-класи з писанкарства проводили вчителі школи «Софія»під час уроків українознавства.

![](../Images/yкринформ/2023-04-19T18-22-00-03-00/1681917386-332.jpg)

У матеріалі йдеться, що познайомитися з мистецтвом розпису українськихвеликодніх яєць і створити свої писанки маленьким митцям школи «Дивосвіт»допомагала майстриня зі Львова Юлія Бура. Вона розповіла про основні моментитворчого процесу: вибір орнаменту та значення символів у ньому, правила роботиз писачком і воском, секрети отримання потрібних кольорів, показала світлинирозписаних яєць з різних куточків України.

![](../Images/yкринформ/2023-04-19T18-22-00-03-00/1681917322-424.jpg)

«Після теоретичної підготовки діти розібрали писачки, віск, видуті яйця,олівці та приступили до роботи. За допомогою пані Юлії та батьків юні українціпоринули у світ писанкової магії. Вони старанно виводили лінії майбутніхвізерунків, покривали їх воском та занурювали в спеціальні фарби. І згодом надитячих писанках розквітали квіти, колосся, з’являлися пташки, рибки, сонце,зірки та інші символи довголіття, здоров’я, кохання, багатого врожаю тощо, атакож тризуби та слово «Україна». Навіть наймолодші непосиди зачарованопрацювали й дивувались, як біле яєчко перетворюється на щось барвисте йказкове», – пише видання.

![](../Images/yкринформ/2023-04-19T18-22-00-03-00/1681917357-684.jpg)

Зауважується, що процес розпису яєць виявся не завжди простим, але дужецікавим і захопливим. У результаті кожен маленький художник, хто долучився добагатого спадку української культури, отримав свою власну неповторну, а багатохто й першу, писанку.

![](../Images/yкринформ/2023-04-19T18-22-00-03-00/1681917438-953.jpg)

«Ми надзвичайно раді цього року знову зібратися шкільною родиною на майстер-клас із писанкарства. Приємно бачити, що глибинна творчість нашого народуторкнулась душі кожного. Дуже важливо зберігати українські традиції тапередавати їх далі нашим дітям і наступним поколінням українців, аби багатекультурне надбання нашого народу пишно квітнуло й гідно славило Україну», –зазначила директорка школи «Дивосвіт» Тетяна Аль Атаб.

В Українській школі в ОАЕ «Софія» (Дубай) майстер-класи з писанкарствавідбувалися під час уроків, на яких діти вчилися «читати» прадавні посилання,закладені пращурами у візерунках на писанках, дізнавалися про символи, що наних зображуються.

![](../Images/yкринформ/2023-04-19T18-22-00-03-00/1681917507-307.jpg)

«У результаті – кожен власноруч створив писанку, яка носить тепло наших рук ів цей особливий період нагадує нам, щоб ми більше турбувалися один про одногота дякували Всевишньому за наше життя, нашу землю та наших ближніх», –зазначено на сторінці школи «Софія».

![](../Images/yкринформ/2023-04-19T18-22-00-03-00/1681917559-327.jpg)

Діти старших груп розписували їх воском, першокласники фарбували дерев'яніяєчка акриловими фарбами, а дошкільнята прикрашали пасочки, випеченідиректоркою школи Наталією Сердюк.

![](../Images/yкринформ/2023-04-19T18-22-00-03-00/1681917604-866.jpg)

Нагадаємо, Українська жіноча ініціатива в ОАЕ [](https://www.ukrinform.ua/rubric-diaspora/3695874-majsterklas-iz-pisankarstva-vidbuvsa-abudabi.html) в Абу-Дабі свій перший майстер-клас«Великодня писанка».

_Фото: Українська школа «Дивосвіт» (Абу-Дабі), Українська школа «Софія»(Дубай)_

Source: [https://www.ukrinform.ua/rubric-diaspora/3698054-v-abudabi-ta-dubai-ukrainski-skoli-proveli-majsterklasi-pisankarstva.html](https://www.ukrinform.ua/rubric-diaspora/3698054-v-abudabi-ta-dubai-ukrainski-skoli-proveli-majsterklasi-pisankarstva.html)