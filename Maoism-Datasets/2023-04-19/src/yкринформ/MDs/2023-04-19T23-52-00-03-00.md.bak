# Робимо все, аби збільшувати можливість захищатися від ударів рф - Зеленський 

Authors: Ukrinform (Person)

Publisher: Укринформ (Organization)

Published Time: 2023-04-19T23:52:00+03:00

Modified Time: 2023-04-19T23:52:00+03:00

Description: На рівні держави робиться все, щоб збільшувати можливість захищати й захищатися від російських ударів. Системи ППО та інша зброя для захисту неба вже зараз у нас, в України, дуже серйозні. Але мають бути – і, впевнений, будуть – іще потужніші. — Укрінформ.

Images: ["[630_360_16819...](https://static.ukrinform.com/photos/2023_04/thumb_files/630_360_1681938180-984.png)"]

Tags: ['ЗСУ', 'Зеленський', 'Війна з росією', '#stoprussia', 'ППО', 'Ракетний удар']

Type: Article

<!--METADATA-->

![](../Images/2023-04-19T23-52-00-03-00/630_360_1681938180-984.png) На рівнідержави робиться все, щоб збільшувати можливість захищати й захищатися відросійських ударів. Системи ППО та інша зброя для захисту неба вже зараз у нас,в України, дуже серйозні. Але мають бути – і, впевнений, будуть – іщепотужніші.

Про це заявив у вечірньому [ ](https://www.youtube.com/watch?v=g35KpVTT4Zo)Президент Володимир Зеленський, передає Укрінформ.

_Відео:[ ](https://t.me/OP_UA/9290) _

**_Бажаю здоровʼя, шановні українці!_ **

Повертаюся з відрядження.

Сьогодні був на Волині, у наших прикордонників, на межі, зокрема, з білоруссю.Облаштування кордону, захист, розвиток прикордонної території – багато питань.Волинь демонструє справжню міцність, і це відчувається в тому, як регіонпосилює безпеку всієї держави.

Вручив нагороди нашим воїнам-прикордонникам… Разом з усіма нашими силамиоборони та безпеки прикордонники воюють на передовій, зокрема на найтяжчихнапрямках. Бахмут, загалом Донеччина… Справжні герої, які успішно виконалисотні й сотні бойових завдань.

Готуємо й нові підрозділи – підрозділи саме прикордонників, – що приєднаютьсядо наших активних дій, до руху, який ми поступово розвиваємо.

Незмінно працюємо й над розвитком наших областей – абсолютно усіх. Сьогодні наВолині провів широку нараду з керівниками регіону, місцевими правоохоронцями,військовими, усіма, хто відповідає за безпеку й соціальний стан області.Домовилися про кілька інфраструктурних проєктів, що посилять Волинь – цеважливо – і дадуть змогу гарантувати довгостроково робочі місця та економічнезростання. Впевнений, усе це ми обов’язково реалізуємо. Дуже скоро.

Продовжуємо готувати й наші міжнародні кроки не лише на цей тиждень, а загаломна найближчий час. Захист України, міжнародний порядок, заснований направилах, залишається питанням номер один глобального порядку денного.

До речі, дякую Сполученим Штатам за черговий пакет військової підтримки, проякий оголошено сьогодні.

І окремо хочу відзначити сьогодні наших захисників і захисниць неба –Повітряні сили та відповідні підрозділи інших родів [](https://www.ukrinform.ua/tag-zsu) .

Дякую всім, хто своєю влучністю та швидкістю забезпечує ефективність для всієїтієї зброї, яка зʼявилась у нашої держави!

У ніч на цю добу особливо влучними були воїни 160-ї зенітної ракетної Одеськоїбригади повітряного командування «Південь» та мобільні вогневі групи 164-їСлобідської радіотехнічної бригади повітряного командування «Схід». Дякую вам!Протягом доби наші воїни захищали небо Дніпропетровщини, Києва, області, іншихміст, інших наших регіонів…

Слава кожному й кожній, хто зараз у бою заради нашої держави, заради України!

Слава нашому міцному народу!

**_Слава Україні!_ **

Source: [https://www.ukrinform.ua/rubric-ato/3698161-robimo-vse-abi-zbilsuvati-mozlivist-zahisatisa-vid-udariv-rf-zelenskij.html](https://www.ukrinform.ua/rubric-ato/3698161-robimo-vse-abi-zbilsuvati-mozlivist-zahisatisa-vid-udariv-rf-zelenskij.html)