# Пентагон оголосив новий пакет оборонної допомоги Україні

Authors: Ukrinform (Person)

Publisher: Укринформ (Organization)

Published Time: 2023-04-19T20:54:00+03:00

Modified Time: 2023-04-19T20:54:00+03:00

Description: Міністерство оборони США оголосило про виділення Україні нового пакету допомоги у сфері безпеки на суму $325 мільйонів, який включає додаткові ракети для HIMARS та інших систем, боєприпаси, інше озброєння й техніку. — Укрінформ.

Images: ["[630_360_16811...](https://static.ukrinform.com/photos/2023_04/thumb_files/630_360_1681170438-481.png)"]

Tags: ['Пентагон', 'США', 'допомога']

Type: Article

<!--METADATA-->

![](../Images/2023-04-19T20-54-00-03-00/630_360_1681170438-481.png)Міністерство оборони США оголосило про виділення Україні нового пакетудопомоги у сфері безпеки на суму $325 мільйонів, який включає додаткові ракетидля HIMARS та інших систем, боєприпаси, інше озброєння й техніку.

Про це йдеться в [](https://www.defense.gov/News/Releases/Release/Article/3367924/biden-administration-announces-additional-security-assistance-for-ukraine/) ,оприлюдненому в середу, передає Укрінформ.

Зазначається, що пакет містить озброєння й боєприпаси, «необхідні дляпосилення захисників України на полі бою», на суму до $325 мільйонів. Допомогавиділяється за механізмом Presidential Drawdown (за президентськимиповноваженнями – ред.), що означає забезпечення негайних поставок в Україну знаявних резервів Пентагону.

**Читайте також:** [ **Пентагон** ](https://www.ukrinform.ua/rubric-world/3698069-pidozruvanij-u-spravi-pro-vitik-dokumentiv-pentagonu-zalisitsa-pid-vartou.html)

За інформацією Міноборони США, новий пакет включає боєприпаси для системHIMARS; артилерійські снаряди калібру 155 мм і 105 мм; ракети для систем TOW;комплекси протитанкової зброї АТ-4. Крім того, Україні передаютьсяпротитанкові міни;

високоточні авіаційні боєприпаси; підривні боєприпаси для прибирання перешкод;понад 9 мільйонів патронів до стрілецької зброї; чотири ремонтні машини МТЗ.До пакету також входить тестове й діагностичне обладнання для ремонту техніки;обладнання для безпеки портів і гаваней; запчастини та інше польовеустаткування.

«США продовжать працювати зі своїми союзниками й партнерами, щоби забезпечитиУкраїну можливостями для задоволення її безпосередніх потреб на полі бою тадовгострокових потреб у допомозі у сфері безпеки»,- підкреслили вамериканському оборонному відомстві.

**Читайте також:** [ **Пентагон** ](https://www.ukrinform.ua/rubric-ato/3697658-pentagon-pidtverdiv-persi-bmp-bradley-vze-v-ukraini.html)

Як повідомляв Укрінформ, 21 квітня на авіабазі «Рамштайн» у Німеччинівідбудеться 11-те засідання Контактної групи з питань оборони України.

Source: [https://www.ukrinform.ua/rubric-ato/3698125-pentagon-ogolosiv-novij-paket-oboronnoi-dopomogi-ukraini.html](https://www.ukrinform.ua/rubric-ato/3698125-pentagon-ogolosiv-novij-paket-oboronnoi-dopomogi-ukraini.html)