# росія щомісяця втрачає на полі бою майже 150 танків усіх типів - дослідження CSIS

Authors: Ukrinform (Person)

Publisher: Укринформ (Organization)

Published Time: 2023-04-19T-41:30:00+03:00

Modified Time: 2023-04-19T22:30:00+03:00

Description: Втрати на полі бою та західні санкції призвели до занепаду російської армії, але москва все ще матиме достатньо вогневої потужності для продовження війни в Україні. Зокрема, щомісяця рф втрачає в Україні до 150 танків. — Укрінформ.

Images: ["[630_360_16633...](https://static.ukrinform.com/photos/2022_09/thumb_files/630_360_1663388386-448.jpg)"]

Tags: ['Москва', 'Танк', 'Війна з росією']

Type: Article

<!--METADATA-->

![](../Images/2023-04-19T-41-30-00-03-00/630_360_1663388386-448.jpg) Втрати наполі бою та західні санкції призвели до занепаду російської армії, але москвавсе ще матиме достатньо вогневої потужності для продовження війни в Україні.Зокрема, щомісяця рф втрачає в Україні до 150 танків.

Як передає Укрінформ, про це йдеться у звіті Центру стратегічних і міжнароднихдосліджень (CSIS), повідомляє [](https://edition.cnn.com/2023/04/19/europe/russia-weapons-production-report-intl-hnk-ml/index.html) .

Зазначається, що рф втратила майже 10 тис. одиниць основної військової техніки– танків, вантажівок, артилерійських установок, безпілотників.

**Читайте також:** [ ](https://www.ukrinform.ua/rubric-ato/3698084-prikordonniki-vidbili-ataku-rosijskih-sturmovikiv-u-bahmuti.html)

Водночас зазначається, що росія розконсервовує старі запаси часів “холодноївійни”.

Зокрема, москва втратила до 3,5 тис. танків за рік війни, причому близько 500одиниць модернізованого танка Т-72Б3, вперше поставленого збройним силам рф у2013 році.

Зараз на полі бою з'являються танки Т-55, введені в експлуатацію в 1948 році.

росія стикається з проблемою виробництва нових танків.

**Читайте також:** [ ](https://www.ukrinform.ua/rubric-ato/3697951-bahmut-dla-rosii-vze-stav-odnieu-z-najdorozcih-operacij-malar.html)

Танковий завод «Уралвагонзавод» може виробляти близько 20 танків на місяць.Але росія втрачає в середньому майже 150 танків усіх типів в Україні щомісяця,ідеться у звіті.

Що стосується оптичних систем, то росія покладалася на французький імпорт.

Через санкції вона змушена встановлювати старі, менш досконалі приціли навітьна свої найсучасніші танки, що призводить до втрати точності і дальностістрільби до двох кілометрів.

У випадку з високоякісними кульковими підшипниками, "критично важливими длявиробництва будь-якого типу рухомого транспортного засобу", 55% довоєннихпоставок до росії надходили з Європи і Північної Америки.

**Читайте також:** [ ](https://www.ukrinform.ua/rubric-ato/3697253-zsu-vidbili-ponad-70-atak-voroga-na-cotiroh-napramkah.html)

"москва перебуває під тиском необхідності адаптуватися, часто звертаючись доменш надійних і дорожчих постачальників і маршрутів поставок, імпорту нижчоїякості або намагаючись відтворювати західні компоненти всередині країни. Це,ймовірно, гальмує темпи і якість російського оборонного виробництва", -ідеться у звіті.

Це саме стосується літаків, дронів, ракет, засобів радіоелектронної боротьби,які потребують сучасних, високотехнологічних деталей, зокрема чіпів.

Водночас автори звіту застерігають, що Україні та її західним партнерам неварто очікувати, що ці проблеми з постачанням швидко зупинять бойові дії.

"Санкції та експортний контроль не є срібною кулею, яка змусить росіюприпинити війну", - зазначають вони. росія все ще зберігає чисельну перевагунад Україною, оскільки має великі запаси.

**Читайте також:** [ **війна** ](https://www.ukrinform.ua/rubric-ato/3696941-u-gur-poperedzaut-vijna-prijsla-do-koznogo-budinku-piddanih-putina-bezpecnih-misc-nemae.html)

За приблизними оцінками, станом на лютий 2023 року загальна кількість літаківу розпорядженні кремля була в 13-15 разів більшою, ніж у Києва. росія маємайже в 7-8 разів більше танків і в 4 рази більше бойових броньованих машин, аїї військово-морський флот у 12-16 разів більший за український.

Щоб компенсувати російську чисельну перевагу, життєво важливо, аби західнікраїни продовжували постачати в Україну технологічно передове озброєння,наголошують у CSIS.

Фото: Генштаб ЗСУ

Source: [https://www.ukrinform.ua/rubric-ato/3698091-rosia-somisaca-vtracae-na-poli-bou-majze-150-tankiv-usih-tipiv-doslidzenna-csis.html](https://www.ukrinform.ua/rubric-ato/3698091-rosia-somisaca-vtracae-na-poli-bou-majze-150-tankiv-usih-tipiv-doslidzenna-csis.html)