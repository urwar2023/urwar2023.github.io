# У Києві відкрили виставку «ХРАМ. Українська самоідентифікація. Частина 2»

Authors: Ukrinform (Person)

Publisher: Укринформ (Organization)

Published Time: 2023-04-19T21:45:00+03:00

Modified Time: 2023-04-19T21:45:00+03:00

Description: У Київській міській галереї мистецтв «Лавра» презентували зразки розпису церкви Покрова Богородиці у селі Липівка на Київщині, виконані художниками Анатолієм Криволапом та Ігорем Ступаченком. — Укрінформ.

Images: ["[630_360_16819...](https://static.ukrinform.com/photos/2023_04/thumb_files/630_360_1681929959-320.jpg)", "[1681929959-26...](https://static.ukrinform.com/photos/2023_04/1681929959-267.jpg)", "[1681929759-67...](https://static.ukrinform.com/photos/2023_04/1681929759-670.jpg)", "[1681929958-86...](https://static.ukrinform.com/photos/2023_04/1681929958-861.jpg)", "[1681929958-42...](https://static.ukrinform.com/photos/2023_04/1681929958-429.jpg)"]

Tags: ['Виставка', 'Київська Лавра', 'Київ']

Type: Article

<!--METADATA-->

![](../Images/2023-04-19T21-45-00-03-00/630_360_1681929959-320.jpg) УКиївській міській галереї мистецтв «Лавра» презентували зразки розпису церквиПокрова Богородиці у селі Липівка на Київщині, виконані художниками АнатоліємКриволапом та Ігорем Ступаченком.

Про це повідомляє кореспондент Укрінформу.

«...Митці зараз творять нові сенси, увіковічуючи трагізм часів, які переживаєУкраїна. І саме на прикладі Покровської церкви в Селищі Липівка ми бачимоприклад трагедії, яка двічі сталася. Цю церкву знищила радянська влада, авідбудовану - розстріляли рашисти», - зазначила заступниця голови КМДА ГаннаСтаростенко.

![](../Images/2023-04-19T21-45-00-03-00/1681929959-267.jpg)

У галереї до 25 червня експонуватимуть розписи зі сценами Різдва, УспінняБогородиці, Страшного суду, оплакування Христа, а також зображення пророків іянголів, які потім перенесуть до церкви у Липівці. Ця виставка є завершальноючастиною проєкту з оздоблення церкви Покрова Богородиці, над яким художникипрацюють із 2015 року, із початку її відбудови. Перша частина експозиціїпобачила світ у 2019 році.

**Читайте також:** [ ](https://www.ukrinform.ua/rubric-culture/3697594-na-vistavci-u-kievi-mozna-pobaciti-zrujnovani-pamatki-mariupola.html)

![](../Images/2023-04-19T21-45-00-03-00/1681929759-670.jpg)

«Цей проєкт триває восьмий рік. Я думаю, що в цьому - максимум наступному році- будемо його закінчувати. Бо сьогодні представлена його друга половина, якафактично закінчує розпис. А надалі будуть інші оздоблення, зокрема, вівтар.Хто його робитиме – я ще не знаю. Моїм завданням було зробити розпис», -зазначив Криволап.

За його словами, завершальні роботи по створенню понад десятиметровихрозписів, відбувалися у приміщенні галереї. Ознайомитися із зображеннями позахрамом дозволила авторська технологія, за якою малюнок наносили на спеціальнепластичне синтетичне полотно, а не безпосередньо на стіни.

![](../Images/2023-04-19T21-45-00-03-00/1681929958-861.jpg)

Як підкреслила директорка галереї Лавра й авторка ідеї виставки ТетянаМіронова, нестандартне кольорове рішення, використане у зображеннях, дозволяєпо-новому поглянути на церковний інтер'єр.

**Читайте також:** [ **виставк** ](https://www.ukrinform.ua/rubric-diaspora/3696940-u-barseloni-vidkrilasa-vistavka-tvoriv-ukrainskogo-hudoznika-oleksia-serbaka.html)

«На мій погляд, тут дуже цікавий підхід сучасного художника із яскравимифарбами. Традиційні храмові релігійні сцени тут присутні, але через колір вонисприймаються геть інакше», - сказала вона.

Своєю чергою, Криволап зауважив, що напрочуд яскраві кольори у сценах мають наметі створити відчуття радості в храмі Божому.

«Іти до Бога, до церкви – як на свято, а не заляканим чи настраханим. Я одразусказав, я робитиму розпис так, я уявлятиму», - сказав він.

![](../Images/2023-04-19T21-45-00-03-00/1681929958-429.jpg)

Як повідомлялося, у селі Липівка Макарівського району Київської області намісці Покровської церкви, зруйнованої за радянських часів, було спорудженоновий храм із такою ж посвятою за ініціативою кінорежисера та мецената БогданаБатруха.

Фото: КМДА,

Iurii Komelkov Фейсбук

Source: [https://www.ukrinform.ua/rubric-kyiv/3698143-u-kievi-vidkrili-vistavku-hram-ukrainska-samoidentifikacia-castina-2.html](https://www.ukrinform.ua/rubric-kyiv/3698143-u-kievi-vidkrili-vistavku-hram-ukrainska-samoidentifikacia-castina-2.html)