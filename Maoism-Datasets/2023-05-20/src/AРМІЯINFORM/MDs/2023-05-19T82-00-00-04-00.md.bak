# Нацбанк ввів в обіг нову пам’ятну монету, присвячену Силам підтримки ЗСУ

Author: ['Яна Задубінна']

Time: 2023-05-19T82:00:00-04:00

Description: У Національному банку України 19 травня презентували обігову пам’ятну монету «Сили... Война с Украиной 2022, Война с Украиной последние новости сегодня, Новости война с Украиной 2022 последние на сегодня, Будет ли война между Украиной и Россией и когда, Война с Украиной в 2022 году будет или нет,  Будет ли война с Украиной в ближайшее время что говорят,  Война с Украиной новости,  Новости Украины сегодня,  Украинские новости в украинских СМИ на русском

Images: ['[golovna_mon.jpg](https://armyinform.com.ua/wp-content/uploads/2023/05/golovna_mon.jpg)', '[foto1-3.jpg](https://armyinform.com.ua/wp-content/uploads/2023/05/foto1-3.jpg)', '[andr〓y〓-pyshnyy〓.jpg](https://armyinform.com.ua/wp-content/uploads/2023/05/andr〓y〓-pyshnyy〓.jpg)', '[gerega.jpg](https://armyinform.com.ua/wp-content/uploads/2023/05/gerega.jpg)', '[foto3-2-150x150.jpg](https://armyinform.com.ua/wp-content/uploads/2023/05/foto3-2-150x150.jpg)', '[foto5-2-150x150.jpg](https://armyinform.com.ua/wp-content/uploads/2023/05/foto5-2-150x150.jpg)', '[foto6-2.jpg](https://armyinform.com.ua/wp-content/uploads/2023/05/foto6-2.jpg)']

Tags: ['STOPRUSSIA', 'АГРЕСІЯ РФ', 'ВТОРГНЕННЯ РФ', 'НАЦБАНК']

Category: News

<!--METADATA-->

![](../Images/2023-05-19T82-00-00-04-00/golovna_mon.jpg)

У Національному банку України 19 травня презентували обігову пам’ятну монету«Сили підтримки Збройних Сил України».

Ця монета за своїми характеристиками ідентична звичайній обіговій монетіноміналом 10 гривень зразка 2018 року. Водночас її реверс — тематичний,присвячений військовослужбовцям Сил підтримки Збройних Сил України.

![](../Images/2023-05-19T82-00-00-04-00/foto1-3.jpg)

Голова Національного банку України Андрій Пишний під час презентаціїнаголосив, що вважає своїм безумовним обов’язком увічнення подвигівпідрозділів Збройних Сил України в національних грошах.

![](../Images/2023-05-19T82-00-00-04-00/andr〓y〓-pyshnyy〓.jpg)

«Сили підтримки ЗСУ — потужна опора боєздатності армії, саме тому ми сьогодніпрезентуємо та вводимо в обіг монету, що вшановує їхні подвиги. Наша новамонета несе певний символ — присвяту та подяку окремому роду сил, надзвичайноважливому для обороноздатності країни. Через це її щоденна присутність вбуденному житті українців матиме потужний посил — нагадування про героїзм таподвиги Збройних Сил України, про тих, завдяки кому в нашій країні зновунастане мир», — сказав голова Національного банку.

Зі свого боку командувач Сил підтримки ЗСУ бригадний генерал Дмитро Герегарозповів про основні напрямки діяльності, які покладені на їхній рід військ.

![](../Images/2023-05-19T82-00-00-04-00/gerega.jpg)

— До Командування Сил підтримки входять п’ять основних військових організмів.Передусім — інженерні війська, які призначені для інженерного забезпеченнябойових дій частин, з’єднань і об’єднань всіх видів Збройних Сил. Другаскладова — війська радіаційного, хімічного та біологічного захисту. Крім того,в Командуванні є військово-топографічна служба, основними складовими якої єкартографічний, топогеодезичний, фотограмметричний та редакційно-видавничийцентри.

Також бригадний генерал зазначив, що на Командування Сил підтримки ЗСУпокладено завдання організації гідрометеорологічного забезпечення. А особливемісце в їхньому штаті посідає кінологічна служба, яку представляли напрезентації кінолог капітан Леонід Левченко разом зі своїм помічником —бельгійською вівчаркою на прізвисько Алмаз.

[![](../Images/2023-05-19T82-00-00-04-00/foto3-2-150x150.jpg)](https://armyinform.com.ua/wp-content/uploads/2023/05/foto3-2.jpg)

[![](../Images/2023-05-19T82-00-00-04-00/foto5-2-150x150.jpg)](https://armyinform.com.ua/wp-content/uploads/2023/05/foto5-2.jpg)

Обігова пам’ятна монета «Сили підтримки Збройних Сил України» продовжує серію«Збройні Сили України». На реверсі монети зображені емблема та гасло Силпідтримки ЗСУ: «Завжди поруч». Аверс монети — ідентичний з аверсом обіговоїмонети номіналом 10 гривень зразка 2018 року, на ньому в центрі в обрамленнідавньоруського орнаменту зображено номінал монети, рік карбування та гербУкраїни.

![](../Images/2023-05-19T82-00-00-04-00/foto6-2.jpg)

Національний банк планує і надалі кілька разів на рік випускати монети, якіщодня перебуватимуть у готівковому обігу і нагадуватимуть українцям прогероїзм та подвиги військовослужбовців. Так, цього року мають з’явитися ще двіподібні обігові монети, присвячені Збройним Силам України.

_Фото Дмитра Юрченка_

Source: [https://armyinform.com.ua/2023/05/19/naczbank-vviv-v-obig-novu-pamyatnu-monetu-prysvyachenu-sylam-pidtrymky-zsu/](https://armyinform.com.ua/2023/05/19/naczbank-vviv-v-obig-novu-pamyatnu-monetu-prysvyachenu-sylam-pidtrymky-zsu/)