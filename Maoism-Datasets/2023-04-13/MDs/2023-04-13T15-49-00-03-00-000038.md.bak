# Водопілля на Київщині: через загрозу нових підтоплень оголосили другий рівень небезпеки

Authors: Ukrinform (Person)

Publisher: Укринформ (Organization)

Published Time: 2023-04-13T15:49:00+03:00

Modified Time: 2023-04-13T15:49:00+03:00

Description: Укргідрометцентр попереджає, що внаслідок пропуску весняного водопілля через Київську ГЕС у Києві та деяких районах Київської області 13-14 квітня можливі підтоплення ділянок. — Укрінформ.

Images: ["[630_360_16813...](https://static.ukrinform.com/photos/2023_04/thumb_files/630_360_1681390138-400.jpg)"]

Tags: ['Дніпро', 'Київська ГЕС', 'Київ']

Type: Article

<!--METADATA-->

![](../Images/yкринформ/2023-04-13T15-49-00-03-00/630_360_1681390138-400.jpg)Укргідрометцентр попереджає, що внаслідок пропуску весняного водопілля черезКиївську ГЕС у Києві та деяких районах Київської області 13-14 квітня можливіпідтоплення ділянок.

Як передає Укрінформ, про це у [ ](https://t.me/VA_Kyiv/1429) повідомляєКиївська міська військова адміністрація.

Внаслідок пропуску весняного водопілля через Київську [](https://www.ukrinform.ua/tag-ges) на річці Дніпро у місті Києві,Вишгородському, Броварському та Бориспільському районах Київської областівідмічатиметься затоплення заплавних територій та початкове затоплення низькихділянок садово-дачної забудови, присадибних ділянок у ряді прирічковихнаселених пунктів, ідеться у повідомленні.

Оголошено другий рівень небезпеки.

Своєю чергою начальник поліції Київщини Андрій Нєбитов повідомив у [](https://t.me/andrii_nebytov/1192?fbclid=IwAR0ZXahIdDlYnR4t1aTmvgcPKLN2WR3OD6B2N1V4kaFy_YuXMo5MdwQRPc8), що у селищі Іванків внаслідок тривалих дощових опадів уже розмило дамбумісцевого ставка, вода впала у річку, яка проходить неподалік жилих вулиць.Водою розмило та підтопило дві вулиці.

**Читайте також:** [ ](https://www.ukrinform.ua/rubric-regions/3695423-ukrainciv-poperedili-pro-pidvisenna-rivniv-vodi-na-verhnomu-dnipri.html)

За його словами, поліцейські та рятувальники Державної служби з надзвичайнихситуацій допомагають місцевим жителям подолати лихо, працюють відповідніслужби з очищення водовідвідних каналів. Рівень води поступово знижується.

Як повідомляв Укрінформ, рятувальники постійно контролюють рівень води вДніпрі та готові виконати необхідні заходи у разі можливого підтоплення.

Source: [https://www.ukrinform.ua/rubric-regions/3695453-u-kievi-ta-oblasti-cerez-zagrozu-pidtoplenna-ogolosenij-drugij-riven-nebezpeki.html](https://www.ukrinform.ua/rubric-regions/3695453-u-kievi-ta-oblasti-cerez-zagrozu-pidtoplenna-ogolosenij-drugij-riven-nebezpeki.html)