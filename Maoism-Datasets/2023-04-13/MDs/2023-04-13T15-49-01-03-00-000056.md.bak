# У Мінекономіки закликали ЄС долучитися до обмежень проти російської атомної галузі

Authors: Ukrinform (Person)

Publisher: Укринформ (Organization)

Published Time: 2023-04-13T15:49:01+03:00

Modified Time: 2023-04-13T15:49:01+03:00

Description: У Мінекономіки вважають, що до обмежень проти атомної галузі росії мають долучитись країни ЄС. — Укрінформ.

Images: ["[630_360_15918...](https://static.ukrinform.com/photos/2020_06/thumb_files/630_360_1591893289-695.jpg)"]

Tags: ['Євросоюз', 'Мінекономіки', 'Санкції', 'росія']

Type: Article

<!--METADATA-->

![](../Images/yкринформ/2023-04-13T15-49-01-03-00/630_360_1591893289-695.jpg) УМінекономіки вважають, що до обмежень проти атомної галузі росії маютьдолучитись країни ЄС.

Як передає Укрінформ, про це повідомляє  [](https://www.me.gov.ua/News/Detail?lang=uk-UA&id=1e64704a-1aa8-48fc-a196-853b7b746232&title=PratsiumoNadTim-Schob)

Київ підготував план посилення санкцій проти росії та закликає союзниківприскорити опрацювання нормативно-правової бази та практичних інструментів длявикористання конфіскованих російських активів за кордоном на потребивідновлення нашої держави.

У Мінекономіки підкреслили, що Україна бачить неухильну рішучість партнерівпосилювати санкційний тиск на державу-агресора. Доказом цьому, зокрема, єзапровадження Сполученими Штатами Америки чергових санкцій проти структур « [](https://www.ukrinform.ua/tag-rosatom) ».

"Це рішення свідчить, що наша спільна робота дає результат. Влітку минулогороку, коли Президент України Володимир Зеленський закликав світову спільнотузапровадити санкції проти атомної галузі рф, мало хто серед наших партнеріввірив, що такі рішення можливі найближчим часом – з огляду на інтегрованість«росатому» в світову та європейську атомну енергетику та чутливість галузі.Однак сьогодні такі санкції – вже реальність", - зазначила перший віцепрем'єр-міністр – міністр економіки Юлія Свириденко.

**Читайте також:** [ **атомно** ](https://www.ukrinform.ua/rubric-economy/3688726-galusenko-zaklikae-svit-do-sankcij-proti-atomnogo-sektora-rf-slid-bodaj-rozpocati.html)

Вона підкреслила, що США та Британія запровадили перші обмеження до осіб такомпаній, пов’язаних з «росатомом», у пакетах, ухвалених до річниціширокомасштабного вторгнення рф в Україну. Нині США посилили тиск у цій сфері.

"Ми продовжуємо працювати над тим, щоб до обмежень проти атомної галузідолучилися країни Європейського Союзу, і бачимо прогрес у цьому питанні", -наголосила Свириденко.

Як повідомлялося, 12 квітня Держдепартамент США запровадив обмеження протикількох структур оборонного сектору рф, а також організацій, які підтримуютьвійну рф проти України, у тому числі пов’язаних із «росатомом».

Крім того, Мінфін США запровадив санкції проти 25 осіб і 29 організацій ізконтактними точками у двох десятках юрисдикцій.

Source: [https://www.ukrinform.ua/rubric-economy/3695452-u-minekonomiki-zaklikali-es-dolucitisa-do-obmezen-proti-rosijskoi-atomnoi-galuzi.html](https://www.ukrinform.ua/rubric-economy/3695452-u-minekonomiki-zaklikali-es-dolucitisa-do-obmezen-proti-rosijskoi-atomnoi-galuzi.html)