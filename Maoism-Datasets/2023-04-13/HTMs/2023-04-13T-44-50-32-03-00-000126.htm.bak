<html>
<head><style>img{height: auto; width: auto\9; width:100%;}</style></head>
<body>
<h1>Чорне море має стратегічне значення для безпеки країн НАТО - заступник Столтенберга</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-04-13T-44:50:32+03:00</p>
<p>Modified Time: 2023-04-13T21:50:32+03:00</p>
<p>Description: Чорноморський регіон знаходиться у центрі протистояння між глобальними силами, має ключове значення для регіональної безпеки і саме тому має стратегічну вагу для всієї системи євроатлантичної безпеки. — Укрінформ.</p>
<p>Images: ["<a href="https://static.ukrinform.com/photos/2022_02/thumb_files/630_360_1645283822-167.jpg">630_360_16452...</a>"]</p>
<p>Tags: ['НАТО', ' Чорне море', 'Безпека', 'Кримська платформа']</p>
<p>Type: Article</p>
<!--METADATA-->

<p><img alt="" src="../Images/yкринформ/2023-04-13T-44-50-32-03-00/630_360_1645283822-167.jpg" />Чорноморський регіон знаходиться у центрі протистояння між глобальними силами,має ключове значення для регіональної безпеки і саме тому має стратегічну вагудля всієї системи євроатлантичної безпеки.</p>
<p>Про це у четвер у Бухаресті під час виступу на Першій Чорноморській безпековійконференції Міжнародної "Кримської платформи" заявив заступник Генеральногосекретаря НАТО Мірча Джоане, повідомляє кореспондент Укрінформу.</p>
<p>«Ми живемо у світі, який є конкурентним та небезпечним, і не лише внаслідокцієї війни (в Україні – ред.), але й внаслідок глобальних зсувів таконкуренції між глобальними силами, що нині визначається боротьбою міждемократіями та авторитарними режимами. Чорноморський регіон перебуває уцентрі цих дискусій. Це той регіон, який має стратегічне значення дляєвроатлантичної безпеки», - сказав Джоане.</p>
<p><strong>Читайте також:</strong> <a href="https://www.ukrinform.ua/rubric-world/3669582-rosia-ne-mae-ani-sil-ani-bazanna-pocinati-vijnu-z-nato-zastupnik-stoltenberga.html"> </a></p>
<p>Він зауважив, що росія намагається встановити контроль над цим регіоном,використовувати його для проекції сили на інші регіони світу, включаючи Африкута Близький Схід, на Середземне та Адріатичне моря, та навіть на Індійськийокеан. Саме росія докладає системних зусиль для мілітаризації Чорного моря.</p>
<p>«Чорноморський регіон був об’єктом військового нарощування росії вже більшедвох десятків років. Незаконна анексія Криму у 2014 році та захоплення частиниДонбасу були лише початком. Але ці події мали вплив також на Західні Балкани,на наших друзів в Боснії і Герцеговині, у Грузії і в Молдові. Безвідповідальната ворожа поведінка росії у ширшому Чорноморському регіоні глибоко вражаєбезпеку усього Альянсу», - підкреслив заступник генерального секретаря НАТО.</p>
<p>Він нагадав, що після початку військової агресії союзники по НАТО надалиУкраїні безпрецедентну допомогу, поставили зброю та військове обладнання насуму, що перевищує 65 мільярдів доларів, і будуть продовжувати таку підтримкутак довго, скільки це буде необхідним.</p>
<p><strong>Читайте також:</strong> <a href="https://www.ukrinform.ua/rubric-polytics/3695599-nato-mae-nadati-ukraini-bezpekovi-garantii-vlitku-premer-polsi.html"> <strong>НАТО</strong> </a></p>
<p>«Ми будемо продовжувати підтримувати вас на тривалому шляху євроатлантичноїінтеграції. Я, як міністр закордонних справ цієї країни (Румунії – ред.),піднімав її прапор у НАТО вже 19 років тому. Зараз це зробила Фінляндія,невдовзі зробить Швеція. Ми знаємо, що і ви (українці – ред.) є європейськоюкраїною та належите до євроатлантичної родини. Я стоятиму поряд з вами нацьому шляху…. Ми сподіваємося привітати Президента Зеленського під час саміту,який має відбутися у Вільнюсі всередині липня», - сказав Джоане.</p>
<p>Як повідомлялося, у четвер у Бухаресті відбулася безпекова конференція у межахМіжнародної "Кримської платформи", в якій взяли участь представники урядів,дипломати та науковці провідних країн Європи та світу. Головною метоюКримської платформи, яка довела своє значення як потужний міжнародний форум, єповна деокупація Кримського півострова та звільнення України від російськихзагарбників.</p>
<p><em>Фото: NATO</em></p>
<p>Source: <a href="https://www.ukrinform.ua/rubric-world/3695623-corne-more-mae-strategicne-znacenna-dla-bezpeki-krain-nato-zastupnik-stoltenberga.html">https://www.ukrinform.ua/rubric-world/3695623-corne-more-mae-strategicne-znacenna-dla-bezpeki-krain-nato-zastupnik-stoltenberga.html</a></p>
</body>
</html>