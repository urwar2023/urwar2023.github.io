<html>
<head><style>img{height: auto; width: auto\9; width:100%;}</style></head>
<body>
<h1>Володимир Зеленський: Жодної руїни в Україні не буде — це наша мета</h1>
<p>Author: ['АРМІЯINFORM']</p>
<p>Time: 2023-04-12T97:00:00-04:00</p>
<p>Description: Бажаю здоровʼя, шановні українці!    Щойно взяв участь у зустрічі спеціального формату... Война с Украиной 2022, Война с Украиной последние новости сегодня, Новости война с Украиной 2022 последние на сегодня, Будет ли война между Украиной и Россией и когда, Война с Украиной в 2022 году будет или нет,  Будет ли война с Украиной в ближайшее время что говорят,  Война с Украиной новости,  Новости Украины сегодня,  Украинские новости в украинских СМИ на русском</p>
<p>Images: []</p>
<p>Tags: ['STOPRUSSIA', 'ВІДЕОЗВЕРНЕННЯ ПРЕЗИДЕНТА УКРАЇНИ', 'ВІЙНА', 'ВОЛОДИМИР ЗЕЛЕНСЬКИЙ', 'ВТОРГНЕННЯ РФ', 'ПРЕЗИДЕНТ УКРАЇНИ']</p>
<p>Category: News</p>
<!--METADATA-->

<p><strong><em>Бажаю здоровʼя, шановні українці!</em></strong></p>
<p>Щойно взяв участь у зустрічі спеціального формату підтримки України —фінансового. Цей захід відбувається у Вашингтоні й обʼєднує міністрів фінансівміцних демократій — наших партнерів, Єврокомісію, керівників міжнароднихфінансових інституцій: МВФ, Світовий банк, Європейський банк реконструкції тарозвитку. Тема — передусім відновлення. Відновлення нашої країни після бойовихдій.</p>
<p>Я подякував партнерам за те, що вони допомагають нам зберігати стійкістьУкраїни, нашу фінансову стабільність. І закликав бути активнішими, щоб Українамогла бути активнішою у відбудові, у поверненні українцям нормального життя.</p>
<p>Жодної руїни в Україні не буде. Це наша мета. І це буде цілком конкретнийдоказ повного програшу держави-терориста.</p>
<p>Тим паче, що світ знає рішення — щодо активів росії, російських посадовців,олігархів, які багатіли, поки їхня держава ставала терористом… Усі ці активимають піти на компенсацію збитків тим, кому росія принесла біль і страждання.російські активи повинні піти на відновлення після агресії. Війна повиннавийти найдорожчою саме для агресора. І все для цього ми робимо. Дякуюпартнерам, які нас підтримують.</p>
<p>Зустрівся сьогодні в Києві з делегацією Сенату США — двопартійною делегацією.Поінформував про те, що відбувається зараз на полі бою, і про наші можливості.Як і завжди, ми продемонстрували, що наші відносини з Америкою в постачаннізброї, у фінансовій підтримці є повністю чистими, повністю прозорими. Щодокожного цента й кожної одиниці зброї партнери мають повне бачення. І цеважливо, щоб жодні штучні маніпуляції не псували нашої довіри.</p>
<p>Звичайно, мені було приємно почути від наших гостей зі Сполучених Штатівцілком позитивні слова про Україну й те, чого нам вдається досягати разом узахисті від терору.</p>
<p>Дуже емоційно й почесно для мене було сьогодні привітати наших молодихофіцерів поліції та рятувальників ДСНС із завершенням навчання. Понад 3 тисячімолодих людей — професійних і патріотичних — приєднуються зараз до тих, хтовже захищає безпеку й нормальність життя. Вони працюватимуть зокрема й у тихрегіонах, де найбільш небезпечно. За розподілом служитимуть у прифронтовихобластях, у прикордонні — на Харківщині, Сумщині. Є й ті, хто воюватиме внаших нових штурмових бригадах.</p>
<p>Я дякую всім, хто обрав саме зараз і саме цей шлях безпосередньої допомогилюдям. Без сумлінної роботи ДСНС і поліції просто не уявити нормального життя,не врятувати багатьох людей. Це, власне, те, що становить сутність їхньоїроботи — безпосередня допомога людям.</p>
<p>Я вірю, що сьогоднішні випускники навчальних закладів системи МВС виправдаютьлюдські надії.</p>
<p>До речі, хочу зараз відзначити саме таких наших захисників — таких нашихрятувальників, зокрема з Нікополя. Працівників ДСНС майора Артема Шульдякова,лейтенанта Федора Заякіна, старшого сержанта Василя Музиченка, молодшогосержанта Віталія Булкіна. Дякую вам, хлопці, за порятунок українців післяросійських ракетних ударів!</p>
<p>Відзначу й поліцейські екіпажі — «білих янголів», які рятують наших людей наДонеччині, здійснюють евакуацію, доправляють гуманітарну допомогу, реанімуютьпоранених…</p>
<p>Дякую поліцейському Геннадію Юдіну з Авдіївки за порятунок дітей, парамедикуВасилеві Піпі, одному з «білих янголів» на Мар’їнському напрямку фронту. Вониврятували вже сотні наших людей, зокрема й важкопоранених.</p>
<p>Дякую також сьогодні особливо вибухотехніку Національної поліції ВолодимируПерепелиці, який працює для розмінування на Херсонщині, працює дуже ефективно.Дякую!</p>
<p>І ще одне.</p>
<p>Сьогодні в нашій країні традиційно відзначається День працівників ракетно-космічної галузі. Тієї галузі, яка завжди робила славу Україні. І я впевнений,що робитиме!</p>
<p>Дякую всім, хто зберіг цей наш потенціал. Наш теперішній рівень інтеграції вміжнародні відносини, наш рівень сили — і держави, і суспільства, — на якийУкраїна заслуговує, рівень наших людей — усе це дасть Україні змогу братиучасть в освоєнні космічного простору нарівні з передовими державами, а нашомубізнесу — нарівні з передовими компаніями.</p>
<p>Але спочатку — переможемо! Зокрема, завдяки й українським ракетам.</p>
<p>Слава всім нашим воїнам, хто зараз у бою!</p>
<p>Дякую всім, хто допомагає Україні!</p>
<p>Дякую кожному й кожній, хто захищає наших людей і береже українське життя!</p>
<p><strong><em>Слава Україні!</em></strong></p>
<p>Джерело: <a href="https://www.president.gov.ua/news/zhodnoyi-ruyini-v-ukrayini-ne-bude-ce-nasha-meta-zvernennya-82237">Офіс Президента України</a></p>
<p>Source: <a href="https://armyinform.com.ua/2023/04/12/my-nichogo-ne-zbyrayemosya-zabuvaty-j-proshhaty-vbyvczyam-zakonna-vidpovidalnist-bude-za-vse-prezydent-ukrayiny/">https://armyinform.com.ua/2023/04/12/my-nichogo-ne-zbyrayemosya-zabuvaty-j-proshhaty-vbyvczyam-zakonna-vidpovidalnist-bude-za-vse-prezydent-ukrayiny/</a></p>
</body>
</html>