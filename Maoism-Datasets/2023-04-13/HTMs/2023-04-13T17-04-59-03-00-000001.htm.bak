<html>
<head><style>img{height: auto; width: auto\9; width:100%;}</style></head>
<body>
<h1>Глава УГКЦ – про події навколо Київської лаври: Боляче за цим спостерігати</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-04-13T17:04:59+03:00</p>
<p>Modified Time: 2023-04-13T17:04:59+03:00</p>
<p>Description: Глава УГКЦ Блаженніший Святослав прокоментував події навколо Києво-Печерської лаври, заявивши, що йому боляче дивитися на ганебну поведінку представників УПЦ МП, а також що держава упродовж 30 років не впорядкувала свої відносини як власник цього національного історичного заповідника з орендарями. — Укрінформ.</p>
<p>Images: ["<a href="https://static.ukrinform.com/photos/2022_05/thumb_files/630_360_1653996292-194.jpg">630_360_16539...</a>"]</p>
<p>Tags: ['УГКЦ', 'УПЦ МП', 'Київська Лавра']</p>
<p>Type: Article</p>
<!--METADATA-->

<p><img alt="" src="../Images/yкринформ/2023-04-13T17-04-59-03-00/630_360_1653996292-194.jpg" /> Глава УГКЦБлаженніший Святослав прокоментував події навколо Києво-Печерської лаври,заявивши, що йому боляче дивитися на ганебну поведінку представників УПЦ МП, атакож що держава упродовж 30 років не впорядкувала свої відносини як власникцього національного історичного заповідника з орендарями.</p>
<p>Як передає Укрінформ з посиланням на <a href="https://ugcc.ua/data/glava-ugkts-pro-podiy-navkolo-kyevo-pecherskoy-lavry-nam-bolyache-za-tsym-sposterigaty-2532/"> </a>, свою позицію глава УГКЦ озвучив в інтерв’ю радіо «Марія».</p>
<p>«Нам дуже боляче спостерігати за всім тим, що діється довкола лаври. Цей більмає кілька причин. По-перше, дуже боляче дивитися на ганебну поведінкупредставників Української православної церкви, яка інколи нагадує поведінкуолігархів. І це певний виклик суспільній моралі», — сказав Предстоятель.</p>
<p>«Я не хочу нікого осуджувати, але це б’є по всіх, завдає моральних втратавторитету церкви як такої», — зазначив Блаженніший Святослав.</p>
<p>Також главі УГКЦ прикро, що Українська держава упродовж понад 30 років невпорядкувала свої відносини як власниця цього національного історичногозаповідника з орендарями.</p>
<p><strong>Читайте також:</strong> <a href="https://www.ukrinform.ua/rubric-culture/3694900-u-kiivskij-lavri-pocala-robotu-komisia-mkip-aki-porusenna-viavila-perevirka.html"> <strong>МКІП</strong> </a></p>
<p>«І коли сьогодні держава вимагає дотримуватися законів, очевидно, що в того,хто їх ніколи не шанував, виникає таке відчуття, що його переслідують. Той,для кого закон був неписаний, як і для багатьох олігархів, відчуває образугідності, коли змушений виконувати цей закон», — зазначив архиєрей.</p>
<p>Блаженніший Святослав зауважив, що інколи від держави бракує чіткої політикищодо <a href="https://www.ukrinform.ua/tag-upc-mp"> </a> . «І для того, щоби справдіможна було побачити світло довкола цього великого болю і скандалу, потрібнодотримуватися закону обом сторонам. Ми дуже уважно спостерігатимемо за діямивлади, бо сьогодні вони не до кінця зрозумілі, зокрема міжнародній спільноті»,— вважає глава УГКЦ.</p>
<p>Предстоятель пригадав ситуацію в Італії, коли в одному з монументівнаціональної спадщини, що є державною власністю, чернеча спільнота захотілапереобладнати келії, оскільки комфорт монахів XVII століття відрізняється відїхнього комфорту у ХХІ століття. Монахи зробили реконструкцію певнихпросторів, не погодивши з державною службою охорони пам’яток. Тоді ігумен ледьне опинився за ґратами. І нікому не спало на думку звинувачувати державу впереслідуванні церкви.</p>
<p>Глава УГКЦ розповів і про інший біль із цього приводу. «Сьогодні ми всечастіше чуємо, що є небезпека разом із водою виплеснути дитину. Такого типускандал довкола лаври формує дуже радикальне ставлення до церковного духовногожиття загалом… Ми чули заяву митрополита Епіфанія з негативною оцінкою танців,які там відбувалися, коли інші особи молилися… Небезпечними для суспільногомиру та злагоди є і заклики суто атеїстичних угруповань, які, беручи як привідтакого типу скандальну поведінку духовенства, намагаються усунути ізсуспільного дискурсу, дискредитувати будь-яке церковне релігійне життя», —сказав він.</p>
<p><strong>Читайте також:</strong> <a href="https://www.ukrinform.ua/rubric-society/3695085-vseukrainska-rada-cerkov-pidtrimue-zakonoproekt-pro-zaboronu-religijnih-organizacij-povazanih-iz-rf.html"> </a></p>
<p>Блаженніший Святослав зауважив, що скандал у лаврі стає викликом для усьогорелігійного середовища: і для протестантів, і для греко-католиків, і для римо-католиків, і для православних. «Люди втрачають моральні духовні орієнтири,коли якась церква стає небезпечною з погляду державної безпеки… Тут державаповинна карати колаборантів, зрадників. Але ми розуміємо, якщо яка-небудьцерква втрачає кредит довіри, то це може спричинити потужну хвилюсекуляризації. Тому мені дуже боляче», — сказав глава УГКЦ.</p>
<p>«Та все ж я вірю в мудрість українського народу. Вірю, що ми є християнським,віруючим народом, і що ті наші духовні критерії оцінки драматичних ситуаційдопоможуть знайти правильне вирішення навіть тих проблем, які не вирішувалисядесятиліттями і загострилися саме тепер, під час війни», — підсумувавБлаженніший Святослав.</p>
<p>Як повідомляв Укрінформ, до поліції звернулися представники Міністерствакультури та інформаційної політики із заявою щодо виявлення пошкоджень таруйнувань одного із корпусів Києво-Печерської лаври. Правоохоронці <a href="https://www.ukrinform.ua/rubric-kyiv/3695276-rujnuvanna-obekta-kievopecerskoi-lavri-policia-porusila-spravu.html"></a> .</p>
<p>Раніше комісія МКІП з приймання-передачі майна Національного заповідника"Києво-Печерська лавра" <a href="https://www.ukrinform.ua/rubric-culture/3694946-u-lavri-zafiksuvali-rujnuvanna-knizkovogo-skladu-akij-buv-u-koristuvanni-upc-mp-tkacenko.html"> </a> , що перебував у користуванні Українськоїправославної церкви московського патріархату.</p>
<p>Source: <a href="https://www.ukrinform.ua/rubric-society/3695504-glava-ugkc-pro-podii-navkolo-kiivskoi-lavri-bolace-za-cim-sposterigati.html">https://www.ukrinform.ua/rubric-society/3695504-glava-ugkc-pro-podii-navkolo-kiivskoi-lavri-bolace-za-cim-sposterigati.html</a></p>
</body>
</html>