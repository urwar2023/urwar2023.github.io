<h1>Посилення НАТО в Чорному морі: Німеччина висунула три пропозиції</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-04-13T16:00:00+03:00</p>
<p>Modified Time: 2023-04-13T16:00:00+03:00</p>
<p>Description: Чорноморський регіон є надзвичайно важливим для ЄС і НАТО, тож вони мають докласти зусиль із забезпечення безпеки в ньому. — Укрінформ.</p>
<p>Images: ["<a href="https://static.ukrinform.com/photos/2023_04/thumb_files/630_360_1681390905-219.jpg">630_360_16813...</a>"]</p>
<p>Tags: ['НАТО', 'Німеччина', ' Чорне море', 'Кримська платформа', 'Війна з росією', 'Чорноморська безпекова конференція']</p>
<p>Type: Article</p>
<!--METADATA-->

<p><img alt="" src="../Images/2023-04-13T16-00-00-03-00/630_360_1681390905-219.jpg" />Чорноморський регіон є надзвичайно важливим для ЄС і НАТО, тож вони маютьдокласти зусиль із забезпечення безпеки в ньому.</p>
<p>Про це сказав державний секретар (заступник міністра) закордонних справ ФРНТобіас Лінднер під час панельної дискусії в рамках Першої Чорноморськоїбезпекової конференції Міжнародної Кримської платформи, передає Укрінформ.</p>
<p>«Для нас є очевидним, що стратегічна роль регіону Чорного моря стає дедаліважливішою для Європейського Союзу: всі країни регіону, окрім росії, звісно, єабо членами ЄС або країнами-кандидатами, або мають європейські перспективи.Тому євроатлантичним партнерам важливо об’єднати зусилля», - заявив Лінднер.</p>
<p><strong>Читайте також:</strong> <a href="https://www.ukrinform.ua/rubric-polytics/3695407-ukraina-prosuvae-v-buharesti-ideu-postijnogo-patruluvanna-cornogo-mora-krainami-nato.html"> <strong>Чорно</strong> </a></p>
<p>Він висунув три пропозиції щодо посилення ролі НАТО в регіоні. По-перше,посилення військового захисту берегів, по-друге, посилення взаємозв’язків зіншими регіонами, по-третє, посилення зусиль з протидії дезінформації.</p>
<p>Він зауважив, що конференція є доброю нагодою поговорити про важливу тему -безпеку в зоні Чорного та Азовського морів. російська агресія проти Українинапряму впливає на це, підкреслив дипломат. Він зазначив, що росіявикористовує свій чорноморський флот і військові бази в незаконно окупованомуКриму для завдання ракетних ударів по Україні. Інші країни регіону, мирнесудноплавство перебувають під загрозою дрейфуючих мін. росія блокуєвідвантаження збіжжя, що впливає на глобальні ланцюги постачання та ціни насвітових продуктових ринках. До того ж завдається величезна шкода іншимгалузям, зокрема, туризму.</p>
<p>Це, підсумував Лінднер, укотре показало важливість Чорного моря.</p>
<p>«Чорноморський регіон є важливим для держав, які належать до нього, а такождля всієї світової спільноти», - констатував держсекретар.</p>
<p>Він зазначив, що світ бачив кричущі та численні порушення росією міжнародногоправа ще до початку агресії 24 лютого 2022 року. рф продовжує робити їх,зокрема, незаконно окуповуючи газові платформи в північно-західній частиніЧорного моря, які належать Україні, блокуючи величезні райони в Чорному таАзовському морях для судноплавства, а також використання міжнародногоповітряного простору.</p>
<p><strong>Читайте також:</strong> <a href="https://www.ukrinform.ua/rubric-world/3695403-vijna-rf-proti-ukraini-zminila-poradok-bezpeki-vstanovlenij-oon-u-1945-roci-minoboroni-moldovi.html"> <strong>Молдов</strong> </a></p>
<p>«росія – основна причина, чому тривалі конфлікти в регіоні, зокрема натериторії Молдови та Грузії, продовжують становити загрозу регіону», - заявивдипломат.</p>
<p>Він додав, що росія вдається до дезінформації для дестабілізації Молдови тавідмовляється вивести з Придністров’я свої війська, які перебувають тамнелегально, а також розхитує Грузію через контроль Абхазії та ПівденноїОсетії.</p>
<p>Німеччина висловлює непохитну підтримку суверенітету, політичної незалежності,територіальної цілісності України. Все це знайшло відображення у підтримціБерліном Кримської платформи.</p>
<p>«Важливо не випускати з уваги <a href="https://www.ukrinform.ua/tag-krim"> </a> . Крим –частина України. Міжнародна спільнота не визнавала та ніколи не визнає анексію2014 року, яка сталася з порушенням міжнародного права. Ми продовжимо говоритипро це голосно та чітко», - заявив Лінднер.</p>
<p>Як повідомлялося, у Бухаресті проходить безпекова конференція в рамкахміжнародної Кримської платформи, в якій беруть участь представники урядів,дипломати та науковці провідних країн Європи та світу.</p>
<p>Головною метою Кримської платформи є повна деокупація Кримського півострова тазвільнення України від російських загарбників.</p>
<p>Source: <a href="https://www.ukrinform.ua/rubric-world/3695461-posilenna-nato-v-cornomu-mori-nimeccina-visunula-tri-propozicii.html">https://www.ukrinform.ua/rubric-world/3695461-posilenna-nato-v-cornomu-mori-nimeccina-visunula-tri-propozicii.html</a></p>