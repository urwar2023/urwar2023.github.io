# Зеленський вручив нагороди представникам Оборонно-промислового комплексу

Authors: Ukrinform (Person)

Publisher: Укринформ (Organization)

Published Time: 2023-04-13T18:10:00+03:00

Modified Time: 2023-04-13T18:10:00+03:00

Description: Президент України Володимир Зеленський вважає, що оборонно-промисловий комплекс має стати однією з ключових галузей української економіки, а амбітною метою України в майбутньому є експорт озброєння і допомога іншим країнам. — Укрінформ.

Images: ["[630_360_16813...](https://static.ukrinform.com/photos/2023_04/thumb_files/630_360_1681398663-216.jpeg)", "[1681398663-44...](https://static.ukrinform.com/photos/2023_04/1681398663-448.jpeg)", "[1681398663-29...](https://static.ukrinform.com/photos/2023_04/1681398663-296.jpeg)", "[1681398662-52...](https://static.ukrinform.com/photos/2023_04/1681398662-521.jpeg)"]

Tags: ['Нагорода', 'Зеленський', 'ОПК']

Type: Article

<!--METADATA-->

![](../Images/2023-04-13T18-10-00-03-00/630_360_1681398663-216.jpeg) ПрезидентУкраїни Володимир Зеленський вважає, що оборонно-промисловий комплекс маєстати однією з ключових галузей української економіки, а амбітною метоюУкраїни в майбутньому є експорт озброєння і допомога іншим країнам.

Про це він сказав на церемонії з нагоди першого відзначення Дня працівникаОПК, повідомляється на [ ](https://www.president.gov.ua/news/mayemo-znati-svoyu-silu-shanuvati-svij-potencial-i-vsih-hto-82253?fbclid=IwAR1Cfu4WShT_Hw6UtrUxVqyxkFWnTdg8cem6vPbkq0U2HxvOAgrsqDu_xQo)передає Укрінформ.

«Український оборонно-промисловий комплекс може стати і, впевнений, станеоднією з ключових галузей нашої економіки, як це й мало б бути від часуздобуття нашої незалежності. Ми бачитимемо відповідні збільшення обсягівдержавного замовлення... Обов’язково після нашої перемоги ми будемо допомагатиіншим. Це наша амбітна мета», – заявив Президент.

Він наголосив, що Україна має розвивати й нарощувати виробництво вітчизняногоозброєння, ракет, снарядів, техніки, двигунів тощо. Вже зараз, за йогословами, Україна почала виробляти артилерію, гармати, снаряди, розвиває новітехнології в напрямку виробництва [ ](https://www.ukrinform.ua/tag-bezpilotnik) та морських дронів.

_Відео:[ ](https://t.me/OP_UA/9227) _

Амбітною метою ж метою держави Зеленський назвав досягнути спроможностіУкраїни оборонятися, а після перемоги над ворогом – експортувати озброєння.

«Але ми вже довели за час цієї війни, що можемо досягти будь-якої амбітноїмети. Україна завжди співпрацюватиме в питаннях оборони із найсильнішимидержавами й компаніями світу. І зробимо все, щоб зацікавленість світу успівпраці з Україною в ОПК завжди була на відповідному, високому рівні», –наголосив він.

![](../Images/2023-04-13T18-10-00-03-00/1681398663-448.jpeg)

Зеленський зауважив, що потенціал міцної держави базується на людях, здатнихбудувати ракети, техніку, лінії з виробництва боєприпасів, які можуть робитиоборону технологічною, аналізують розвиток військової науки й глобальнуконкуренцію оборонно-промислових комплексів.

Президент повідомив, що підписав указ про відзначення 13 квітня Дня працівникаоборонно-промислового комплексу України та вручив державні нагородипредставникам вітчизняного ОПК.

![](../Images/2023-04-13T18-10-00-03-00/1681398663-296.jpeg)

Він зазначив, що саме цього дня рік тому крилатими протикорабельними ракетами«Нептун» українського виробництва було уражено й потоплено флагманчорноморського флоту рф – ракетний крейсер «москва».

«Сьогодні в нас – визначний день, коли ми згадуємо історичну подію для нашоїдержави, коли вшановуємо всіх, хто забезпечує саму можливість таких історичнихподій для нашої незалежності, для нашої України, для всього нашогоукраїнського народу», – сказав Президент.

За його словами, ракета українського виробництва допомогла навести лад вукраїнській акваторії Чорного моря. Це було перше застосування «Нептуна» убойових умовах, і воно стало історичним.

Зеленський звернув увагу на той факт, що нині є багато успішних прикладівзастосування вітчизняної зброї, техніки й снарядів – усього того, щовиробляється в Україні або спільно з Українською державою.

«Маємо знати свою силу, шанувати свій потенціал і всіх, хто це щоденнозабезпечує», – наголосив він.

Він зазначив, що має честь вітати сьогодні всіх, хто працює в українськомуОПК, модернізує, ремонтує, проєктує й будує українську силу.

«Те, що Україна вистояла, що може боротися й звільняти свою землю завдякинашим Збройним силам і завдяки вашій великій роботі, – це промінь для нашогопереможного майбутнього. Я в це дуже вірю, і всі ми дуже віримо. Всі зарадицього живемо, боремося, працюємо. Багато в чому все це базується на нашійвпевненості у ваших уміннях і талантах, розумі й стратегічному мисленні всіх,хто ефективно працює в українському ОПК і здатний його розвивати. А також – насправжньому героїзмі тих, хто попри всі загрози ремонтує щоденно нашу техніку– ремонтує не тільки в тилу, ремонтує всюди, де це потрібно, в дуженебезпечних місцях на передовій, хто оберігає й розвиває наші виробництва тадає Україні зброю», – сказав Зеленський.

Присутні вшанували хвилиною мовчання пам’ять усіх героїв, які загинули,працюючи на Україну й забезпечуючи її оборону.

Президент вручив високі державні нагороди працівникам ОПК. Зокрема, буловручено: орден Богдана Хмельницького III ступеня, ордени «За заслуги» II і IIIступенів, ордени Данила Галицького та орден княгині Ольги III ступеня, медалі«За працю і звитягу».

![](../Images/2023-04-13T18-10-00-03-00/1681398662-521.jpeg)

Крім того, під головуванням Володимира Зеленського відбулася нарада зкерівниками центральних органів виконавчої влади, підприємств оборонно-промислового комплексу, на якій обговорювалася стратегія розвитку вітчизняногоОПК.

**Читайте також:** [ **ОПК** ](https://www.ukrinform.ua/rubric-economy/3685551-smigal-hocemo-pobuduvati-v-ukraini-odin-iz-najpotuznisih-opk-u-sviti.html)

Генеральний директор ДП КБ «Луч» Олег Коростельов подякував Президентові зате, що ОПК України було піднято на високий рівень.

_Фото: ОП_

Source: [https://www.ukrinform.ua/rubric-society/3695536-zelenskij-vruciv-nagorodi-predstavnikam-oboronnopromislovogo-kompleksu.html](https://www.ukrinform.ua/rubric-society/3695536-zelenskij-vruciv-nagorodi-predstavnikam-oboronnopromislovogo-kompleksu.html)