# АРМА готує до продажу арештовану руду російського олігарха

Authors: Ukrinform (Person)

Publisher: Укринформ (Organization)

Published Time: 2023-04-13T19:50:45+03:00

Modified Time: 2023-04-13T19:50:45+03:00

Description: Національне агентство з питань виявлення, розшуку та управління активами, одержаними від корупційних та інших злочинів (АРМА) готує до реалізації арештовану залізну руду виробництва Лебединського гірничо-збагачувального комбінату, який належить російському олігарху усманову. — Укрінформ.

Images: ["[630_360_16814...](https://static.ukrinform.com/photos/2023_04/thumb_files/630_360_1681404611-657.jpg)"]

Tags: ['Гроші', 'АРМА', 'Олігархи']

Type: Article

<!--METADATA-->

![](../Images/2023-04-13T19-50-45-03-00/630_360_1681404611-657.jpg)Національне агентство з питань виявлення, розшуку та управління активами,одержаними від корупційних та інших злочинів (АРМА) готує до реалізаціїарештовану залізну руду виробництва Лебединського гірничо-збагачувальногокомбінату, який належить російському олігарху усманову.

Про це повідомляє пресслужба  [ ](https://arma.gov.ua/news/typical/arma-gotue-do-prodaju-areshtovanu-zaliznu-rudu-rosiyskogo-oligarha) , передає Укрінформ.

«Працівники АРМА провели огляд та готують до реалізації арештовану залізнуруду, що знаходиться в порту «Південний». Зокрема, фахівцями агентстваоглянуто на складах залізорудні брикети виробництва Лебединського гірничо-збагачувального комбінату, який належить російському олігарху алішеруусманову», - йдеться у повідомленні.

Наголошується, що майно було доставлено до порту із застосуванням митногорежиму «транзит» для накопичення суднової партії з метою подальшоготранспортування до [ ](https://www.ukrinform.ua/tag-kitaj) НародноїРеспубліки.

Фахівці Нацагентства здійснили також огляд переданих для реалізаціїзалізорудних котунів виробництва Михайлівського ГЗК, які також розміщені взоні митного контролю ДП «Ізмаїльський морський торговельний порт».

**Читайте також:** [ **АРМА** ](https://www.ukrinform.ua/rubric-economy/3694412-arma-za-misac-rozsukalo-aktiviv-majze-na-13-milarda.html)

Як зауважили в установі, активи зберігаються на різних складах та майданчикахі наразі є нерозмитненими.

За результатами огляду майна АРМА зібрало необхідну інформацію, яка будевикористана при оцінці активів. На даний момент Нацгентство здійснює заходищодо передачі вказаного майна на реалізацію торговому майданчику, визначеномув порядку конкурсного відбору.

Як повідомлялося, в управління АРМА передали раніше арештовані в декількохморських портах України 166 тисяч тонн залізної руди орієнтовною вартістю 1,8млрд грн, яка є власністю іноземної компанії.

_Фото: АРМА_

Source: [https://www.ukrinform.ua/rubric-economy/3695580-arma-gotue-do-prodazu-arestovanu-rudu-rosijskogo-oligarha.html](https://www.ukrinform.ua/rubric-economy/3695580-arma-gotue-do-prodazu-arestovanu-rudu-rosijskogo-oligarha.html)