# Зеленський закликав «зняти всі табу» на поставки зброї для України

Authors: Ukrinform (Person)

Publisher: Укринформ (Organization)

Published Time: 2023-05-04T16:14:00+03:00

Modified Time: 2023-05-04T16:14:00+03:00

Description: Що довше світ зберігає табу на зброю для України, тим більше українських людей гине, захищаючи Європу. — Укрінформ.

Images: ["[630_360_16832...](https://static.ukrinform.com/photos/2023_05/thumb_files/630_360_1683203199-759.jpeg)"]

Tags: ['Нідерланди', 'Зброя', 'Зеленський', 'Війна з росією']

Type: Article

<!--METADATA-->

![](../Images/yкринформ/2023-05-04T16-14-00-03-00/630_360_1683203199-759.jpeg) Що довшесвіт зберігає табу на зброю для України, тим більше українських людей гине,захищаючи Європу.

Про це заявив Президент України Володимир Зеленський, виступаючи передпредставниками парламенту Нідерландів, повідомляє кореспондент Укрінформу.

"Що довше зберігаються табу щодо зброї, то більше наших воїнів віддають життя,щоб витягнути оборону, коли зброя недостатньо потужна чи далекобійна й коливинищувачі росії ефективніші, ніж літаки захисників Європи. Зараз усе це, нажаль, зберігається. Табу щодо зброї. Чи надовго? Залежить від усіх нас", -сказав [ ](https://www.ukrinform.ua/tag-zelenskij) .

Він нагадав, що оборона країни, оборона Європи – це люди, а тому рішенняокремих країн, які повинні захищати життя, а натомість зберігають обороннітабу, є просто суперечливими. "Оборона – це люди. Люди, які мають зброю. Щопотужніша зброя й далекобійніший вогонь, то більше життів рятується відщоденних ворожих ударів. Цінувати життя та зберігати оборонні табу міжсоюзниками, які повинні захищати життя, – це очевидна суперечність", -зазначив Зеленський.

**Читайте також:** [ **Зеленський** ](https://www.ukrinform.ua/rubric-ato/3704637-zelenskij-pro-f16-dla-ukraini-vpevnenij-u-pozitivnomu-rezultati.html)

У цьому контексті Президент наголосив, що Україна добре пам'ятає лідерствоНідерландів в ініціюванні постачання PzH 2000 і дякує за це сміливе рішення,за Patriot та іншу зброю. "Пам’ятаємо, що Нідерланди були першими, хто сказав,що F-16 – це не табу. Ваше лідерство справді дає результат. Тож забезпечиморазом нові!" - наголосив Глава держави.

Зеленський висловив сподівання, що під час наступного візиту він зможе таксамо дякувати Нідерландам за надану оборонну допомогу.

Він також подякував Нідерландам за їх лідерство у Європі, завдяки якомуУкраїна досягла найбільшої єдності у Європі, про яку десятиліттями лишемріяли, чого не сталося б без Нідерландів.

**Читайте також:** [ **Зеленський** ](https://www.ukrinform.ua/rubric-polytics/3704653-zelenskij-zaklikav-niderlandi-pidtrimati-risenna-pro-zaprosenna-ukraini-do-nato.html)

"Я вдячний вам, що те, що ви цінуєте, ви й допомагаєте захищати. Нідерландизахищають свободу, захищають верховенство права, захищають демократію,захищають Європу і наш із вами спосіб життя. Життя вільних людей. Ось це –наша Європа. Жодному агресору тепер не спаде на думку, що він нібито можеспалити у вогні агресії цінності нашої з вами Європи", - сказав Зеленський.

Як повідомляв Укрінформ, Президент Володимир Зеленський у четвер перебуває зофіційним візитом у Нідерландах, а напередодні, 3 травня – відвідав Фінляндію.

Source: [https://www.ukrinform.ua/rubric-ato/3704691-zelenskij-zaklikav-znati-vsi-tabu-na-postavki-zbroi-dla-ukraini.html](https://www.ukrinform.ua/rubric-ato/3704691-zelenskij-zaklikav-znati-vsi-tabu-na-postavki-zbroi-dla-ukraini.html)