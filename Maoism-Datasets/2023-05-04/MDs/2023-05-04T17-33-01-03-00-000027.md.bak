# росія тримає більш як 20 тисяч цивільних заручників, після деокупації цифра збільшиться  - Лубінець

Authors: Ukrinform (Person)

Publisher: Укринформ (Organization)

Published Time: 2023-05-04T17:33:01+03:00

Modified Time: 2023-05-04T17:33:01+03:00

Description: Уповноважений Верховної Ради з прав людини Дмитро Лубінець прогнозує, що після звільнення окупованих територій з'ясується, що росія тримає у заручниках значно більше за 20 тисяч цивільних громадян України. — Укрінформ.

Images: ["[630_360_16832...](https://static.ukrinform.com/photos/2023_05/thumb_files/630_360_1683210624-632.jpg)"]

Tags: ['Деокупація', 'Полонені', 'Війна з росією', 'Дмитро Лубінець']

Type: Article

<!--METADATA-->

![](../Images/yкринформ/2023-05-04T17-33-01-03-00/630_360_1683210624-632.jpg)Уповноважений Верховної Ради з прав людини Дмитро Лубінець прогнозує, що післязвільнення окупованих територій з'ясується, що росія тримає у заручникахзначно більше за 20 тисяч цивільних громадян України.

Про це він сказав на пресконференції в Києві, передає Укрінформ.

«За нашими приблизними оцінками, російська федерація тримає більш як 20 тисячцивільних заручників. Ці дані я називаю на підставі звернень особисто до менеродичів, чиїх рідних та близьких затримали російські військові. Чому я кажу,що приблизно і що ця цифра набагато більша, бо я цілком усвідомлюю, що ті, хтозараз перебуває на територіях тимчасово окупованих, до мене не звертаються,або звертаються у маленькій кількості, бо навіть звернення до українськогоомбудсмана російська федерація розцінює як шпигунство», - сказав Лубінець ідодав: «Після того, як ми повернемо всі українські території, цифра буденабагато більша».

Уповноважений [ ](https://www.ukrinform.ua/tag-verhovna-rada) з прав людинизазначив, що у Координаційному штабі з питань поводження з військовополоненимистворена окрема робоча група, яка опікується питаннями цивільних заручників.Очолює її Олександр Кононенко, який є представником Уповноваженого ВерховноїРади з прав людини у секторі безпеки та оборони. Загалом за час роботи штабувдалося повернути на Батьківщину 2279 громадян, серед них 142 особи –цивільні.

**Читайте також:** [ ](https://www.ukrinform.ua/rubric-society/3703398-primusova-pasportizacia-ne-dopomoze-vorogu-peretvoriti-ukrainciv-na-rosian-veresuk.html)

Він нагадав, що цього тижня в Україні запрацював єдиний реєстр зниклихбезвісти. «Деякий час у нас займе наповнення цього реєстру. Інформація будепоступово передаватися від Національного інформаційного бюро, від різнихорганів, в тому числі розвідувальних, та інформація, яка була накопичена унас. Вона вся фіксуватиметься в цьому реєстрі», - сказав він.

Лубінець також нагадав, що перший список цивільних заручників особисто передав13 січня 2023 року в Анкарі російському омбудсману тетяні москальковій. Уньому були імена двох тисяч людей. «Список складався за критерієм віковим 65+.Люди, які мають суттєві хвороби. Після цього від рф отримали запевнення, щовони цей список пропрацьовують. І на цьому все», - сказав він.

**Читайте також:** [ **безвісти** ](https://www.ukrinform.ua/rubric-society/3699721-minreintegracii-pidgotuvalo-algoritmi-dij-dla-rodin-zniklih-bezvisti.html)

Як повідомляв Укрінформ, в Україні дані про зниклих з 2 травня 2023 рокувносяться в єдиний реєстр зниклих безвісти, розроблений Міністерствомвнутрішніх справ спільно з уповноваженим зі зниклих безвісти й іншимивідомствами.

Станом на початок травня, через війну росії в Україні вважаються зниклимибезвісти 23 760 людей.

Source: [https://www.ukrinform.ua/rubric-society/3704743-rosia-trimae-bils-ak-20-tisac-civilnih-zarucnikiv-pisla-deokupacii-cifra-zbilsitsa-lubinec.html](https://www.ukrinform.ua/rubric-society/3704743-rosia-trimae-bils-ak-20-tisac-civilnih-zarucnikiv-pisla-deokupacii-cifra-zbilsitsa-lubinec.html)