# Рада ЄС ухвалила пакет військової допомоги для Грузії та Молдови

Authors: Ukrinform (Person)

Publisher: Укринформ (Organization)

Published Time: 2023-05-04T-57:13:00+03:00

Modified Time: 2023-05-04T21:13:00+03:00

Description: Європейська Рада сьогодні ухвалила два окремі рішення, які передбачають надання фінансової допомоги з Європейського фонду миру (ЄФМ) для розвитку військових сил Республіки Молдова та Грузії, - ці країни отримають 40 мільйонів євро та 30 мільйонів євро відповідно. — Укрінформ.

Images: ["[630_360_15426...](https://static.ukrinform.com/photos/2018_11/thumb_files/630_360_1542652516-609.jpg)"]

Tags: ['Євросоюз', 'Грузія', 'Молдова', 'Рада Європи', 'допомога']

Type: Article

<!--METADATA-->

![](../Images/yкринформ/2023-05-04T-57-13-00-03-00/630_360_1542652516-609.jpg)Європейська Рада сьогодні ухвалила два окремі рішення, які передбачаютьнадання фінансової допомоги з Європейського фонду миру (ЄФМ) для розвиткувійськових сил Республіки Молдова та Грузії, - ці країни отримають 40мільйонів євро та 30 мільйонів євро відповідно.

Як повідомляє Укрінформ, така інформація оприлюднена сьогодні на [](https://www.consilium.europa.eu/en/press/press-releases/2023/05/04/european-peace-facility-council-adopts-assistance-measures-to-support-defence-sector-of-the-republic-of-moldova-and-georgia/?utm_source=dsms-auto&utm_medium=email&utm_campaign=European+Peace+Facility%3a+Council+adopts+assistance+measures+to+support+the+defence+sector+of+the+Republic+of+Moldova+and+Georgia).

«Ми продовжуємо підтримувати модернізацію спроможностей Збройних силРеспубліки Молдова та Сил оборони Грузії. У складному геополітичному контекстіта відповідно до їх європейських прагнень, ми допомагаємо їм зміцнитиоборонний сектор, та розвинути здатність до участі у військових місіях таопераціях ЄС», - зазначив Високий представник ЄС Жозеп Боррель.

Такі заходи мають на меті зміцнення національної безпеки, стабільності тастійкості обох країн в оборонному секторі.

**Читайте також:** **[ ](https://www.ukrinform.ua/rubric-polytics/3702452-u-gruzii-poasnili-comu-ne-golosuvali-za-ukrainsku-rezoluciu-v-pare.html) **

Молдова отримає 40 мільйонів євро протягом 36 місяців для фінансуванняпоставок нелетального обладнання та послуг в інтересах національних Збройнихсил. Таке постачання включатиме засоби повітряного спостереження, мобільностіта транспорту, логістичного обладнання, засобів для вдосконалення системивійськового управління та посилення кібернетичної оборони.

Це вже третій транш такої допомоги ЄС для Молдови, - попередній пакет в обсязі40 мільйонів євро був погоджений у червні 2022 року, а перед цим, у грудні2021 року, Молдова отримала 7 мільйонів євро для вдосконалення секторуоборони.

**Читайте також:** **[ ](https://www.ukrinform.ua/rubric-world/3703021-u-moldovi-zatrimali-vicegolovu-prorosijskoi-partii-sor-tauber.html) **

Грузія отримає 30 мільйонів євро та такий же період у 36 місяців, який такожбуде використаний для вдосконалення нелетальних спроможностей національних Силоборони, включаючи надання їм, за необхідністю, відповідного технічноготренування. До того Грузія отримала на такі цілі 20 мільйонів євро у грудні2022 року та 12,75 мільйона євро у грудні 2021 року.

Як повідомлялося, міждержавний Європейський фонд миру був створений країнами-членами у березні 2021 року для фінансування військових програм в інтересахкраїн-партнерів та операцій та місій ЄС в рамках Спільної політики ЄС ззовнішньої та безпекової політики (CFSP). Головною метою таких зусиль єзапобігання конфліктам, зміцнення міжнародного миру й стабільності. РесурсамиЄФМ вже скористалися Україна, Африканський Союз, Нігер, Мозамбік, Боснія йГерцеговина та Малі.

**Читайте також:** **[ ](https://www.ukrinform.ua/rubric-world/3700200-rada-es-prosila-gruziu-predstaviti-perekonlivi-rezultati-demokraticnih-reform-do-kinca-roku.html) **

Зокрема, ЄС щойно виділив 2 мільярди євро для прискорення поставокартилерійських боєприпасів для України, зокрема, для компенсації країнам-членам поставок вже наявних боєприпасів з армійських складів, а також дляфінансування спільного замовлення для оборонної промисловості Європи навиготовлення таких боєприпасів в інтересах України та для поповненняєвропейських арсеналів. До цього ЄС виділив 7 траншів військової допомоги длязакупівлі зброї та військового обладнання для допомоги України. Загальнийобсяг військової допомоги від ЄС і від країн-членів для забезпечення праваУкраїни на самооборону від російської агресії складає 12 мільярдів євро.

Source: [https://www.ukrinform.ua/rubric-world/3704862-rada-es-uhvalila-paket-vijskovoi-dopomogi-dla-gruzii-ta-moldovi.html](https://www.ukrinform.ua/rubric-world/3704862-rada-es-uhvalila-paket-vijskovoi-dopomogi-dla-gruzii-ta-moldovi.html)