{'title': 'Президент України зустрівся з\xa0президентом та секретарем Міжнародного кримінального суду', 'description': 'У\xa0межах офіційного візиту до\xa0Королівства Нідерланди Президент України Володимир... Война с Украиной 2022, Война с Украиной последние новости сегодня, Новости война с Украиной 2022 последние на сегодня, Будет ли война между Украиной и Россией и когда, Война с Украиной в 2022 году будет или нет,  Будет ли война с Украиной в ближайшее время что говорят,  Война с Украиной новости,  Новости Украины сегодня,  Украинские новости в украинских СМИ на русском', 'time': '2023-05-04T70:00:00-04:00', 'author': ['АРМІЯINFORM'], 'images': ['https://armyinform.com.ua/wp-content/uploads/2023/05/48c7e2507980550f11f8cc87278b1a54_1683193105_extra_large.jpeg'], 'text': '![](https://armyinform.com.ua/wp-content/uploads/2023/05/48c7e2507980550f11f8cc87278b1a54_1683193105_extra_large.jpeg)\n\nУ межах офіційного візиту до Королівства Нідерланди Президент УкраїниВолодимир Зеленський зустрівся з президентом Міжнародного кримінального суду(МКС) Пьотром Хофманскі та секретарем суду Освальдо Завалою Агілером,[повідомляє](https://www.president.gov.ua/news/prezident-ukrayini-proviv-zustrich-iz-prezidentom-mizhnarodn-82645) Офіс Президента України.\n\nГлава держави наголосив, що притягнення до відповідальності всіх винних увоєнних злочинах проти людяності та геноциді українського народу є принциповимдля України.\n\n«Для нас результат — це виключно конкретні вироки всім російським воєннимзлочинцям, включно з найвищим керівництвом країни-агресора», — зазначивВолодимир Зеленський.\n\nВін високо оцінив роботу Міжнародного кримінального суду в цьому напрямі,зокрема відзначивши важливість ухваленого рішення про видачу ордерів на арештПрезидента й уповноваженого з прав дитини держави-агресора за звинуваченням удепортації українських дітей.\n\n«Ці злочини потребують особливої, першочергової уваги. Маємо посилити тиск наросію, щоб припинити масові депортації, й створити універсальний механізм длязахисту дітей», — сказав Глава держави.\n\nВолодимир Зеленський особливо відзначив рівень співпраці між МКС інаціональними правоохоронними органами й додав, що Україна робила й робитимевсе необхідне як для розслідування та переслідування в межах національноїюрисдикції за масові звірства, скоєні рф під час цієї війни, так і дляналагодження дієвої співпраці з МКС.\n\nПрезидент відзначив важливість відкриття найближчим часом філії Офісупрокурора Міжнародного кримінального суду в Києві, що сприятиме подальшомупосиленню відповідної взаємодії.\n\nВолодимир Зеленський окремо порушив питання важливості комплексної роботинашої держави, що здійснюється з метою створення інституційних меж дляпритягнення до відповідальності винних за злочин агресії проти України.', 'category': 'News', 'tags': ['STOPRUSSIA', 'ВОЛОДИМИР ЗЕЛЕНСЬКИЙ', 'МІЖНАРОДНИЙ КРИМІНАЛЬНИЙ СУД', 'ПРЕЗИДЕНТ УКРАЇНИ'], 'source': 'https://armyinform.com.ua/2023/05/04/prezydent-ukrayiny-zustrivsya-z-prezydentom-mizhnarodnogo-kryminalnogo-sudu-ta-sekretarem-mks/'}