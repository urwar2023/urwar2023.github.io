<h1>Зеленський і Рютте закликали росію негайно припинити війну</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-05-04T20:09:00+03:00</p>
<p>Modified Time: 2023-05-04T20:09:00+03:00</p>
<p>Description: Не може бути жодного миру без правосуддя за порушення міжнародного права й за жахливі злочини, скоєні після вторгнення російської федерації в Україну. — Укрінформ.</p>
<p>Images: ["<a href="https://static.ukrinform.com/photos/2023_05/thumb_files/630_360_1683220016-691.jpg">630_360_16832...</a>"]</p>
<p>Tags: ['Нідерланди', 'Рютте', 'Зеленський', 'Війна з росією']</p>
<p>Type: Article</p>
<!--METADATA-->

<p><img alt="" src="../Images/2023-05-04T20-09-00-03-00/630_360_1683220016-691.jpg" /> Не можебути жодного миру без правосуддя за порушення міжнародного права й за жахливізлочини, скоєні після вторгнення російської федерації в Україну.</p>
<p>Як передає Укрінформ, про це йдеться у спільній <a href="https://www.president.gov.ua/news/zayava-ukrayini-ta-niderlandiv-pro-vidpovidalnist-dlya-ukray-82677"></a> України та Нідерландів, яку оприлюднилапресслужба Офісу Президента.</p>
<p>"Агресія проти України з боку російської федерації є явним порушенням СтатутуОрганізації Об’єднаних Націй та зламом міжнародного миру й безпеки, щозагрожує міжнародному порядку, заснованому на правилах, порушує права людини йпідриває демократичні цінності. Ми вважаємо <a href="https://www.ukrinform.ua/tag-rosia"> </a> відповідальною за ці порушення. Крім того, російські посадовці та іншіособи, які планували, готували, ініціювали, наказували та/або здійснювалиміжнародні злочини, мають бути притягнуті до відповідальності в суді. Нашамета – виключити безкарність за ці злочини, серед яких примусові депортації таумисні спроби знищити українську ідентичність та етнічну приналежність,зокрема культуру та мову", - йдеться у заяві.</p>
<p>У спільній заяві Президент Володимир Зеленський і Прем’єр-міністр Марк Рюттезакликають росію негайно й безумовно виконати наказ Міжнародного суду ООН від16 березня 2022 року, який передбачає припинення рф військових дій.</p>
<p>Крім того, продовжується робота над тим, щоб усі зацікавлені міжнародніпартнери приєдналися до боротьби з безкарністю в Україні та в усьому світі.</p>
<p>"Ми високо цінуємо зусилля Міжнародного кримінального суду після того, як 43держави передали розслідування ситуації в Україні прокурору. Особливо мивітаємо ордери на арешт, видані МКС 17 березня 2023 року, щодо президентаволодимира путіна й уповноваженої з прав дитини марії львової-бєлової. Мизакликаємо всі держави-учасниці Римського статуту вжити всіх необхіднихзаходів для виконання цих ордерів, а також усіх майбутніх ордерів на арешт,виданих МКС щодо міжнародних злочинів, скоєних в Україні", - йдеться удокументі.</p>
<p><strong>Читайте також:</strong> <a href="https://www.ukrinform.ua/rubric-polytics/3704729-ukraina-belgia-i-niderlandi-pidpisali-spilnu-deklaraciu.html"> </a></p>
<p>Президент Володимир Зеленський і Прем’єр-міністр Марк Рютте також підтвердили,що реєстр збитків, завданих агресією рф проти України, буде розташований вГаазі.</p>
<p>"Реєстр є першим кроком до створення міжнародного компенсаційного механізму,необхідного для забезпечення повної та ефективної компенсації завданихросійською федерацією шкоди та збитків, спричинених її агресією проти України,як це визнано у резолюції Генеральної Асамблеї ООН ES-11/5 від 14 листопада2022 року. Відповідно до норм міжнародного права, це питання не залежить відзгоди росії", - додають у заяві.</p>
<p>Як повідомляв <a href="https://www.ukrinform.ua/rubric-polytics/3704526-zelenskij-rozpocav-vizit-u-niderlandi.html"> </a> , глава Української держави у четверперебуває з візитом у Нідерландах, напередодні відвідав Фінляндію.</p>
<p><em>Фото: ОП</em></p>
<p>Source: <a href="https://www.ukrinform.ua/rubric-polytics/3704829-zelenskij-i-rutte-zaklikali-rosiu-negajno-pripiniti-vijnu.html">https://www.ukrinform.ua/rubric-polytics/3704829-zelenskij-i-rutte-zaklikali-rosiu-negajno-pripiniti-vijnu.html</a></p>