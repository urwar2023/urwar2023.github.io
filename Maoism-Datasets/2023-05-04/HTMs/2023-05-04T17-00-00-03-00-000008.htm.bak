<html>
<head><style>img{height: auto; width: auto\9; width:100%;}</style></head>
<body>
<h1>У Львові лікарі провели п'ять одномоментних трансплантацій</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-05-04T17:00:00+03:00</p>
<p>Modified Time: 2023-05-04T17:00:00+03:00</p>
<p>Description: У Львові лікарі провели п'ять одномоментних трансплантацій чотирьом пацієнтам: серця, легенів, печінки, нирок та підшлункової залози. — Укрінформ.</p>
<p>Images: ["<a href="https://static.ukrinform.com/photos/2023_05/thumb_files/630_360_1683208678-328.jpg">630_360_16832...</a>"]</p>
<p>Tags: ['Львів', 'Операція', 'Трансплантація', 'Лікарі']</p>
<p>Type: Article</p>
<!--METADATA-->

<p><img alt="" src="../Images/yкринформ/2023-05-04T17-00-00-03-00/630_360_1683208678-328.jpg" /> У Львовілікарі провели п'ять одномоментних трансплантацій чотирьом пацієнтам: серця,легенів, печінки, нирок та підшлункової залози.</p>
<p>Про це у <a href="https://www.facebook.com/viktor.liashko/posts/pfbid02anGHHSNQaAhZGZWaKmFfK39mZSVEaXsSrnP3p7Xo7TbAWnda95uobsnFbtR1Zraul"></a>повідомив міністр охорони здоров'я Віктор Ляшко, передає Укрінформ.</p>
<p>"Лікарі у <a href="https://www.ukrinform.ua/tag-lviv"> </a> виконали рекордну кількістьодномоментних трансплантацій: пересадили серце, легені, печінку, нирку тапідшлункову залозу. Чотири життя врятовано", - написав Ляшко</p>
<p>Як повідомив міністр, нирку та підшлункову залозу отримала 33-річна медсестраз Рівненщини Олена Ткачук, яка з п’яти років хворіла на цукровий діабет. Післянародження дитини у неї відмовили ще й нирки. "Операція тривала майже 9 годин:впродовж 6 годин їй пересаджували підшлункову залозу, ще понад 2 години -нирку. Сьогодні, на 11-й день після втручання, Олена їде додому. Її виписуютьв її день народження", - зазначив Ляшко.</p>
<p>За його словами, шанс на друге життя Олена Ткачук та ще троє українцівотримали завдяки рішенню родини чоловіка, який помер через інсульт. Йому було42 роки. Медики Нововолинської лікарні констатували смерть мозку. Родинапогодилася на донорство.</p>
<p>Легені пересадили чоловікові з Донеччини, який мав діагноз кістозна гіпоплазіяобох легень. Три роки він жив на кисневій підтримці.</p>
<p>Печінку трансплантували 43-річному жителю Закарпаття. Його власний орган вбивцироз. Останні місяці чоловік балансував між життям та смертю. Він пережив сімвнутрішніх кровотеч, коли за статистикою вже після третьої людина не виживає.</p>
<p>Серце пересадили 48-річному львів’янину. На свій рятівний орган чоловік чекаврік. У нього — кардіоміопатія. Серце не могло перекачувати кров і ризикувалозупиниться щомиті.</p>
<p><strong>Читайте також:</strong> <a href="https://www.ukrinform.ua/rubric-regions/3703543-u-lvovi-prooperuvali-nemovla-z-ridkisnou-patologieu.html"> </a></p>
<p>Міністр наголосив, що трансплантація підшлункової залози вважається одним знайскладніших у світі хірургічних втручань. Провести її лікарям Першогомедичного об'єднання Львова допомогли хірурги київської клініки «Феофанія».</p>
<p>"Ці лікарі своїми руками створюють нову сторінку в історії українськоїмедицини. Впровадження нових типів пересадок органів – велике досягнення, якедопомагає рятувати життя українців. Пишаюся тим, що це зараз стало можливим вУкраїні", - підкреслив Ляшко.</p>
<p>Як повідомлялося, в Україні з початку року станом на квітень проведено 124органні трансплантації. Всього в країні діє 19 центрів трансплантації.</p>
<p><em>Фото: Віктор Ляшко / Фейсбук</em></p>
<p>Source: <a href="https://www.ukrinform.ua/rubric-regions/3704718-u-lvovi-likari-proveli-pat-odnomomentnih-transplantacij.html">https://www.ukrinform.ua/rubric-regions/3704718-u-lvovi-likari-proveli-pat-odnomomentnih-transplantacij.html</a></p>
</body>
</html>