# ЄС засудив намір Росії провести «вибори» на тимчасово окупованій території України

Authors: Ukrinform (Person)

Publisher: Укринформ (Organization)

Published Time: 2023-06-17T17:04:00+03:00

Modified Time: 2023-06-17T17:04:00+03:00

Description: Європейський Союз рішуче засуджує намір Росії провести у вересні «вибори» на тимчасово окупованій території України і наголошує, що всі причетні до цього особи, включаючи політичне керівництво РФ, нестимуть відповідальність. — Укрінформ.

Images: ['[630_360_15881...](https://static.ukrinform.com/photos/2020_04/thumb_files/630_360_1588174487-194.jpg)']

Tags: ['Євросоюз', 'Окупація', 'Вибори', 'Війна з Росією']

Type: Article

<!--METADATA-->

![](../Images/yкринформ/2023-06-17T17-04-00-03-00/630_360_1588174487-194.jpg)Європейський Союз рішуче засуджує намір Росії провести у вересні «вибори» натимчасово окупованій території України і наголошує, що всі причетні до цьогоособи, включаючи політичне керівництво РФ, нестимуть відповідальність.

Про це йдеться у [ заяві речника ЄС ](https://www.eeas.europa.eu/eeas/russia-statement-spokesperson-intentions-hold-%E2%80%9Celections%E2%80%9D-occupied-territories-ukraine_en?channel=eeas_press_alerts&date=2023-06-17&newsid=0&langid=en&source=mail), передає Укрінформ.

«Цього тижня Центральна виборча комісія Росії вирішила провести « [ вибори](https://www.ukrinform.ua/tag-vibori) » у вересні на територіях України, якітимчасово перебувають під окупацією Росії. Це ще одна спроба Росії у намаганнінадати легітимності її протиправному військовому контролю та навмисній анексії(частини території) Донецької, Луганської, Запорізької та Херсонської областейУкраїни, а також Автономної республіки Крим та міста Севастополь. Це серйознопорушує Хартію ООН, незалежність, суверенітет на територіальну цілісністьУкраїни», - йдеться у заяві.

Водночас наголошується, що Росія не має жодних правових підстав для подібнихдій на території України.

«Росія, її політичне керівництво та всі, хто залучені до організації цих такзваних виборів, відповідатимуть за наслідки своїх протиправних діянь», -зазначив речник ЄС.

**Читайте також:** [ Путін узаконив «вибори» та депортацію на окупованійтериторії України ](https://www.ukrinform.ua/rubric-ato/3715627-putin-uzakoniv-vibori-ta-deportaciu-na-okupovanij-teritorii-ukraini.html)

Він ще раз нагадав, що ЄС непохитний у підтримці України та вимагає від Росіїнегайно, повністю та без жодних умов вивести свої війська з усієї територіїУкраїни в межах її міжнародно визнаних кордонів.

Раніше [ російські ЗМІ ](https://life.ru/p/1586791) повідомили, що Центральнавиборча комісія РФ «після консультацій з Міноборони та ФСБ» вирішилапризначити вибори на тимчасово окупованих територіях на 10 вересня 2023 року.

Source: [https://www.ukrinform.ua/rubric-polytics/3724226-es-zasudiv-namir-rosii-provesti-vibori-na-timcasovo-okupovanij-teritorii-ukraini.html](https://www.ukrinform.ua/rubric-polytics/3724226-es-zasudiv-namir-rosii-provesti-vibori-na-timcasovo-okupovanij-teritorii-ukraini.html)