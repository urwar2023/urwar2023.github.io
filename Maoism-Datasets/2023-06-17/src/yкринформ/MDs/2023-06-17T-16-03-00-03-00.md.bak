# Колишній гендиректор Google купив конфісковану яхту російського мільярдера

Authors: Ukrinform (Person)

Publisher: Укринформ (Organization)

Published Time: 2023-06-17T-16:03:00+03:00

Modified Time: 2023-06-17T14:03:00+03:00

Description: Колишній гендиректор компанії Google Ерік Шмідт придбав на аукціоні супер'яхту «Альфа Неро», конфісковану владою Антигуа та Барбуд. — Укрінформ.

Images: ['[630_360_16869...](https://static.ukrinform.com/photos/2023_06/thumb_files/630_360_1686999292-110.png)']

Tags: ['Антиросійські санкції', 'Google', 'Олігархи', 'Яхта']

Type: Article

<!--METADATA-->

![](../Images/2023-06-17T-16-03-00-03-00/630_360_1686999292-110.png) Колишнійгендиректор компанії Google Ерік Шмідт придбав на аукціоні супер'яхту «АльфаНеро», конфісковану владою Антигуа та Барбуд.

Як передає Укрінформ, про це повідомляє [ Голос Америки](https://www.golosameriki.com/a/former-ceo-of-google/7140899.html) .

Шмідту вона дісталася за $67,6 мільйона.

![](../Images/2023-06-17T-16-03-00-03-00/1686999417-390.jpg)

За даними Мінфіну США, судно належало російському мільярдеру ОлександруГур'єву, який потрапив під міжнародні [ санкції](https://www.ukrinform.ua/tag-antirosijski-sankcii) . Сам він це заперечував.

![](../Images/2023-06-17T-16-03-00-03-00/1686999439-237.jpg)

Влада Сполучених Штатів стверджувала, що Гур'єв купив яхту у 2014 році за 120мільйонів доларів. Він казав, що тільки орендує її.

81-метрова яхта знаходиться в Антигуа та Барбуді з лютого 2022-го, коли Росіярозпочала повномасштабне вторгнення в Україну. У березні 2023 року владаострівної держави заявила, що продасть її, якщо її господаря не буде знайдено.

Наприкінці серпня 2022 року на аукціоні на Гібралтарі було продано супер'яхту«Аксіома», яку пов'язували з російським мільярдером Дмитром Пумп'янським, якийпотрапив під санкції. Судно оцінювалося у 75 мільйонів доларів. Сума купівліта ім'я покупця не було названо.

63-річний Андрій Гур'єв – колишній генеральний директор хімічного холдингу"Фосагро". Його статки до введення санкцій журнал Forbes оцінював у 6мільярдів доларів. Після потрапляння в списки санкцій він змушений бувзалишити посаду голови компанії і передати її акції сім'ї.

**Читайте також:** [ У ЄС вказують на складність конфіскації російськихактивів ](https://www.ukrinform.ua/rubric-world/3687269-u-es-vkazuut-na-skladnist-konfiskacii-rosijskih-aktiviv.html)

68-річний Ерік Шмідт був генеральним директором Google у 2001–2011 роках, вінвходив до ради директорів Apple та великих IT-компаній, а також до опікунськоїради російського фонду «Сколково». У 2023 році Forbes оцінив його статки в16,2 мільярда доларів.

Як повідомляв [ Укрінформ ](https://www.ukrinform.ua/rubric-polytics/3723502-peredaca-konfiskovanih-aktiviv-rf-ukraini-zelenskij-podakuvav-senatoram-ssa.html) , Президент України Володимир Зеленськийподякував сенаторам США за реєстрацію законопроєкту про передачу конфіскованихактивів РФ Україні.

_Фото: VOA_

Source: [https://www.ukrinform.ua/rubric-world/3724168-kolisnij-gendirektor-google-kupiv-konfiskovanu-ahtu-rosijskogo-milardera.html](https://www.ukrinform.ua/rubric-world/3724168-kolisnij-gendirektor-google-kupiv-konfiskovanu-ahtu-rosijskogo-milardera.html)