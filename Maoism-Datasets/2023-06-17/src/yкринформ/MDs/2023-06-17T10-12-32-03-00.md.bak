# Україна працює над чітким баченням імплементації висновків Венеційської комісії

Authors: Ukrinform (Person)

Publisher: Укринформ (Organization)

Published Time: 2023-06-17T10:12:32+03:00

Modified Time: 2023-06-17T10:12:32+03:00

Description: Для України висновки та рекомендації Венеційської комісії щодо законів про деолігархізацію і нацменшини та законопроєкту про процедуру відбору суддів Конституційного суду не були неочікуваними.  — Укрінформ.

Images: ['[630_360_16819...](https://static.ukrinform.com/photos/2023_04/thumb_files/630_360_1681984991-651.jpg)']

Tags: ['Закон', 'Конституційний Суд', 'Венеційська комісія', 'Нацменшини', 'Олігархи']

Type: Article

<!--METADATA-->

![](../Images/2023-06-17T10-12-32-03-00/630_360_1681984991-651.jpg) ДляУкраїни висновки та рекомендації Венеційської комісії щодо законів продеолігархізацію і нацменшини та законопроєкту про процедуру відбору суддівКонституційного суду не були неочікуваними.

Українська сторона вже працює над вироблення чіткого бачення подальших роківдля їх імплементації. Про це у коментарі Укрінформу повідомила віцепрем’єрка зпитань європейської та євроатлантичної інтеграції Ольга Стефанішина.

«Ми продовжуємо роботу над виконанням семи рекомендацій Європейської комісії,це необхідно для переходу на наступний рівень процесу вступу до Євросоюзу –відкриття перемовин. Венеційська комісія 10-13 червня опублікувала тривисновки по двох законах (про деолігархізацію і нацменшини – ред.) і одномузаконопроєкту (про процедуру відбору суддів КСУ – ред.) . Тексти висновків тарекомендації не стали для нас неочікуваними, і ми вже працюємо над виробленнячіткого бачення подальших кроків для їх імплементації», - сказала [Стефанішина ](https://www.ukrinform.ua/tag-stefanisina) .

Водночас вона звернула увагу на кілька моментів. Зокрема, коментуючи висновокпо законопроєкту №9322 про вдосконалення процедури відбору суддівКонституційного суду, Стефанішина відзначила, що Венеційська комісіяпідтримала запропонований підхід.

**Читайте також:** [ Експерт: Відкладення імплементації «Закону про освіту» -це підготовка до Вільнюського саміту ](https://www.ukrinform.ua/rubric-society/3722934-ekspert-vidkladenna-implementacii-zakonu-pro-osvitu-ce-pidgotovka-do-vilnuskogo-samitu.html)

«Того ж дня, коли був опублікований висновок, законопроєкт був проголосованийу першому читанні, наразі він готується до другого з урахуванням висловленихВенеційською комісією позицій», - поінформувала урядовиця.

Вона також зауважила, що стосовно так званого антиолігархічного закону велисятривалі консультації. «У своєму висновку Венеційська комісія рекомендувалавідтермінувати імплементацію закону. Після війни ми здійснимо його комплекснуоцінку і повернемося до цього питання. Тим часом Венеційська комісія закликаладо впровадження системних кроків, які обговорювалися раніше, і ми підтвердилиготовність це робити», - зазначила віцепрем’єрка.

Стефанішина також нагадала, що Венеційська комісія привітала ухвалення ЗаконуУкраїни «Про національні меншини (спільноти)» і відзначила співпрацюукраїнської сторони у підготовці висновку до нього.

**Читайте також:** [ Парламент ухвалив за основу законопроєкт про уточненняпроцедури відбору суддів КСУ ](https://www.ukrinform.ua/rubric-polytics/3721129-parlament-uhvaliv-za-osnovu-zakonoproekt-pro-utocnenna-proceduri-vidboru-suddiv-ksu.html)

«Ми вдячні за цей діалог. Водночас аргументи української сторони не булиповною мірою почуті. Ми наголошували на важливості врахування контексту, тобтофакту повномасштабної війни Росії проти України. На жаль, у висновку бракуєрозуміння чутливості ряду питань та особливостей українського випадку», -констатувала вона.

У цьому контексті віцепрем’єрка зауважила, що хоча предметом розгляду буврамковий закон, ухвалений парламентом у грудні минулого року, Венеційськакомісія включила у текст висновку рекомендації щодо інших законів.

«Наразі ми вже опрацьовуємо висновок та готуємо бачення подальших кроків.Водночас хочу зазначити, що триває велика системна робота над Державноюцільовою програмою для захисту прав та можливостей національних меншин(спільнот). Частина рекомендацій Венеційки буде врахована у Програмі,концепція якої вже затверджена урядом», - поінформувала Стефанішина.

Вона також нагадала, що при розробці цих документів було проведено десяткиконсультацій з представниками національних меншин (спільнот) і залученіексперти Ради Європи, Європейської Комісії.

**Читайте також:** [ Підхід у законі про деолігархізацію має каральнийхарактер — висновок **Венеційсько** ї комісії](https://www.ukrinform.ua/rubric-polytics/3722340-pidhid-u-zakoni-pro-deoligarhizaciu-mae-karalnij-harakter-visnovok-venecijskoi-komisii.html)

Як повідомляв Укрінформ, [ Венеційська комісія 13 червня оприлюднила](https://www.ukrinform.ua/rubric-polytics/3722213-venecijska-komisia-opriludnila-rekomendacii-sodo-ukrainskogo-zakonu-pro-nacmensini.html) висновкищодо закону "Про національні меншини (спільноти)", у якому рекомендувалаУкраїні переглянути деякі положення цього євроінтеграційного закону, а такожщодо Закону України "Про запобігання загрозам національній безпеці, пов'язаниміз надмірним впливом осіб, які мають значну економічну або політичну вагу всуспільному житті (олігархів)» з рекомендацією [ відтермінувати йогоімплементацію ](https://www.ukrinform.ua/rubric-polytics/3720619-venecijska-komisia-rekomendue-ukraini-pocekati-z-implementacieu-zakonu-pro-oligarhiv-do-kinca-vijni.html) через війну.

Source: [https://www.ukrinform.ua/rubric-polytics/3724091-ukraina-pracue-nad-citkim-bacennam-implementacii-visnovkiv-venecijskoi-komisii.html](https://www.ukrinform.ua/rubric-polytics/3724091-ukraina-pracue-nad-citkim-bacennam-implementacii-visnovkiv-venecijskoi-komisii.html)