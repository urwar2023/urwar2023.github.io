# У Чернівцях відбулася українська прем’єра фільму «Я, Ніна» 

Authors: Ukrinform (Person)

Publisher: Укринформ (Organization)

Published Time: 2023-06-17T10:51:00+03:00

Modified Time: 2023-06-17T10:51:00+03:00

Description: У Чернівцях відбулася українська прем’єра фільму «Я, Ніна» режисерки Марисі Нікітюк. Цим показом офіційно відкрили кінофестиваль «Миколайчук OPEN». — Укрінформ.

Images: ['[630_360_16869...](https://static.ukrinform.com/photos/2023_06/thumb_files/630_360_1686988164-933.jpg)', '[1686988165-22...](https://static.ukrinform.com/photos/2023_06/1686988165-228.jpg)']

Tags: ['Іван Миколайчук', 'Кіно', 'Чернівці', 'Кінофестиваль']

Type: Article

<!--METADATA-->

![](../Images/2023-06-17T10-51-00-03-00/630_360_1686988164-933.jpg) УЧернівцях відбулася українська прем’єра фільму «Я, Ніна» режисерки МарисіНікітюк. Цим показом офіційно відкрили кінофестиваль «Миколайчук OPEN».

Про це повідомляє кореспондент Укрінформу.

![](../Images/2023-06-17T10-51-00-03-00/1686988165-228.jpg)

У фільмі розповідається про життя відомої телезірки, яка захворіла на рак інамагається боротися із цією смертельною недугою. Кіно зняте за мотивамиособистої історії відомої телеведучої Яніни Соколової.

![](../Images/2023-06-17T10-51-00-03-00/1686988165-228.jpg)

Вперше представити українській публіці свій фільм до Чернівців накінофестиваль приїхали його творці – режисерка Марися Нікітюк, продюсеркиЯніна Соколова і Юлія Сінькевич та виконавці головних ролей Ксенія Хижняк,Олексій Тритенко, Макс Панченко і Лілія Нестеренко.

**Читайте також:** [ « **Мавка** » зібрала в українському прокаті вже понад₴150 мільйонів ](https://www.ukrinform.ua/rubric-culture/3722347-mavka-zibrala-v-ukrainskomu-prokati-vze-ponad-150-miljoniv.html)

«Ми шалено раді, що ця мить настала у житті нашого фільму. Це дуже правильнаісторія з огляду на той час, у якому ми зараз живемо. Це історія про боротьбу,про силу, волю, про кохання, розпач і зрештою про перемогу над самим собою. Мивкладали у цю історію те, що варто жити, що б не сталося, кожний день якостанній, вірити і любити та бути впевненим, що добро переможе», – сказалаЯніна Соколова перед показом фільму.

Режисерка фільму Марися Нікітюк зізналася, що зараз, під час війни, показана устрічці історія для неї набула трохи іншого змісту, ніж це було на початкузйомок.

«Ми уже були на завершальному етапі, залишалися лише візуальні ефекти, колипочалося 24 лютого. На досить тривалий час я і не думала, що ми цей фільмзавершимо і будемо його показувати. Був такий період невідомості і відчуттянепотрібності як митця. Адже кіно не зупиняє кулі і насильство. Але пізнішеприйшло розуміння, що мистецтво потрібне. Це також фронт, може навіть останнялінія оборони, яка іде після тилу. Бо навіть якщо ми усі помремо, то знятийфільм чи написана поезія залишаться. Тому я дуже радію з того, що все-таки миможемо презентувати сьогодні наш фільм українським глядачам», – зазначиларежисерка.

**Читайте також:** [ За мотивами мультфільму « **Мавка** . Лісова пісня»планують зняти серіал ](https://www.ukrinform.ua/rubric-culture/3723936-za-motivami-multfilmu-mavka-lisova-pisna-planuut-znati-serial.html)

За словами творців фільму, світова прем’єра його відбулася на Талліннськомуміжнародному кінофестивалі «Темні ночі» у 2022 році. Напередодні ж [ кіно](https://www.ukrinform.ua/tag-kino) вперше представили українській публіці, ау широкий прокат стрічка вийде вже цієї осені.

Як повідомлялося, у Чернівцях із 15 по 20 червня проходить фестивальглядацького кіно “Миколайчук OPEN”. На ньому [ покажуть вісім українськихпрем'єр ](https://www.ukrinform.ua/rubric-culture/3718673-na-kinofestivali-mikolajcuk-open-u-cernivcah-pokazut-visim-ukrainskih-premer.html) .

Source: [https://www.ukrinform.ua/rubric-culture/3724105-u-cernivcah-vidbulasa-ukrainska-premera-filmu-a-nina.html](https://www.ukrinform.ua/rubric-culture/3724105-u-cernivcah-vidbulasa-ukrainska-premera-filmu-a-nina.html)