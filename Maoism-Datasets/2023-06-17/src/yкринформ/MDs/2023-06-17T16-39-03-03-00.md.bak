# На Донеччині влада сприятиме діяльності ПЦУ – начальник ОВА

Authors: Ukrinform (Person)

Publisher: Укринформ (Organization)

Published Time: 2023-06-17T16:39:03+03:00

Modified Time: 2023-06-17T16:39:03+03:00

Description: На Донеччині влада буде сприяти діяльності Православної церкви України на території області. Святогірська Лавра юридично ще не перейшла до ПЦУ, але процес триває. — Укрінформ.

Images: ['[630_360_15414...](https://static.ukrinform.com/photos/2018_11/thumb_files/630_360_1541429356-985.jpg)']

Tags: ['Донеччина', 'Кириленко', 'Релігія', 'Православна церква України']

Type: Article

<!--METADATA-->

![](../Images/2023-06-17T16-39-03-03-00/630_360_1541429356-985.jpg) НаДонеччині влада буде сприяти діяльності Православної церкви України натериторії області. Святогірська Лавра юридично ще не перейшла до ПЦУ, алепроцес триває.

Про це начальник Донецької обласної військової адміністрації Павло Кириленкозаявив в [ інтерв'ю Укрінформу ](http://www.ukrinform.ua/rubric-regions/3724163-pavlo-kirilenko-kerivnik-doneckoi-oblasnoi-vijskovoi-administracii.html) .

«Ми будемо сприяти розгортанню Православної церкви України на територіїобласті, виділяти земельні ділянки, відновлювати можливості проведеннябогослужінь», - сказав очільник області.

Він підкреслив, що жителі Донеччини повинні розуміти, що несе з собоюМосковський патріархат.

«Ми повинні розуміти, яке лихо несе Московський патріархат з йогосвященнослужителями, які точно не є в повному розумінні цього словасвященнослужителями, через яких людина може прийти зі своїми тяготами,проблемами і звертатися до Бога», - сказав Кириленко.

Він пояснив, що наразі є багато прикладів, коли були явні факти підтвердженняспівпраці священнослужителів церков Московського патріархату зі спецслужбамиРосійської Федерації.

Керівник ОВА нагадав, що перед Великоднем митрополит Донецький іМаріупольський Православної церкви України отець Сергій приїжджав і проводивпо всій території області, особливо в деокупованих громадах, богослужіння,навіть на лінії фронту. Також роздавав паски і гуманітарну допомогу, і місцевата обласна влада максимально цьому сприяла.

За словами Кириленка, Святогірська Лавра, яка знаходиться на територіїДонеччини, юридично ще не перейшла до ПЦУ, але це складний процес, якийтриває.

«Юридично (Святогірська Лавра – ред.) ще не перейшла (до ПЦУ – ред.). Є зюридичної точки зору різниця в оформленні документів і права власності уСвятогірській лаврі. Якщо порівнювати, наприклад, з Києво-Печерською лаврою,то за моєю інформацією, добровільно переходити священнослужителі СвятогірськоїЛаври не збираються. Усі необхідні документи до Мінкульту і правоохороннихорганів ми надали», - сказав Кириленко.

**Читайте також:** [ На Донеччині почали реставрувати Святогірську лавру, якупошкодили війська рф ](https://www.ukrinform.ua/rubric-regions/3639836-na-doneccini-pocali-restavruvati-svatogirsku-lavru-aku-poskodili-vijska-rf.html)

Він зазначив, що передача майнових комплексів, яка проходила, коли Донеччинуще очолював Янукович, була юридично складним процесом.

«Вважаю, що повинно все бути зроблено за законом, по честі і совісті. Цейцерковний процес переходу тривалий, ним займаються. Ми в повній комунікації зпрофільним міністерством, і все, що необхідно, звичайно, ми дамо і будемосприяти цьому», - підсумував керівник ОВА.

Як повідомлялося, у березні 2022 року на розгляд Верховної Ради внесли проєктЗакону України № 7204 «Про заборону Московського патріархату на територіїУкраїни», який народні депутати тоді відхилили.

Уряд в січні вніс у Верховну Раду [ законопроєкт № 8371](http://w1.c1.rada.gov.ua/pls/zweb2/webproc4_1?pf3511=75491) про заборонудіяльності в Україні релігійних організацій, якими керують в Росії.

Цей законопроєкт унеможливлює діяльність в Україні релігійних організацій,керівний центр яких перебуває за межами України в державі, що здійснює збройнуагресію.

**Читайте також:** [ У звільненому Благодатному ворог зруйнував 80% будинків –**Кириленко** ](https://www.ukrinform.ua/rubric-ato/3722895-u-zvilnenomu-blagodatnomu-vorog-zrujnuvav-80-budinkiv-kirilenko.html)

В УПЦ МП раніше переконували, що вони не мають юридичних зв'язків ізросійською церквою. Але в [ Держетнополітики ](http://dess.gov.ua/vysnovok-relihiieznavchoi-ekspertyzy-statutu-pro-upravlinnia-ukrainskoi-pravoslavnoi-tserkvy/) у лютому пояснили, що УПЦ МП не є незалежною в управлінні відРосійської православної церкви. Православне канонічне право не оперує такимпоняттям, як «незалежна і самостійна у своєму управлінні».

Source: [https://www.ukrinform.ua/rubric-regions/3724214-na-doneccini-vlada-spriatime-dialnosti-pcu-nacalnik-ova.html](https://www.ukrinform.ua/rubric-regions/3724214-na-doneccini-vlada-spriatime-dialnosti-pcu-nacalnik-ova.html)