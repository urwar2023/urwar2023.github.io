# Ворог зосереджує зусилля на чотирьох напрямках - за добу 22 зіткнення

Authors: Ukrinform (Person)

Publisher: Укринформ (Organization)

Published Time: 2023-06-17T19:24:00+03:00

Modified Time: 2023-06-17T19:24:00+03:00

Description: Основні зусилля ворог і далі зосереджує на Лиманському, Бахмутському, Авдіївському та Мар’їнському напрямках, де тривають важкі бої. За добу там відбулися 22 бойові зіткнення. — Укрінформ.

Images: ['[630_360_16863...](https://static.ukrinform.com/photos/2023_06/thumb_files/630_360_1686368008-969.jpg)']

Tags: ['Генштаб', 'ЗСУ', 'Війна з Росією', '#stoprussia']

Type: Article

<!--METADATA-->

![](../Images/2023-06-17T19-24-00-03-00/630_360_1686368008-969.jpg) Основнізусилля ворог і далі зосереджує на Лиманському, Бахмутському, Авдіївському таМар’їнському напрямках, де тривають важкі бої. За добу там відбулися 22 бойовізіткнення.

Як передає Укрінформ, про це Генеральний штаб Збройних сил України повідомив у[ Фейсбуці](https://www.facebook.com/GeneralStaff.ua/posts/pfbid031DWUcLJgZPAcsjmqBR9YjjQ1gqpfgA6vJ29F9aB2GEimmCRRe7LzYani2xwjRaqWl), оприлюднивши оперативну інформацію станом на 18:00 суботи, 17 червня.

"Основні зусилля, за даними Генштабу, ворог продовжує зосереджувати на**Лиманському** , **Бахмутському** , **Авдіївському** і **Мар’їнському**напрямках. На згаданих ділянках фронту тривають важкі бої, протягом доби тамсталися 22 бойові зіткнення", - йдеться у повідомленні.

Загалом протягом доби російські війська здійснили 37 авіаційних ударів і 19обстрілів з реактивних систем залпового вогню.

У Генштабі наголошують: імовірність здійснення Росією ракетних й авіаційнихударів по всій території України залишається високою.

Українська авіація загалом за добу завдала дев'ять ударів по районахзосередження особового складу загарбників. Підрозділи ракетних військ йартилерії ЗСУ зі свого боку уразили два ворожі пункти управління, два складибоєприпасів й один артилерійський підрозділ на вогневій позиції.

**Читайте також:** [ Україна перехоплює ініціативу на полі бою, але потрібназброя дальністю до 200 км - Міноборони ](https://www.ukrinform.ua/rubric-ato/3724080-ukraina-perehoplue-iniciativu-na-poli-bou-ale-potribna-zbroa-dalnistu-do-200-km-minoboroni.html)

Також [ Силами оборони ](https://www.ukrinform.ua/tag-zsu) знищений черговийзенітно-ракетний комплекс росіян.

На **Волинському** та **Поліському** напрямках оперативна обстановка суттєвихзмін не зазнала. Ознаки формування наступальних угруповань не виявлені. Набілоруських полігонах тривають заходи бойової підготовки й злагодженняпідрозділів Збройних сил Російської Федерації перед їх відправкою в райониведення бойових дій на території України.

На **Сіверському** і **Слобожанському** напрямках Росія зберігає військовуприсутність у прикордонних з Україною районах. По Янжулівці Чернігівськоїобласті ворог завдав авіаційного удару.

Мінометних й артилерійських обстрілів від росіян зазнали Янжулівка,Костобобрів і Грем'яч Чернігівської області, Чуйківка, Бачівськ, Сваркове,Атинське, Старикове, Бояро-Лежачі, Старі Вирки, Соснівка, Іскристівщина,Волфине, Басівка, Миропілля, Степок, Краснопілля, Новодмитрівка, ВеликаПисарівка й Пономаренки Сумської області.

**Читайте також:** [ **Данія** готова передати винищувачі F-16 Україні -міністр оборони ](https://www.ukrinform.ua/rubric-ato/3724238-dania-gotova-peredati-vinisuvaci-f16-ukraini-ministr-oboroni.html)

Під удари ворожих мінометів й артилерії потрапили також Гур'їв Козачок, Уди,Червона Зоря, Козача Лопань, Стрілеча, Стариця, Огірцеве, Плетенівка,Вовчанські Хутори, Покаляне, Охрімівка, Кругле, Бударки, Землянки, Лошакове,Потихонове і Комісарове Харківської області.

На **Куп’янському** напрямку війська РФ проводили наступальні дії в напрямкуБерестового Харківської області та Новоселівського Луганської області, однакуспіху не мали. З артилерії і мінометів загарбники обстріляли Фиголівку,Дворічну, Западне, Кам'янку та Кислівку Харківської області, а такожНовоселівське.

На **Лиманському** напрямку російська армія проводила наступальні дії внапрямку Білогорівки Луганської області, однак успіху не мала. Артилерійськихударів ворог завдав по Стельмахівці, Невському і Білогорівці Луганськоїобласті, Торському, Верхньокам’янському, Роздолівці, Спірному й СеребрянціДонецької області.

На **Бахмутському** напрямку від ударів російської артилерії постраждалирайони Оріхово-Василівки, Богданівки, Хромового, Часового Яру, Іванівського,Озарянівки, Білої Гори, Костянтинівки та Південного Донецької області.

**Читайте також:** [ Бельгія передасть Україні танки Leopard табронетранспортери М113 ](https://www.ukrinform.ua/rubric-ato/3724026-belgia-peredast-ukraini-tanki-leopard-ta-bronetransporteri-m113.html)

На **Авдіївському** напрямку росіяни вели безуспішні наступальні дії в районахСтепового та Авдіївки. У районах Авдіївки і Сухої Балки ворог бив із авіації,з артилерії обстріляв Степове, Тоненьке, Первомайське, Авдіївку, Веселе таКарлівку Донецької області.

На **Мар’їнському напрямку** Сили оборони відбили всі атаки загарбників урайоні Мар’їнки. Водночас артилерійських обстрілів від росіян зазналиКрасногорівка, Георгіївка, Мар’їнка, Побєда, Максимільянівка і КостянтинівкаДонецької області. Біля Красногорівки ворог ударив також з авіації.

На **Шахтарському** напрямку війська РФ проводили наступальні дії в напрямкахНовомихайлівки та Водяного Донецької області, однак успіху не мали.

Авіаційних ударів загарбники завдали по районах Золотої Ниви і Благодатного,обстріляли Шахтарське, Пречистівку, Новомихайлівку, Вугледар, Сторожеве,Новосілку й Новопіль Донецької області.

**Читайте також:** [ Багато країн НАТО готові збільшити внески на оборону, абиозброювати Україну - Остін ](https://www.ukrinform.ua/rubric-ato/3723896-bagato-krain-nato-gotovi-zbilsiti-vneski-na-oboronu-abi-ozbrouvati-ukrainu-ostin.html)

На **Запорізькому** і **Херсонському** напрямках російська армія продовжуєвести оборонні дії. У районах Малої Токмачки Запорізької області та КозацькогоХерсонської області ворог бив із авіації.

Від ударів російської артилерії потерпали Ольгівське, Гуляйполе, Залізничне,Гуляйпільське, Новодарівка, Левадне, Малинівка, Червоне, Новоандріївка,Степове, Лобкове, Степногірськ, Кам’янське Запорізької області й НікопольДніпропетровської області.

Артилерійських обстрілів від росіян зазнали також Михайлівка, Новодмитрівка,Червноий Маяк, Шляхове, Берислав, Веселе, Козацьке, Миколаївка, Бургунка,Ольгівка, Тягинка, Новотягинка, Понятівка, Садове, Молодіжне, Антонівка,Херсон, Чорнобаївка, Ромашкове, Дніпровське, Берегове, Велетенське, Кізомис,Софіївка Херсонської області й Очаків Миколаївської області.

Як повідомляв Укрінформ, командувач оперативно-стратегічного угрупованнявійськ "Таврія" генерал Олександр Тарнавський заявив про [](https://www.ukrinform.ua/rubric-ato/3724144-zsu-maut-uspihi-u-prosuvanni-na-tavrijskomu-napramku-tarnavskij.html) [ успіхи ЗСУ](https://www.ukrinform.ua/rubric-ato/3724144-zsu-maut-uspihi-u-prosuvanni-na-tavrijskomu-napramku-tarnavskij.html) [ ](https://www.ukrinform.ua/rubric-ato/3724144-zsu-maut-uspihi-u-prosuvanni-na-tavrijskomu-napramku-tarnavskij.html) у просуванні на Таврійському напрямку.

Source: [https://www.ukrinform.ua/rubric-ato/3724266-rosiani-zoseredzuut-zusilla-na-cotiroh-napramkah-za-dobu-22-bojovi-zitknenna.html](https://www.ukrinform.ua/rubric-ato/3724266-rosiani-zoseredzuut-zusilla-na-cotiroh-napramkah-za-dobu-22-bojovi-zitknenna.html)