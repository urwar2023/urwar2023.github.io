# МКІП підтвердило затоплення музею Поліни Райко на Херсонщині 

Authors: Ukrinform (Person)

Publisher: Укринформ (Organization)

Published Time: 2023-06-17T20:44:00+03:00

Modified Time: 2023-06-17T20:44:00+03:00

Description: Підтвердилася інформація про руйнування в тимчасово захоплених Олешках Херсонської області будинку-музею української художниці Поліни Райко, який затопило внаслідок підриву російськими військами Каховської ГЕС. — Укрінформ.

Images: ['[630_360_16870...](https://static.ukrinform.com/photos/2023_06/thumb_files/630_360_1687023405-617.jpg)']

Tags: ['Херсонщина', 'Музей', 'Каховська ГЕС', 'МКІП ', 'Художниця', 'Підтоплення']

Type: Article

<!--METADATA-->

![](../Images/2023-06-17T20-44-00-03-00/630_360_1687023405-617.jpg)Підтвердилася інформація про руйнування в тимчасово захоплених ОлешкахХерсонської області будинку-музею української художниці Поліни Райко, якийзатопило внаслідок підриву російськими військами Каховської ГЕС.

Про це Міністерство культури та інформаційної політики України повідомило у [Телеграмі ](https://t.me/mkipu/6500) , передає Укрінформ.

Як зауважили у МКІП, раніше інформація про ймовірне затоплення будинку вжеширилася мережею. На той час підтвердити її можливості не було, оскільки оселяхудожниці розташована на тимчасово захопленій ворогом території.

"На жаль, інформація про руйнування будинку- [ музею](https://www.ukrinform.ua/tag-muzej) Поліни Райко підтвердилася і вже є першіфото наслідків знищення країною-терористом одного з яскравих прикладівукраїнського мистецства, що несло в собі історію", – зазначили у відомстві.

**Читайте також:** [ Можуть бути десятки мільйонів: **Ткаченко** про збиткикультурної спадщини від підриву Каховської ГЕС](https://www.ukrinform.ua/rubric-culture/3724164-mozut-buti-desatki-miljoniv-tkacenko-pro-zbitki-kulturnoi-spadsini-vid-pidrivu-kahovskoi-ges.html)

У міністерстві нагадали, що на стінах будинку Райко відтворила власнубіографію, зобразивши портрети родини, а також улюблену символіку та птахіврізних форм, кольорів і видів.

"Значення таких унікальних місць – ще одна демонстрація того, як росіянамагається знищити українську культуру та історію", – підкреслили у МКІП.

Як повідомляв Укрінформ, через підрив росіянами греблі Каховської ГЕС уХерсонській і Миколаївський областях [ до ](https://www.ukrinform.ua/rubric-culture/3723879-tkacenko-cerez-pidriv-kahovskoi-ges-u-zoni-riziku-147-zakladiv-kulturi-ta-misteckoi-osviti.html) [](https://www.ukrinform.ua/rubric-culture/3723879-tkacenko-cerez-pidriv-kahovskoi-ges-u-zoni-riziku-147-zakladiv-kulturi-ta-misteckoi-osviti.html) [зони ризику потрапили 147 закладів культури ](https://www.ukrinform.ua/rubric-culture/3723879-tkacenko-cerez-pidriv-kahovskoi-ges-u-zoni-riziku-147-zakladiv-kulturi-ta-misteckoi-osviti.html) та мистецької освіти.

_Фото: МКІП, Facebook_

Source: [https://www.ukrinform.ua/rubric-culture/3724289-mkip-pidtverdilo-zatoplenna-muzeu-polini-rajko-na-hersonsini.html](https://www.ukrinform.ua/rubric-culture/3724289-mkip-pidtverdilo-zatoplenna-muzeu-polini-rajko-na-hersonsini.html)