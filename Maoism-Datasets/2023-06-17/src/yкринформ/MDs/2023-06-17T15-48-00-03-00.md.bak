# У Дніпрі в межах Запоріжжя не зафіксували змін хімічного складу води 

Authors: Ukrinform (Person)

Publisher: Укринформ (Organization)

Published Time: 2023-06-17T15:48:00+03:00

Modified Time: 2023-06-17T15:48:00+03:00

Description: У річці Дніпро в межах Запоріжжя не зафіксовано змін хімічного складу води, натомість за межами Херсона виявлено перевищення гранично допустимих концентрацій забруднюючих речовин. — Укрінформ.

Images: ['[630_360_15664...](https://static.ukrinform.com/photos/2019_08/thumb_files/630_360_1566482385-591.jpg)']

Tags: ['Дніпро', 'Ріка', 'Теракт', 'Вода', 'Каховська ГЕС', 'Запоріжжя']

Type: Article

<!--METADATA-->

![](../Images/2023-06-17T15-48-00-03-00/630_360_1566482385-591.jpg) У річціДніпро в межах Запоріжжя не зафіксовано змін хімічного складу води, натомістьза межами Херсона виявлено перевищення гранично допустимих концентраційзабруднюючих речовин.

Про це повідомляє [ пресслужба ](https://mepr.gov.ua/sluzhby-mindovkillya-prodovzhuyut-zdijsnyuvaty-monitoryng-yakosti-vody-u-zoni-nadzvychajnoyi-sytuatsiyi-cherez-pidryv-kahovskoyi-ges/?fbclid=IwAR0z0PSRSNK60uw6vc_X9MfcCL2-LeSMOIOXmRoYph1I2BkNL1hwPxPwR-g)Міндовкілля, передає Укрінформ.

Як зазначається, фахівці Державної екологічної інспекції, Держводагентства тамобільних лабораторій щодня досліджують воду за 10-15 хімічними та фізико-хімічними базовими показниками: хлориди, мінералізація, кольоровість,жорсткість, лужність; нафтопродукти, розчинений кисень тощо.

"У річці Дніпро в межах міста Запоріжжя не зафіксовано змін хімічного складу [води ](https://www.ukrinform.ua/tag-voda) , а от за межами міста Херсонвиявлено перевищення гранично допустимих концентрацій забруднюючих речовин,зокрема в 1,6 раза завислих речовин та 1,8 раза заліза загального. ПеревищеньГДК нафтопродуктів не виявлено. Розчинений кисень складає 5,8 мг/дм3, принормі не менше 4,00 мг/дм3", - йдеться у повідомленні.

**Читайте також:** [ В Одесі виявили **холеро** подібний вібріон у морськійводі ](https://www.ukrinform.ua/rubric-regions/3723704-v-odesi-viavili-holeropodibnij-vibrion-u-morskij-vodi.html)

За результатами лабораторних досліджень у воді річки Інгулець виявленіперевищення гранично допустимих концентрацій забруднюючих речовин, зокрема в1,2 раза нітритів, в 1,5 раза хлоридів і завислих речовин та в 1,8 раза залізазагального. Крім того, спостерігається зниження показника розчиненого кисню.

У Дніпро-Бузькому лимані хімічний склад води у межах норми, не зафіксованожодних відхилень.

У Чорному морі продовжують фіксувати тимчасове зниження солоності води.

**Читайте також:** [ Жителів Херсонщини просять не прибирати самостійнозагиблу худобу з акваторії річки ](https://www.ukrinform.ua/rubric-regions/3721715-ziteliv-hersonsini-prosat-ne-pribirati-samostijno-zagiblu-hudobu-z-akvatorii-ricki.html)

Як повідомлялося, вночі 6 червня російська армія [ підірвала греблю КаховськоїГЕС ](https://www.ukrinform.ua/rubric-ato/3718751-rosijski-zagarbniki-pidirvali-kahovsku-ges-ok-pivden.html) .

Орієнтовна сума збитків довкіллю вже перевищує 55 млрд гривень.

_Фото: Wikipedia_

Source: [https://www.ukrinform.ua/rubric-regions/3724197-u-dnipri-v-mezah-zaporizza-ne-zafiksuvali-zmin-himicnogo-skladu-vodi.html](https://www.ukrinform.ua/rubric-regions/3724197-u-dnipri-v-mezah-zaporizza-ne-zafiksuvali-zmin-himicnogo-skladu-vodi.html)