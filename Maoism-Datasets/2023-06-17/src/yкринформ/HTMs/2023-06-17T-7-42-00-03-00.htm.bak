<h1>На заході Берліна відкрили нове душпастирство УГКЦ</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-06-17T-7:42:00+03:00</p>
<p>Modified Time: 2023-06-17T19:42:00+03:00</p>
<p>Description: У Церкві Благовіщення, костелі колишнього монастиря «рожевих сестер» у західному районі Берліна Вестенд, місцеві греко-католики відтепер о 9:00 щонеділі служитимуть Божественну літургію.  — Укрінформ.</p>
<p>Images: ['<a href="https://static.ukrinform.com/photos/2023_06/thumb_files/630_360_1687020089-571.jpeg">630_360_16870...</a>']</p>
<p>Tags: ['Берлін', 'Церква', 'Діаспора', 'Німеччина', 'УГКЦ']</p>
<p>Type: Article</p>
<!--METADATA-->

<p><img alt="" src="../Images/2023-06-17T-7-42-00-03-00/630_360_1687020089-571.jpeg" /> У ЦерквіБлаговіщення, костелі колишнього монастиря «рожевих сестер» у західному районіБерліна Вестенд, місцеві греко-католики відтепер о 9:00 щонеділі служитимутьБожественну літургію.</p>
<p>Як передає Укрінформ, про це у <a href="https://ukrainische-kirche.eu/news/vidkryttya-novogo-ukraynskogo-greko-katolytskogo-dushpastyrstva-u-zahidnomu-berlini-380/"> Фейсбуці </a> повідомив Апостольський екзархатУкраїнської греко-католицької церкви в Німеччині та країнах Скандинавії.</p>
<p><img alt="" src="../Images/2023-06-17T-7-42-00-03-00/1687020107-868.jpg" /></p>
<p>В Апостольському екзархаті розповіли, що ще донедавна цей католицький монашийчин сестер служебниць Святого Духа був активним у Берліні, але в січні 2022року монахині через брак нових покликань і похилий вік більшості з них змушенібули, на жаль, замкнути і залишити свою обитель після 86 років безперестанноїмолитви та адорації Пресвятої Євхаристії у цьому храмі.</p>
<p>Приміщення монастиря після його закриття було передано Ватиканом удовготривалу оренду приватній школі, яку провадить вже у третьому поколінніродина фон Шеле (Schele Schule).</p>
<p>Нові власники після 24 лютого 2022 року прийняли під свою опіку і дали дах надголовою понад 60-тьом нашим жінкам з дітьми, котрі втекли від війни в Україніі ще дотепер мешкають у приміщенні монастиря. Двері приватної школи, котраневдовзі прийме нових учнів є відчиненими також і для багатьох українськихдітей.</p>
<p><img alt="" src="../Images/2023-06-17T-7-42-00-03-00/1687020107-402.jpeg" /></p>
<p>«Нові орендарі хочуть зберегти сакральний характер храму як місця молитви,уділення Святих Тайн та присутності Божої. На їхнє запрошення та з дозволуцерковної влади тут будуть відбуватись регулярні щонедільні Служби Божіукраїнською мовою у візантійському обряді», – йдеться в повідомленні.</p>
<p>Апостольський екзархат запрошує всіх охочих до спільної недільної молитви уцьому місці та просимо Духа Святого, щоб допоміг кожному знайти дорогу доцього храму, зустріти тут Христа і поєднатися з Ним.</p>
<p><img alt="" src="../Images/2023-06-17T-7-42-00-03-00/1687020106-902.jpeg" /></p>
<p>Адреса храму: Bayernallee 31, 14052 Berlin.</p>
<p>Як повідомляв Укрінформ, в Угорщині <a href="https://www.ukrinform.ua/rubric-diaspora/3714421-v-ugorsini-stvorili-novu-gromadu-ukrainskoi-grekokatolickoi-cerkvi.html"> створили</a> нову громаду Українськоїгреко-католицької церкви.</p>
<p><em>Фото: Апостольський екзархат Української греко-католицької церкви в Німеччиніта країнах Скандинавії / Фейсбук</em></p>
<p>Source: <a href="https://www.ukrinform.ua/rubric-diaspora/3724272-na-zahodi-berlina-vidkrili-nove-duspastirstvo-ugkc.html">https://www.ukrinform.ua/rubric-diaspora/3724272-na-zahodi-berlina-vidkrili-nove-duspastirstvo-ugkc.html</a></p>