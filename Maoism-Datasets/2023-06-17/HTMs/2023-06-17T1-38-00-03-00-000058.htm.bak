<html>
<head><style>img{height: auto; width: auto\9; width:100%;}</style></head>
<body>
<h1>Ердоган і фон дер Ляєн обговорили перспективи членства Туреччини в ЄС</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-06-17T1:38:00+03:00</p>
<p>Modified Time: 2023-06-17T20:38:00+03:00</p>
<p>Description: Підтримка перспективи повноцінного членства Туреччини в ЄС сприятиме відкриттю нових горизонтів у відносинах між Анкарою і Брюсселем. — Укрінформ.</p>
<p>Images: ['<a href="https://static.ukrinform.com/photos/2022_08/thumb_files/630_360_1660844699-886.jpg">630_360_16608...</a>']</p>
<p>Tags: ['Ердоган', 'Євросоюз', 'Туреччина', 'Фон дер Ляєн']</p>
<p>Type: Article</p>
<!--METADATA-->

<p><img alt="" src="../Images/yкринформ/2023-06-17T1-38-00-03-00/630_360_1660844699-886.jpg" /> Підтримкаперспективи повноцінного членства Туреччини в ЄС сприятиме відкриттю новихгоризонтів у відносинах між Анкарою і Брюсселем.</p>
<p>Про це заявив президент Туреччини Реджеп Тайїп Ердоган у телефонній розмові зголовою Єврокомісії Урсулою фон дер Ляєн, повідомляє Укрінформ із посиланнямна Директорат з комунікацій адміністрації президента Туреччини.</p>
<p>Співрозмовники обговорили питання відносин між <a href="https://www.ukrinform.ua/tag-tureccina"> Туреччиною</a> та ЄС. Фон дер Ляєн привіталаЕрдогана з переобранням на посаду президента.</p>
<p>«Шлях до успішної боротьби з викликами, які постають на регіональному рівні,полягає у зміцненні співпраці між Європейським Союзом і Туреччиною», - сказавтурецький лідер.</p>
<p>За його словами, справедливе ставлення до Туреччини та підтримка перспективиповного членства сприятимуть відкриттю нових горизонтів у відносинах.</p>
<p><strong>Читайте також:</strong> <a href="https://www.ukrinform.ua/rubric-world/3723453-posla-svejcarii-v-ankari-viklikali-do-mzs-cerez-antitureckij-protestu-u-curihu.html"> Посла Швейцарії в Анкарі викликали до МЗС черезантитурецький протест у Цюріху </a></p>
<p>Як повідомлялося, Туреччина є кандидатом на вступ до ЄС з 1999 року.Переговори, які розпочалися у 2005 році, були зупинені у 2016-му черезполітичні розбіжності та критику з боку Брюсселя щодо порушення в Туреччиніправ людини та принципів демократії.</p>
<p>Напруженість у відносинах Туреччини з Європейським Союзом посилилася внаслідоктривалої суперечки навколо Кіпру, а також розподілу шельфу й територіальнихвод навколо Кіпру та Греції.</p>
<p>Source: <a href="https://www.ukrinform.ua/rubric-world/3724287-erdogan-i-fon-der-laen-obgovorili-perspektivi-clenstva-tureccini-v-es.html">https://www.ukrinform.ua/rubric-world/3724287-erdogan-i-fon-der-laen-obgovorili-perspektivi-clenstva-tureccini-v-es.html</a></p>
</body>
</html>