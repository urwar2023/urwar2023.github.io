<html>
<head><style>img{height: auto; width: auto\9; width:100%;}</style></head>
<body>
<h1>ЄС засудив намір Росії провести «вибори» на тимчасово окупованій території України</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-06-17T17:04:00+03:00</p>
<p>Modified Time: 2023-06-17T17:04:00+03:00</p>
<p>Description: Європейський Союз рішуче засуджує намір Росії провести у вересні «вибори» на тимчасово окупованій території України і наголошує, що всі причетні до цього особи, включаючи політичне керівництво РФ, нестимуть відповідальність. — Укрінформ.</p>
<p>Images: ['<a href="https://static.ukrinform.com/photos/2020_04/thumb_files/630_360_1588174487-194.jpg">630_360_15881...</a>']</p>
<p>Tags: ['Євросоюз', 'Окупація', 'Вибори', 'Війна з Росією']</p>
<p>Type: Article</p>
<!--METADATA-->

<p><img alt="" src="../Images/yкринформ/2023-06-17T17-04-00-03-00/630_360_1588174487-194.jpg" />Європейський Союз рішуче засуджує намір Росії провести у вересні «вибори» натимчасово окупованій території України і наголошує, що всі причетні до цьогоособи, включаючи політичне керівництво РФ, нестимуть відповідальність.</p>
<p>Про це йдеться у <a href="https://www.eeas.europa.eu/eeas/russia-statement-spokesperson-intentions-hold-%E2%80%9Celections%E2%80%9D-occupied-territories-ukraine_en?channel=eeas_press_alerts&amp;date=2023-06-17&amp;newsid=0&amp;langid=en&amp;source=mail"> заяві речника ЄС </a>, передає Укрінформ.</p>
<p>«Цього тижня Центральна виборча комісія Росії вирішила провести « <a href="https://www.ukrinform.ua/tag-vibori"> вибори</a> » у вересні на територіях України, якітимчасово перебувають під окупацією Росії. Це ще одна спроба Росії у намаганнінадати легітимності її протиправному військовому контролю та навмисній анексії(частини території) Донецької, Луганської, Запорізької та Херсонської областейУкраїни, а також Автономної республіки Крим та міста Севастополь. Це серйознопорушує Хартію ООН, незалежність, суверенітет на територіальну цілісністьУкраїни», - йдеться у заяві.</p>
<p>Водночас наголошується, що Росія не має жодних правових підстав для подібнихдій на території України.</p>
<p>«Росія, її політичне керівництво та всі, хто залучені до організації цих такзваних виборів, відповідатимуть за наслідки своїх протиправних діянь», -зазначив речник ЄС.</p>
<p><strong>Читайте також:</strong> <a href="https://www.ukrinform.ua/rubric-ato/3715627-putin-uzakoniv-vibori-ta-deportaciu-na-okupovanij-teritorii-ukraini.html"> Путін узаконив «вибори» та депортацію на окупованійтериторії України </a></p>
<p>Він ще раз нагадав, що ЄС непохитний у підтримці України та вимагає від Росіїнегайно, повністю та без жодних умов вивести свої війська з усієї територіїУкраїни в межах її міжнародно визнаних кордонів.</p>
<p>Раніше <a href="https://life.ru/p/1586791"> російські ЗМІ </a> повідомили, що Центральнавиборча комісія РФ «після консультацій з Міноборони та ФСБ» вирішилапризначити вибори на тимчасово окупованих територіях на 10 вересня 2023 року.</p>
<p>Source: <a href="https://www.ukrinform.ua/rubric-polytics/3724226-es-zasudiv-namir-rosii-provesti-vibori-na-timcasovo-okupovanij-teritorii-ukraini.html">https://www.ukrinform.ua/rubric-polytics/3724226-es-zasudiv-namir-rosii-provesti-vibori-na-timcasovo-okupovanij-teritorii-ukraini.html</a></p>
</body>
</html>