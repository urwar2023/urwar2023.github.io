<h1>Президент - про гарантії безпеки для України: До G7 долучилися вже шість держав</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-07-13T6:46:00+03:00</p>
<p>Modified Time: 2023-07-13T22:46:00+03:00</p>
<p>Description: До країн «Великої сімки», із якими Україна вчора погодила гарантії безпеки, приєдналися вже шість держав. — Укрінформ.</p>
<p>Images: ['<a href="https://static.ukrinform.com/photos/2022_10/thumb_files/630_360_1665639091-410.jpeg">630_360_16656...</a>']</p>
<p>Tags: ['Україна', 'Велика сімка', 'Зеленський', 'Війна з Росією', 'Гарантії безпеки']</p>
<p>Type: Article</p>
<!--METADATA-->

<p><img alt="" src="../Images/2023-07-13T6-46-00-03-00/630_360_1665639091-410.jpeg" /> До країн«Великої сімки», із якими Україна вчора погодила гарантії безпеки, приєдналисявже шість держав.</p>
<p>Про це Володимир Зеленський сказав у <a href="https://www.youtube.com/watch?v=A20A-6nuz_Y"> відеозверненні</a> , передає Укрінформ.</p>
<p>_Відео:<a href="https://t.me/OP_UA/9961"> Офіс Президента </a> _</p>
<p><strong>Бажаю здоров’я, шановні українці, українки!</strong></p>
<p>Короткий звіт за цей день.</p>
<p>Перше. Нарада з керівником Служби безпеки України Малюком. Нарада зкерівниками розвідки: ГУР – Буданов, зовнішня розвідка – Литвиненко. Дужеуважно аналізуємо ситуацію – усе, що пов’язане з війною, і все, що важливо длявнутрішньої безпеки.</p>
<p>Друге. Нарада з міжнародниками. Уряд, Офіс. Уже починаємо готуватися донаступного саміту НАТО у Вашингтоні. Зараз на саміті у Вільнюсі ми отрималихороші домовленості для України практично з усіма партнерами. Дуже хорошазустріч була у нас із Президентом Байденом, із його командою: міністр оборониОстін, радник із питань нацбезпеки Салліван.</p>
<p>З усіма у «Великій сімці», встигли зустрітись і з багатьма партнерами в НАТО.Тепер час кожну таку домовленість зробити конкретним результатом. Є в нас РадаУкраїна – НАТО, і цей формат має працювати змістовно. Готуємо пропозиції нашимпартнерам. Є нові домовленості щодо зброї, щодо техніки, щодо авіації, і заразїх конкретизуємо. Обговорили сьогодні й підготовку Кримської платформи.</p>
<p>Дуже вдалу нашу домовленість щодо гарантій безпеки для України на шляху в НАТОпродовжуємо підготовкою договорів з країнами. Двосторонніх договорів. Минулалише доба після Вільнюса, а до семи найбільших демократій світу, із якими мивчора погодили гарантії безпеки, приєдналися вже шість країн. Це Чехія, Данія,Нідерланди, Норвегія, Іспанія та Швеція. Дякую! Впевнений: коло гарантів будезбільшуватися. Україна та Сполучені Штати вестимуть перелік держав, які будутьприєднуватися до нашої спільної з «Великою сімкою» декларації про гарантіїбезпеки на шляху в НАТО.</p>
<p>Протягом часу, який є до Вашингтонського саміту, ми маємо разом із партнерамиопрацювати все, про що говорили у Вільнюсі, а також сформувати нові спільніпозиції, на які Україна та наші воїни однозначно заслуговують.</p>
<p>Говорив сьогодні з Президентом Південно-Африканської Республіки Рамафосою.Жодного дня не втрачаємо уваги до Формули миру та всього того, що потрібно,щоб реалізувати Формулу. Я запросив пана Президента приєднатися до нашоїгуманітарної ініціативи «Зерно з України».</p>
<p>Ми однаково бачимо необхідним продовження Чорноморської зернової ініціативи.Дуже важливо, щоб не було жодних загроз продовольчій безпеці будь-де у світі.І в Росії повинні чітко усвідомлювати, що кожен, хто збільшує загрозу голоду,зокрема в критичних регіонах Африки, тероризує голодом увесь світ, а не когосьодного.</p>
<p>Нещодавно в столиці Данії відбулася зустріч представників президентів ірадників із зовнішньої політики та національної безпеки. Різні держави.Зустріч була присвячена саме Формулі миру та підготовці Глобального самітумиру. Я вдячний, що на зустрічі був представник Південно-АфриканськоїРеспубліки. Вже готуємо й наступну таку зустріч.</p>
<p>І, звичайно, я хочу подякувати кожному нашому воїну, всім українськимзахисникам і захисницям. Цими днями у Вільнюсі, на саміті НАТО, на поляхсаміту НАТО, на всіх зустрічах Україна мала й має найбільшу повагу тапідтримку партнерів за всі роки нашої незалежності. Повага – це завжди похіднавід сміливості, а увага до будь-якої країни – це завжди наслідок наявнихможливостей цієї країни. Україна – в центрі уваги партнерів. Вже не Росія, якдесятиліттями раніше. І коли ми поставимо крапку у цій війні фіксацієюросійського програшу, повага й увага до України будуть назавжди зафіксовані вісторії для всіх наступних поколінь нашого народу. Але це здобувається зараз убоях заради України, у наступах і в обороні.</p>
<p>Я дякую кожному й кожній, хто в бою, на бойових постах і в бойових завданнях!Я дякую всім, хто захищає наше небо і хто рухає вперед наші позиції на землі.Я дякую всім, хто працює, щоб у наших воїнів було все необхідне!</p>
<p><strong>Слава Україні!</strong></p>
<p><em>Фото: ОП</em></p>
<p>Source: <a href="https://www.ukrinform.ua/rubric-polytics/3735574-prezident-pro-garantii-bezpeki-dla-ukraini-do-krain-g7-dolucilisa-vze-sist-derzav.html">https://www.ukrinform.ua/rubric-polytics/3735574-prezident-pro-garantii-bezpeki-dla-ukraini-do-krain-g7-dolucilisa-vze-sist-derzav.html</a></p>