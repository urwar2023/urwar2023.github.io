<h1>Німеччина закликала Пекін до чіткої позиції щодо України та застерегла від передачі зброї РФ</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-07-13T18:36:02+03:00</p>
<p>Modified Time: 2023-07-13T18:36:02+03:00</p>
<p>Description: Федеральний уряд Німеччини на засіданні схвалив першу всеохопну стратегію щодо Китаю, у якій, серед іншого, закликав Пекін до чіткішої позиції щодо російської агресії проти України і застеріг проти передачі зброї РФ. — Укрінформ.</p>
<p>Images: ['<a href="https://static.ukrinform.com/photos/2023_05/thumb_files/630_360_1683814858-971.jpg">630_360_16838...</a>']</p>
<p>Tags: ['Китай', 'Німеччина', 'Україна', 'Росія']</p>
<p>Type: Article</p>
<!--METADATA-->

<p><img alt="" src="../Images/2023-07-13T18-36-02-03-00/630_360_1683814858-971.jpg" />Федеральний уряд Німеччини на засіданні схвалив першу всеохопну стратегію щодоКитаю, у якій, серед іншого, закликав Пекін до чіткішої позиції щодоросійської агресії проти України і застеріг проти передачі зброї РФ.</p>
<p>64-сторінковий документ оприлюднено на сайті МЗС ФРН, деякі з його положеньпрезентувала в Берліні глава відомства Анналена Бербок, передає Укрінформ.</p>
<p>У «зовнішньополітичному» розділі документа, зокрема, йдеться про відносини КНРз РФ, які, особливо після початку повномасштабної російської агресивної війнипроти України, «мають пряме значення для політики безпеки Німеччини».</p>
<p>«Загарбницька війна Росії проти України є фундаментальним порушенням СтатутуООН. Китай непереконливо захищає суверенітет і територіальну цілісністьУкраїни, одночасно підтримуючи антинатовські російські наративи. Мипродовжуємо діалог з Китаєм і закликаємо його чітко позиціонувати себе протиросійської загарбницької війни», –йдеться у документі.</p>
<p>У ньому підкреслюється, що постійні члени Ради Безпеки ООН несуть особливувідповідальність щодо дотримання та захисту Статуту ООН. Німеччина очікує, щоКитай підкріпить свої зобов'язання щодо суверенітету, територіальноїцілісності та принципів Статуту ООН «конкретними діями».</p>
<p>Більш тісна співпраця між Китаєм і Росією у сфері озброєнь, зокрема постачаннякитайської зброї в контексті російської агресії, «мали би безпосередній вплив»на відносини між Китаєм і ЄС та Китаєм і ФРН, попередили в Берліні.</p>
<p>Німецька сторона нагадала в цьому контексті, що в спільній декларації від 4лютого 2022 року Китай і Росія зобов’язалися значно активізувати співпрацю вусіх сферах і засудили перспективу подальшого розширення НАТО, претендуючи нарегіональні сфери впливу у своїх відповідних регіонах.</p>
<p>Також уряд ФРН застеріг Пекін від спроб змінити статус-кво в Тайванськійпротоці, який має центральне значення для миру та стабільності вАзійськотихоокеанському регіоні та далеко за його межами.</p>
<p>Берлін дедалі більше сприймає Китай як «геополітично важливий суб'єктбезпекової політики», поведінка якого також впливає на інтереси безпекиЄвропи, зазначається в документі.</p>
<p>«Для Німеччини Китай залишається партнером, конкурентом, системним суперником…Китай змінився, ось чому ми також повинні змінити спосіб роботи з Китаєм», –заявила під час презентації очільниця зовнішньополітичного відомства.</p>
<p>За її словами, пріоритетом стратегії є так зване «деризикування» – зменшенняризиків, насамперед стосовно економічної безпеки. Політик додала що Німеччинане планує масштабно обмежувати співпрацю з Китаєм.</p>
<p>«Ми хочемо працювати з <a href="https://www.ukrinform.ua/tag-kitaj"> Китаєм </a> , томущо нам потрібен Китай, але Китаю також потрібні ми в Європі», – зазначиладипломатка.</p>
<p>Водночас на основі уроків пандемії та війни в Україні, які продемонструвалихибність залежності від російських енергоносіїв, Німеччина намагатиметьсязменшити залежність від КНР, адже «чим більш різноманітні торговельні ланцюгипоставок, тим більш стійкою» є Німеччина.</p>
<p><strong>Читайте також:</strong> <a href="https://www.ukrinform.ua/rubric-world/3733373-glava-minfinu-ssa-zasteregla-kitaj-vid-dopomogi-rosii-u-vijni.html"> Глава Мінфіну США застерегла <strong>Китай</strong> від допомоги Росіїу війні </a></p>
<p>Переговори щодо нового «компасу дій» стосовно другої економіки світу післяСполучених Штатів і однієї з найсильніших військових держав велися в уряді ФРНфактично від початку його роботи наприкінці 2021 року.</p>
<p>Source: <a href="https://www.ukrinform.ua/rubric-world/3735481-nimeccina-zaklikala-pekin-do-citkoi-pozicii-sodo-ukraini-ta-zasteregla-vid-peredaci-zbroi-rf.html">https://www.ukrinform.ua/rubric-world/3735481-nimeccina-zaklikala-pekin-do-citkoi-pozicii-sodo-ukraini-ta-zasteregla-vid-peredaci-zbroi-rf.html</a></p>