# На Полтавщині відкрили справу через забруднення річки Псел

Authors: Ukrinform (Person)

Publisher: Укринформ (Organization)

Published Time: 2023-07-13T18:37:19+03:00

Modified Time: 2023-07-13T18:37:19+03:00

Description: На Полтавщині відкрили кримінальне провадження щодо забруднення річки Псел, де раніше місцеві жителі помітили масову загибель риби і сморід. — Укрінформ.

Images: ['[630_360_16892...](https://static.ukrinform.com/photos/2023_07/thumb_files/630_360_1689262220-120.jpg)']

Tags: ['Екологія', 'Полтавщина', 'Ріка', 'Забруднення']

Type: Article

<!--METADATA-->

![](../Images/2023-07-13T18-37-19-03-00/630_360_1689262220-120.jpg) НаПолтавщині відкрили кримінальне провадження щодо забруднення річки Псел, дераніше місцеві жителі помітили масову загибель риби і сморід.

Як передає Укрінформ, про це [ повідомила ](https://oblrada-pl.gov.ua/news/profilna-komisiya-oglyanula-beregovu-liniyu-richky-psel-de-zafiksovano-masovu-zagybel-ryby) Полтавська обласна рада.

“Ми отримали повідомлення про відкриття кримінальної справи, є постанова прозалучення наших спеціалістів. Інспектори екоінспекції провели обстеження,взяли проби ґрунтів, води. Три дні була велика злива, потрібно такожвраховувати, що всі аграрії вносять гербіциди, добрива. Це все теж потужнимпотоком води було змите і потрапило у річку”, - зазначив начальник Державноїекологічної інспекції Центрального округу Ігор Горжій.

![](../Images/2023-07-13T18-37-19-03-00/1689262527-899.jpg) _Фото: oblrada-pl.gov.ua_

12-13 липня відбулося виїзне засідання постійної комісії обласної ради зпитань екології та раціонального природокористування.

12 липня на території Омельницької сільської ради учасники засідання оглянулимісця поруч з приміщеннями ТОВ “НВП Глобинський свинокомплекс”, яр, куди,ймовірно, з підприємства потрапили відходи тваринництва, нові накопичувачітовариства та берегову лінію [ річки ](https://www.ukrinform.ua/tag-rika)Псел, де зафіксований мор риби.

**Читайте також:** [ Шмигаль пообіцяв доопрацювати постанову про межі зон,**забруднених** унаслідок аварії на ЧАЕС ](https://www.ukrinform.ua/rubric-regions/3732841-smigal-poobicav-doopracuvati-postanovu-pro-mezi-zon-zabrudnenih-unaslidok-avarii-na-caes.html)

За словами місцевих жителів, після злив 7-9 липня вздовж берегової лінії річкиПсел вони [ помітили масову загибель риби і сморід](https://www.ukrinform.ua/rubric-regions/3733484-na-poltavsini-viavili-zabrudnenna-ricki-psel-nevidomou-recovinou.html) . На місце прибулипредставники поліції, фахівці Держпродспоживслужби та Міністерства охорониздоров'я України, які відібрали зразки води, ґрунту, риби для проведеннядосліджень.

Голова постійної комісії Євген Корф зазначив, що метою виїзного засіданнякомісії є збір інформації для ухвалення рекомендацій.

“Ми не можемо робити категоричних висновків, потрібно відтворити весь ланцюг:що потрапило у річку, звідки текло, потім вирішити, хто саме винен у ційситуації. Зараз ми можемо робити висновки лише спираючись на те, що побачили.Для того, щоб рухатися далі, ми повинні мати результати аналізів, інформаціювід компетентних служб про проведену роботу. Далі будемо дбати, щоб ті, хтовинен, понесли покарання”, – наголосив Корф.

Начальник Головного управління Держпродспоживслужби в Полтавській області,член постійної комісії Яніна Аранчій поінфомувала про результати дослідження.

“Регіональна лабораторія Держпродспоживслужби була залучена до відбору зразківводи та риби. Відбір проведений у селах Запсілля й Омельник. Нині маємоекспертні висновки, виявлено невідповідність за вмістом аміаку у воді, зарезультатом аналізу риби встановлено невідповідність мікробіологічнихпоказників КМАФАнМ та бактерій групи кишкової палички”, – повідомила Аранчій.

**Читайте також:** [ На Закарпатті планують побудувати першу у світібезплотинну ГЕС ](https://www.ukrinform.ua/rubric-economy/3725857-na-zakarpatti-planuut-pobuduvati-persu-u-sviti-bezplotinnu-ges.html)

13 липня на засіданні комісія рекомендувала Полтавській обласній військовійадміністрації провести роботу щодо надання пропозицій Кабінету МіністрівУкраїни про оголошення забрудненої місцевості на території Омельницькоїсільської ради Кременчуцького району зоною надзвичайної екологічної ситуації,розглянути можливість виділення коштів з резервного фонду обласного бюджету наліквідацію наслідків забруднення річки Псел на території Кременчуцькогорайону.

_Фото: Олег Лєднік, Facebook_

Source: [https://www.ukrinform.ua/rubric-regions/3735482-na-poltavsini-vidkrili-spravu-cerez-zabrudnenna-ricki-psel.html](https://www.ukrinform.ua/rubric-regions/3735482-na-poltavsini-vidkrili-spravu-cerez-zabrudnenna-ricki-psel.html)