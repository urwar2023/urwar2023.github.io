# В Україні дозволили не ходити в автошколу, щоб скласти «теорію» на водійські права

Authors: Ukrinform (Person)

Publisher: Укринформ (Organization)

Published Time: 2023-07-13T-11:01:45+03:00

Modified Time: 2023-07-13T19:01:45+03:00

Description: Верховна Рада ухвалила закон про запровадження адміністративної відповідальності у сфері підготовки та допуску водіїв до керування транспортними засобами. Українцям також дозволили самостійну підготовку до водійських іспитів з «теорії». — Укрінформ.

Images: ['[630_360_16002...](https://static.ukrinform.com/photos/2020_09/thumb_files/630_360_1600269505-712.jpg)']

Tags: ['Автомобіль', 'Водійські права', 'Закон Савченко', 'Боротьба з корупцією', 'Верховна Рада']

Type: Article

<!--METADATA-->

![](../Images/2023-07-13T-11-01-45-03-00/630_360_1600269505-712.jpg) ВерховнаРада ухвалила закон про запровадження адміністративної відповідальності усфері підготовки та допуску водіїв до керування транспортними засобами.Українцям також дозволили самостійну підготовку до водійських іспитів з«теорії».

Про це народний депутат із парламентської фракції «Голос» Ярослав Железнякповідомив у [ Телеграмі ](https://t.me/yzheleznyak/4559) , передає Укрінформ.

Він уточнив, що законодавчу ініціативу підтримав 271 народний депутат.

Метою проєкту закону ( [ №7354](https://itd.rada.gov.ua/billInfo/Bills/Card/39567) ) є запровадженняадміністративно-деліктних підстав притягнення до адміністративноївідповідальності посадових осіб закладів, що здійснюють підготовку,перепідготовку і підвищення кваліфікації водіїв транспортних засобів тапосадових осіб, зокрема територіальних сервісних центрів МВС, під часпроведення державної акредитації таких закладів (автошкіл), атестації їхспеціалістів та допуску осіб до керування транспортними засобами (прийняттятеоретичного та практичного іспитів, оформлення або видачі посвідчення водія).

**Читайте також:** [ Стартував пілотний проєкт із забезпечення прозорихіспитів у сервісних центрах МВС ](https://www.ukrinform.ua/rubric-society/3717157-startuvav-pilotnij-proekt-iz-zabezpecenna-prozorih-ispitiv-u-servisnih-centrah-mvs.html)

Зазначається, що головним завданням закону є удосконалення державного контролюу сфері підготовки та допуску водіїв до керування транспортними засобами,зниження аварійності на автошляхах, зменшення корупційних ризиків під часпідготовки, перепідготовки та підвищення кваліфікації водіїв, проведеннядержавної акредитації закладів (автошкіл), складання теоретичних та практичнихіспитів тощо.

Законом Кодекс України про адміністративні правопорушення доповнюєтьсястаттями 127(3), якою встановлюється адміністративна відповідальність запорушення порядку підготовки, перепідготовки і підвищення кваліфікації водіївтранспортних засобів та 127(4), якою встановлюється адміністративнавідповідальність за порушення порядку державної акредитації закладів, щопроводять підготовку, перепідготовку і підвищення кваліфікації водіївтранспортних засобів, атестації їх спеціалістів та порядку приймання іспитівдля отримання права керування транспортними засобами або видачі посвідченняводія.

**Читайте також:** [ В Україні відкрилися перші п'ять автошкіл для людей зінвалідністю ](https://www.ukrinform.ua/rubric-society/3732369-v-ukraini-vidkrilisa-persi-pat-avtoskil-dla-ludej-z-invalidnistu.html)

Крім того, вносяться зміни до статей 221, 222 та 255 КУпАП з метоюврегулювання питання притягнення до адміністративної відповідальності завищезазначеними статтями.

Змінами до статті 15 Закону України «Про дорожній рух» пропонуєтьсязапровадити для особи, яка бажає отримати право на керування транспортнимизасобами відповідної категорії чи типу, можливість здійснювати самопідготовкувідповідно до типової навчальної програми. Тобто особа буде мати вибір,звертатися до спеціальних закладів (автошкіл) або ж опановувати змісттеоретичного модулю типової навчальної програми самостійно.

Очікується, що ухвалений закон сприятиме більш ефективній реалізаціїконтролюючих функцій [ Міністерства внутрішніх справ](https://www.ukrinform.ua/tag-mvs) у сфері підготовки та допуску до керуванняводіїв транспортних засобів.

Як [ повідомлялося ](https://www.ukrinform.ua/rubric-ato/3703905-mvs-majze-vtrici-zmensit-kilkist-servisnih-centriv-zadla-minimizacii-korupcii.html) ,раніше міністр внутрішніх справ Ігор Клименко анонсував зменшення кількостісервісних центрів зі 148 до 55 з метою мінімізації корупції під час складанняіспитів на водійські посвідчення.

Source: [https://www.ukrinform.ua/rubric-society/3735495-v-ukraini-dozvolili-ne-hoditi-v-avtoskolu-sob-sklasti-teoriu-na-vodijski-prava.html](https://www.ukrinform.ua/rubric-society/3735495-v-ukraini-dozvolili-ne-hoditi-v-avtoskolu-sob-sklasti-teoriu-na-vodijski-prava.html)