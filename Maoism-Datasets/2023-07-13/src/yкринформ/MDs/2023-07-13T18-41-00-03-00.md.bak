# Поки Україна не стане членом НАТО, союзники гарантуватимуть їй безпеку – Байден

Authors: Ukrinform (Person)

Publisher: Укринформ (Organization)

Published Time: 2023-07-13T18:41:00+03:00

Modified Time: 2023-07-13T18:41:00+03:00

Description: Президент США Джо Байден підтвердив, що союзники України домовилися гарантувати безпеку України до її вступу до Альянсу. — Укрінформ.

Images: ['[630_360_16846...](https://static.ukrinform.com/photos/2023_05/thumb_files/630_360_1684671641-107.jpeg)']

Tags: ['Байден', 'НАТО', 'Україна']

Type: Article

<!--METADATA-->

![](../Images/2023-07-13T18-41-00-03-00/630_360_1684671641-107.jpeg) ПрезидентСША Джо Байден підтвердив, що союзники України домовилися гарантувати безпекуУкраїни до її вступу до Альянсу.

Як передає кореспондент Укрінформу, про це він сказав у четвер під час поїздкидо Фінляндії на спільній пресконференції з фінським президентом СауліНііністьо.

«Ми ясно дали зрозуміти Президенту Зеленському, що не чекатимемо остаточногорішення про вступ до [ НАТО ](https://www.ukrinform.ua/tag-nato) , аби взятина себе зобов'язання щодо забезпечення довгострокової безпеки України», –сказав він.

Він нагадав, що лідери G7 виступили з новою спільною декларацією про підтримкуУкраїни. «Я був радий бачити, що декларацію негайно підтримали північні країни(Європи)», – сказав він, додавши, що до неї можуть долучатися будь-які країни«для ведення переговорів щодо двосторонніх угод про безпеку з Україною, покивона офіційно стане членом НАТО».

Байден зазначив, що країни НАТО підтвердили «непохитну підтримку хороброгонароду України, який захищає свою країну від жорстоких і нелюдських нападівРосії».

За його словами, союзники і партнери США по всьому світу розуміють, що «це нетільки боротьба за майбутнє України, ідеться про суверенітет, безпеку ісвободу як таку».

«Я хочу, щоб ви подумали про те, що сталося б, якби ми нічого не зробили», –сказав він.

Союзники також погодилися скасувати План дій щодо членства в НАТО, якийзазвичай необхідний для вступу, «і просто створили шлях до членства дляУкраїни», зауважив він, відзначивши прогрес Києва на шляху демократичнихперетворень.

Байден ще раз підкреслив, що жодна країна не може приєднатися до НАТО, якщойде війна, інакше НАТО теж перебувало б у стані війни.

**Читайте також:** [ Данілов: На саміті **НАТО** хотілося б набагато більшого,але наявні результати – вже перемога ](https://www.ukrinform.ua/rubric-polytics/3735257-danilov-na-samiti-nato-hotilosa-b-nabagato-bilsogo-ale-naavni-rezultati-vze-peremoga.html)

Як повідомлялося, 11–12 у Вільнюсі відбувся саміт НАТО. Країни G7 підписалидекларацію про безпекову підтримку України та допомогу в реформах, необхіднихдля членства в Альянсі.

_Фото: ОП_

Source: [https://www.ukrinform.ua/rubric-polytics/3735485-poki-ukraina-ne-stane-clenom-nato-souzniki-garantuvatimut-ij-bezpeku-bajden.html](https://www.ukrinform.ua/rubric-polytics/3735485-poki-ukraina-ne-stane-clenom-nato-souzniki-garantuvatimut-ij-bezpeku-bajden.html)