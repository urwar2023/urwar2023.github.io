# Україна взимку потребуватиме міжнародної допомоги із енергетичним обладнанням - Міненерго

Authors: Ukrinform (Person)

Publisher: Укринформ (Organization)

Published Time: 2023-07-13T21:22:00+03:00

Modified Time: 2023-07-13T21:22:00+03:00

Description: Координаційна група G7+ з надання допомоги енергосектору України обговорила хід ремонтної кампанії та потреби нашої країни напередодні нового опалювального сезону. — Укрінформ.

Images: ['[630_360_16892...](https://static.ukrinform.com/photos/2023_07/thumb_files/630_360_1689271816-776.jpg)']

Tags: ['Енергетика', 'Міненерго', 'Обстріл', 'Опалювальний сезон', 'Ремонт', 'Війна з Росією']

Type: Article

<!--METADATA-->

![](../Images/2023-07-13T21-22-00-03-00/630_360_1689271816-776.jpg)Координаційна група G7+ з надання допомоги енергосектору України обговорилахід ремонтної кампанії та потреби нашої країни напередодні новогоопалювального сезону.

Як передає Укрінформ, про це [ повідомляє](https://mev.gov.ua/novyna/pidhotovka-do-zymy-koordynatsiyna-hrupa-g7-obhovoryla-naymasshtabnishu-remontnu-kampaniyu-i) пресслужбаМіністерства енергетики.

«У межах наймасштабнішої за всю історію ремонтної кампанії на енергетичнихоб’єктах України ми проводимо відновлення інфраструктури, що зазнала масованихросійських атак, які були найінтенсивнішими протягом попередньогоопалювального сезону. У проведенні ремонтів нам дуже допомагає обладнання,надане нашими міжнародними партнерами, а також закуплене за рахунок коштівФонду енергетичної підтримки України, створеного при СекретаріатіЕнергетичного співтовариства», - зазначив під час засідання Координаційноїгрупи G7+ з надання допомоги енергосектору України міністр енергетики ГерманГалущенко.

![](../Images/2023-07-13T21-22-00-03-00/1689271788-497.jpg)

Він наголосив, що наступної зими очікується продовження ворожих атак наенергетичні об’єкти. Тому актуальними залишаються потреби в енергетичномуобладнанні, особливо у високовольтному, а також системах, які зможутьзабезпечити децентралізацію генерації, зокрема, у газових турбінах.

**Читайте також:** [ Верифіковане 271 вороже влучання в об’єкти українськоїенергетики – **Галущенко** ](https://www.ukrinform.ua/rubric-economy/3733217-verifikovane-271-voroze-vlucanna-v-obekti-ukrainskoi-energetiki-galusenko.html)

Крім того, важливе значення матиме можливість імпортувати [ електроенергію](https://www.ukrinform.ua/tag-elektroenergia) з європейських країн, томунеобхідно забезпечити дозвіл ENTSO-E на максимальну пропускну спроможністьміждержавних перетинів до 2 ГВт, яка на сьогодні є технічно можливою.

Як повідомлялося, до опалювального сезону Україна встигне встановити тільки20% необхідного високовольтного обладнання важкого типу.

_Фото: mev.gov.ua_

Source: [https://www.ukrinform.ua/rubric-economy/3735547-ukraina-vzimku-potrebuvatime-miznarodnoi-dopomogi-iz-energeticnim-obladnannam-minenergo.html](https://www.ukrinform.ua/rubric-economy/3735547-ukraina-vzimku-potrebuvatime-miznarodnoi-dopomogi-iz-energeticnim-obladnannam-minenergo.html)