# Європарламент схвалив Акт про виробництво боєприпасів для України

Authors: Ukrinform (Person)

Publisher: Укринформ (Organization)

Published Time: 2023-07-13T17:25:00+03:00

Modified Time: 2023-07-13T17:25:00+03:00

Description: Європейський парламент у четвер, 13 липня, схвалив Акт із підтримки виробництва боєприпасів (ASAP) щодо нарощування спроможностей оборонної промисловості, зокрема, для термінового постачання Україні боєприпасів. — Укрінформ.

Images: ['[630_360_15995...](https://static.ukrinform.com/photos/2020_09/thumb_files/630_360_1599583101-141.jpg)']

Tags: ['Європарламент', 'Україна', 'Боєприпаси', 'Війна з Росією']

Type: Article

<!--METADATA-->

![](../Images/2023-07-13T17-25-00-03-00/630_360_1599583101-141.jpg)Європейський парламент у четвер, 13 липня, схвалив Акт із підтримкивиробництва боєприпасів (ASAP) щодо нарощування спроможностей оборонноїпромисловості, зокрема, для термінового постачання Україні боєприпасів.

Як передає Укрінформ, про це йдеться у [ пресрелізі](https://www.europarl.europa.eu/news/en/press-room/20230711IPR02613/meps-approve-plans-to-provide-more-ammunition-for-ukraine) ЄП.

Документ було прийнято 505 голосами «за», 56 «проти», ще 21 «утрималися».Тепер він також має бути схвалений Радою ЄС, щоб стати законом.

«Сьогоднішнє голосування знаменує собою ще один крок вперед для безпеки таоборони Європи, а також у нашій непохитній підтримці України перед обличчямтриваючої російської агресії. Ми виконали найнагальніший аспект закону:забезпечення більшої кількості боєприпасів для України. Це свідченнясолідарності Європи та нашої колективної безпеки», - заявив керівникпереговорної групи ЄП Крістіан Бушой.

**Читайте також:** [ Війна в Україні перетворюється на війну на виснаження –Столтенберг ](https://www.ukrinform.ua/rubric-ato/3734165-vijna-v-ukraini-peretvoruetsa-na-vijnu-na-visnazenna-stoltenberg.html)

Відповідно до тексту, Акт із підтримки виробництва боєприпасів (ASAP) має наметі прискорити доставку боєприпасів і ракет в Україну та допомогти державам-членам поповнити свої арсенали. Запроваджуючи цільові заходи, включаючифінансування у розмірі 500 мільйонів євро, ASAP має на меті збільшитивиробничі потужності ЄС для усунення поточної нестачі оборонної продукції,зокрема артилерійських боєприпасів, ракет та їхніх компонентів.

**Читайте також:** [ Євросоюз і надалі робитиме активний внесок у гарантіїбезпеки для України – представник ЄС ](https://www.ukrinform.ua/rubric-polytics/3728991-evrosouz-i-nadali-robitime-aktivnij-vnesok-u-garantii-bezpeki-dla-ukraini-predstavnik-es.html)

Як повідомляв Укрінформ, минулого тижня Рада ЄС досягла згоди з [Європарламентом ](https://www.ukrinform.ua/tag-evroparlament) щодо Акту ізпідтримки виробництва боєприпасів (ASAP), який має дозволити нароститиспроможності та виробити необхідну кількість артилерійських боєприпасів іракет для допомоги Україні та для поповнення арсеналів.

Source: [https://www.ukrinform.ua/rubric-polytics/3735451-evroparlament-shvaliv-akt-pro-virobnictvo-boepripasiv-dla-ukraini.html](https://www.ukrinform.ua/rubric-polytics/3735451-evroparlament-shvaliv-akt-pro-virobnictvo-boepripasiv-dla-ukraini.html)