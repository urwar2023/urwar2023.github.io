<html>
<head><style>img{height: auto; width: auto\9; width:100%;}</style></head>
<body>
<h1>Для купівлі ядерних реакторів у Болгарії треба буде підписати угоду з Росією - експерт</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-07-13T16:14:00+03:00</p>
<p>Modified Time: 2023-07-13T16:14:00+03:00</p>
<p>Description: Щоб придбати ядерні реактори та інше обладнання російського виробництва у Болгарії, Україна має підписати відповідний договір з Росією. — Укрінформ.</p>
<p>Images: ['<a href="https://static.ukrinform.com/photos/2018_04/thumb_files/630_360_1524150947-5181-nikolaj-stejnberg.jpg">630_360_15241...</a>']</p>
<p>Tags: ['АЕС', 'Болгарія', 'Україна', 'Ядерне паливо', 'Росія']</p>
<p>Type: Article</p>
<!--METADATA-->

<p><img alt="" src="../Images/yкринформ/2023-07-13T16-14-00-03-00/630_360_1524150947-5181-nikolaj-stejnberg.jpg" /> Щоб придбати ядерні реактори та інше обладнання російськоговиробництва у Болгарії, Україна має підписати відповідний договір з Росією.</p>
<p>Про це у коментарі Укрінформу заявив колишній головний інженер ЧорнобильськоїАЕС, ексзаступник міністра палива та енергетики (2002-2006) Микола Штейнберг.</p>
<p>«Продаж обладнання ядерних установок та комплектуючих до них іншим країнам єпредметом спеціального експортного контролю. Це означає, що для того, аби <a href="https://www.ukrinform.ua/tag-bolgaria">Болгарія </a> передала його Україні,потрібен дозвіл безпосередніх виробників, тобто Росії. Відповідно має бутипідписана тристороння угода: Росія-Болгарія-Україна. Відповідно до угодипокупець бере на себе відповідальність та зобов’язання щодо цільовоговикористання ядерного обладнання, яке є об’єктом подвійного призначення. Такіумови передбачаються системою міжнародного права з метою попередитирозповсюдження ядерної зброї та перебувають на контролі МАГАТЕ», – сказавШтейнберг.</p>
<p>За його словами, перед тим як купувати згадане ядерне обладнання у Болгаріїпотрібно здійснити його технічний аналіз, оскільки невикористаним реакторамуже понад 20 років.</p>
<p><strong>Читайте також:</strong> <a href="https://www.ukrinform.ua/rubric-polytics/3734362-premer-bolgarii-pro-kasetni-boepripasi-dla-ukraini-uspihi-v-bou-vazlivisi-za-konvencii.html"> Прем’єр Болгарії – про касетні боєприпаси для України:Успіхи в бою важливіші за конвенції </a></p>
<p>“Відповідно, за цей час змінилися технологічні норми та вимоги безпеки. Томуважливо, перевірити документи щодо якості та стану корпусів реакторів й іншогообладнання, яке зібралися купувати. Зокрема, воно має пройти відповіднуперевірку та погодження від Державної інспекції ядерного регулювання”, - кажеексперт.</p>
<p>Крім того, ця можлива купівля ядерних реакторів російського виробництва дужедорого обійдеться Україні, оскільки в складі цих установок немає цілого наборукритично важливого обладнання, яке ніде в світі, окрім Росії, невиготовляється, оскільки це ще радянська розробка.</p>
<p>“Також немає техніко-економічного обґрунтування будівництва цих реакторів тавідповідного закону, що теж створює проблему. Відсутня оцінка станубудівельної конструкції на майданчику Хмельницької АЕС, де їх начебто плануютьставити. Тому ніхто не знає, що саме доведеться переінакшувати в будівельномупроєкті. Наскільки мені відомо, на ХАЕС готовність майданчиків для блоківскладає не більш як 50%, тому їх доведеться серйозно добудовувати, а цеобійдеться мінімум у 3-4 млрд доларів. По суті, вартість нового невеликогореактора», – наголосив Штейнберг.</p>
<p>До того ж експерт піддав великому сумніву повідомлення про те, що американськакомпанія Westinghouse може займатися монтажем ядерної установки російськоїрозробки, при тому, що самі українці мають найбільший досвід будівництва тамонтажу ядерних блоків цього проєкту в Китаї, Ірані, Індії.</p>
<p><strong>Читайте також:</strong> <a href="https://www.ukrinform.ua/rubric-economy/3735238-riven-vodi-u-stavkuoholodzuvaci-zaes-stabilnij-energoatom.html"> Рівень води у ставку-охолоджувачі ЗАЕС стабільний -Енергоатом </a></p>
<p>“Загалом встановлення старих реакторів на Хмельницькій АЕС може зайняти якмінімум 4-5 років і не факт, що за відсутності узгодженої стратегії розвиткуекономіки та сфери енергетики, вони взагалі Україні потрібні”, - вважаєШтейнберг.</p>
<p>Як повідомлялося, міністр енергетики Герман Галущенко підтвердив інформаціюпро проведення переговорів з Болгарією щодо купівлі Україною двох ядернихреакторів російського виробництва та іншого енергетичного обладнання. Згідно зугодою, болгарська державна енергетична компанія NEK планує продати НАК"Енергоатом" обладнання з недобудованої АЕС "Белене" (Болгарія) вартістющонайменше 600 млн євро.</p>
<p>Source: <a href="https://www.ukrinform.ua/rubric-economy/3735408-dla-kupivli-adernih-reaktoriv-u-bolgarii-treba-bude-pidpisati-ugodu-z-rosieu-ekspert.html">https://www.ukrinform.ua/rubric-economy/3735408-dla-kupivli-adernih-reaktoriv-u-bolgarii-treba-bude-pidpisati-ugodu-z-rosieu-ekspert.html</a></p>
</body>
</html>