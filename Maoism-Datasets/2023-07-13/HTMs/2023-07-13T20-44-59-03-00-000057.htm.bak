<html>
<head><style>img{height: auto; width: auto\9; width:100%;}</style></head>
<body>
<h1>Зеленський обговорив із президентом ПАР підготовку до Глобального саміту миру</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-07-13T20:44:59+03:00</p>
<p>Modified Time: 2023-07-13T20:44:59+03:00</p>
<p>Description: Президенти України Володимир Зеленський та Південно-Африканської Республіки Сиріл Рамафоса обговорили підготовку до Глобального саміту миру. — Укрінформ.</p>
<p>Images: ['<a href="https://static.ukrinform.com/photos/2023_07/thumb_files/630_360_1689270283-179.jpeg">630_360_16892...</a>']</p>
<p>Tags: ['Зеленський', 'Формула миру', 'Рамафоса']</p>
<p>Type: Article</p>
<!--METADATA-->

<p><img alt="" src="../Images/yкринформ/2023-07-13T20-44-59-03-00/630_360_1689270283-179.jpeg" />Президенти України Володимир Зеленський та Південно-Африканської РеспублікиСиріл Рамафоса обговорили підготовку до Глобального саміту миру.</p>
<p>Як передає Укрінформ, про це повідомляє <a href="http://www.president.gov.ua/news/glava-derzhavi-obgovoriv-iz-prezidentom-par-pidgotovku-do-gl-84325"> пресслужба глави держави</a> .</p>
<p>“Зеленський провів телефонну розмову з президентом Південно-АфриканськоїРеспубліки Сирілом Рамафосою. Глава держави подякував колезі за відвіданняБучі та Києва у складі делегації африканських країн у червні поточного року йзусилля з повернення незаконно депортованих Росією українських дітей”, -ідеться в повідомленні.</p>
<p>Співрозмовники високо оцінили результати зустрічі на рівні радників із питаньнаціональної безпеки та політичних радників лідерів країн, що відбулася вКопенгагені. Президент України подякував за присутність на цій зустрічіпредставника ПАР і запросив його взяти участь у наступній зустрічі, підготовкадо якої триває.</p>
<p>Лідери України та ПАР також обговорили підготовку до Глобального саміту миру йнеобхідні дипломатичні кроки з консолідації підтримки України з бокуафриканських країн.</p>
<p>Сторони відзначили важливість продовження дії “зернового коридору” в Чорномуморі. <a href="https://www.ukrinform.ua/tag-zelenskij"> Зеленський </a> запросив ПАРприєднатися до української гуманітарної ініціативи Grain from Ukraine.</p>
<p><strong>Читайте також:</strong> <a href="https://www.ukrinform.ua/rubric-world/3733856-afrikanski-lideri-zaklikali-putina-pokazati-pragnenna-do-miru-prezident-senegalu.html"> Африканські лідери закликали Путіна показати «прагненнядо миру» – президент Сенегалу </a></p>
<p>Як повідомляв Укрінформ, 16 травня Президент Південно-Африканської РеспублікиРамафоса анонсував мирну ініціативу для завершення війни Росії проти України,яку мали запропонувати африканські країни.</p>
<p>За його словами, делегація глав африканських держав мала відвідати москву таКиїв з метою презентації мирного плану.</p>
<p>У червні президент ПАР Рамафоса відвідав Україну в рамках участі вАфриканській миротворчій місії. Водночас <a href="https://www.ukrinform.ua/rubric-polytics/3723947-raketni-udari-rf-ne-duze-dobre-pracuut-dla-vstanovlenna-miru-prezident-par.html"> у день, коли президент ПАР прибувдо України, Росія здійснила чергову ракетну атаку</a> .</p>
<p><em>Фото: ОП</em></p>
<p>Source: <a href="https://www.ukrinform.ua/rubric-polytics/3735536-zelenskij-obgovoriv-iz-prezidentom-par-pidgotovku-do-globalnogo-samitu-miru.html">https://www.ukrinform.ua/rubric-polytics/3735536-zelenskij-obgovoriv-iz-prezidentom-par-pidgotovku-do-globalnogo-samitu-miru.html</a></p>
</body>
</html>