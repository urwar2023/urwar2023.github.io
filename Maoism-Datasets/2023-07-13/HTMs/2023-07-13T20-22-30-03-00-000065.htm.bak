<html>
<head><style>img{height: auto; width: auto\9; width:100%;}</style></head>
<body>
<h1>ЄС планує побудувати європейську колію до Львова та Кишинева</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-07-13T20:22:30+03:00</p>
<p>Modified Time: 2023-07-13T20:22:30+03:00</p>
<p>Description: Єврокомісія та Європейський інвестиційний банк (ЄІБ) підготували рекомендації щодо першочергових кроків з інтеграції залізничних мереж України, Молдови та ЄС; зокрема, пропонується розгорнути європейську колію до Львова та Кишинева. — Укрінформ.</p>
<p>Images: ['<a href="https://static.ukrinform.com/photos/2015_12/thumb_files/630_360_1450879637-2418.jpg">630_360_14508...</a>']</p>
<p>Tags: ['Євросоюз', 'Молдова', 'Україна', 'Залізниця']</p>
<p>Type: Article</p>
<!--METADATA-->

<p><img alt="" src="../Images/yкринформ/2023-07-13T20-22-30-03-00/630_360_1450879637-2418.jpg" />Єврокомісія та Європейський інвестиційний банк (ЄІБ) підготували рекомендаціїщодо першочергових кроків з інтеграції залізничних мереж України, Молдови таЄС; зокрема, пропонується розгорнути європейську колію до Львова та Кишинева.</p>
<p>Про це повідомляє <a href="http://mtu.gov.ua/news/34511.html"> Міністерство розвитку громад, територій та інфраструктуриУкраїни </a> , передає Укрінформ.</p>
<p>«11 липня Європейська комісія та <a href="https://www.ukrinform.ua/tag-eib"> Європейський інвестиційний банк</a> опублікували дослідження, в якомузапропоноване розгортання європейської колії на залізничних шляхах до Львовата Кишинева. Це стане першим кроком до покращення сполучення між Польщею таУкраїною, а також між Румунією та Молдовою», - йдеться в повідомленні.</p>
<p>На думку дослідників, першочерговими кроками інтеграції має статизапровадження залізничного сполучення євроколією (1435 мм) міжКраковом/Катовіце (Польща) та Львовом (Україна), а також Ясами (Румунія) таКишиневом (Молдова).</p>
<p>Що ж до розбудови української магістральної мережі залізниць стандарту 1435мм, їх пропонують розвивати за такими напрямками:</p>
<p>українсько-польський кордон (Медика/Мостиська) - Львів;</p>
<p>українсько-польський кордон (Дорогуськ) - Ковель - Сарни - Коростень - Київ;</p>
<p>Львів - Красне - Тернопіль - Шепетівка - Звягель - Коростень;</p>
<p>українсько-словацько-угорський кордон - Чоп - Ужгород - Самбір - Львів;</p>
<p>Київ - Полтава - Красноград - Харків/Дніпро;</p>
<p>українсько-польський кордон (Гребенне - Рава Руська) - Львів;</p>
<p>Львів - Івано-Франківськ - Чернівці - українсько-румунський кордон(Багринівка);</p>
<p>Львів - Тернопіль - Хмельницький - Одеса - Дніпро - Запоріжжя - Маріуполь.</p>
<p>Водночас в дослідженні наголошується, що впровадження нових 1435 мм коридорівв Україні та Молдові недостатньо для забезпечення інтеграції до залізничнихсистем Євросоюзу. Для цього необхідно вжити додаткових заходів, зокрема,гармонізувати законодавство у сфері залізничного транспорту з правовою базоюЄС, впровадити технічні норми для експлуатації мережі 1435 мм. Такожпотребують спрощення прикордонні та митні процедури.</p>
<p>Окрім розвитку мережі залізниць стандарту 1435 мм, слід модернізувати існуючіколії 1520 мм (включно з відновленням пошкоджених внаслідок війни) в Україні,Польщі та Словаччині, а разом із ними депо, станції і сортувальні станціївключно з перевантажувальними потужностями, а також внутрішні інтермодальнітермінали і логістичні центри.</p>
<p><strong>Читайте також:</strong> <a href="https://www.ukrinform.ua/rubric-economy/3735288-ukrzaliznica-zareestruvala-zaliznicnogo-operatora-dla-roboti-na-evropejskomu-rinku.html"> <strong>Укрзалізниця</strong> зареєструвала залізничного оператора дляроботи на європейському ринку </a></p>
<p>Як повідомлялось, Міністерство відновлення, АТ «Укрзалізниця» та Європейськийбанк реконструкції та розвитку розпочинають реалізацію проєкту з бюджетом 200млн євро, який передбачає відновлення, модернізацію залізничної інфраструктурита оновлення рухомого складу.</p>
<p>Source: <a href="https://www.ukrinform.ua/rubric-economy/3735528-es-planue-pobuduvati-evropejsku-koliu-do-lvova-ta-kisineva.html">https://www.ukrinform.ua/rubric-economy/3735528-es-planue-pobuduvati-evropejsku-koliu-do-lvova-ta-kisineva.html</a></p>
</body>
</html>