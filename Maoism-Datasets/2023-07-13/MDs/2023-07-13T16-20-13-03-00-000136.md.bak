# НАТО мало надіслати сигнал Кремлю, що він не отримає Україну - експрем’єр Литви

Authors: Ukrinform (Person)

Publisher: Укринформ (Organization)

Published Time: 2023-07-13T16:20:13+03:00

Modified Time: 2023-07-13T16:20:13+03:00

Description: Запрошення України стати членом НАТО – це формальна процедура, яка мала б показати Росії, що вона ніколи не зможе захопити Україну. — Укрінформ.

Images: ['[630_360_15053...](https://static.ukrinform.com/photos/2017_09/thumb_files/630_360_1505322689-7132.jpg)']

Tags: ['Литва', 'Саміт НАТО', 'Україна']

Type: Article

<!--METADATA-->

![](../Images/yкринформ/2023-07-13T16-20-13-03-00/630_360_1505322689-7132.jpg)Запрошення України стати членом НАТО – це формальна процедура, яка мала бпоказати Росії, що вона ніколи не зможе захопити Україну.

Про це сказав член Європарламенту, колишній прем’єр-міністр Литви АндрюсКубілюс під час онлайн-дискусії Київського безпекового форуму, повідомляєУкрінформ.

«До саміту виглядало так, що є повне погодження про те, що ми говоримо насаміті - не про реальне членство України в [ НАТО](https://www.ukrinform.ua/tag-nato) , оскільки всі, в тому числі президентЗеленський, говорили: ми не можемо очікувати, що Україні миттєво буде наданочленство в Альянсі, поки йде війна», - сказав він.

«Питання було щодо запрошення до членства. Формальна процедура. На мою думку,попри той факт, що це формальна процедура, вона має велике політичне значення.І це був би досить чіткий політичний сигнал російським політичним елітам іпростим людям», - додав Кубілюс.

Він порівняв це з далекобійною ракетою проти Росії.

«Росіяни мають чітко побачити розуміння Заходу, що Україна - на боці Заходу,що Росія не може отримати Україну. Якою б в них не була ностальгія по минуломуі таке інше. Навіть просто зі стратегічної точки зору треба було надати сигналКремлю: послухайте, хлопці, всі ваші недолугі плани щодо війни проти України –це все нонсенс, Україна буде членом НАТО. Але це не було зроблено», - сказавполітик.

Він зазначив, що вагалися лише дві країни - Німеччина та Сполучені Штати.

Водночас Кубілюс висловив сподівання, що на наступному саміті в Вашингтоні«буде добра нагода як для президента Байдена, так і для всієї адміністраціївиступити з іншою заявою».

**Читайте також:** [ Серед країн НАТО існував великий опір щодо перспектив дляУкраїни – **Гербст** ](https://www.ukrinform.ua/rubric-polytics/3735407-sered-krain-nato-isnuvav-velikij-opir-sodo-perspektiv-dla-ukraini-gerbst.html)

Як повідомляв Укрінформ, 11-12 липня у столиці Литви відбувся саміт НАТО, наякому було оголошено про створення Ради Україна – НАТО.

Президент Володимир Зеленський заявив, що Україна цінує визнання того, що непотребує Плану дій щодо членства в Альянсі, та назвав це гарним результатомсаміту.

[ Лідери країн "Групи семи" погодили ](http://www.ukrinform.ua/rubric-polytics/3734931-g7-pogodila-na-samiti-nato-deklaraciu-pro-pidtrimku-ukraini.html) на полях саміту "Спільну декларацію про підтримку України".

Source: [https://www.ukrinform.ua/rubric-polytics/3735410-nato-malo-nadislati-signal-kremlu-so-vin-ne-otrimae-ukrainu-ekspremer-litvi.html](https://www.ukrinform.ua/rubric-polytics/3735410-nato-malo-nadislati-signal-kremlu-so-vin-ne-otrimae-ukrainu-ekspremer-litvi.html)