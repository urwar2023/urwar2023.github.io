# Байден обговорить із президентом Ізраїлю загрози взаємодії Росії та Ірану

Authors: Ukrinform (Person)

Publisher: Укринформ (Organization)

Published Time: 2023-07-13T22:15:00+03:00

Modified Time: 2023-07-13T22:15:00+03:00

Description: Джо Байден планує наступного вівторка обговорити з президентом Ізраїлю Ісааком Герцогом питання двосторонньої взаємодії, регіональної безпеки, а також загроз з боку Ірану, зокрема в контексті військової співпраці з РФ. — Укрінформ.

Images: ['[630_360_15206...](https://static.ukrinform.com/photos/2018_03/thumb_files/630_360_1520635866-3257.jpg)']

Tags: ['Байден', 'Іран', 'Ізраїль', 'Переговори', 'Росія']

Type: Article

<!--METADATA-->

![](../Images/yкринформ/2023-07-13T22-15-00-03-00/630_360_1520635866-3257.jpg) ДжоБайден планує наступного вівторка обговорити з президентом Ізраїлю ІсаакомГерцогом питання двосторонньої взаємодії, регіональної безпеки, а також загрозз боку Ірану, зокрема в контексті військової співпраці з РФ.

Про це йдеться в офіційному повідомленні Білого дому, передає власнийкореспондент Укрінформу.

«Президент Байден вкотре підтвердить залізну відданість Сполучених Штатівбезпеці Ізраїлю», - вказується в документі.

Зазначається, що лідери двох країн обговорять «поглиблення військових відносинРосії з Іраном і дестабілізуючу поведінку Ірану в регіоні».

Загалом під час зустрічі йтиметься про поглиблення регіональної інтеграції [Ізраїлю ](https://www.ukrinform.ua/tag-izrail) та створення більш мирного йпроцвітаючого Близького Сходу. «Президент Байден наголосить на важливостінаших спільних демократичних цінностей і обговорить шляхи просування рівнихмір свободи, процвітання й безпеки для палестинців та ізраїльтян», -інформують у Білому домі.

**Читайте також:** [ Зеленський про підтримку з боку **Ізраїлю** : Прем’єрирізні, результат той самий ](https://www.ukrinform.ua/rubric-polytics/3735074-zelenskij-pro-pidtrimku-z-boku-izrailu-premeri-rizni-rezultat-toj-samij.html)

Зустріч президентів має відбутися 18 липня. Наступного дня Ісаак Герцог плануєзустрітися з віцепрезиденткою США Камалою Гарріс. Крім того, передбаченіпереговори президента Ізраїлю з іншими високопоставленими представникамиадміністрації, а також його виступ перед Конгресом.

Як повідомляв Укрінформ, прем'єр-міністр Ізраїлю Беньямін Нетаньягу пояснив, [чому Ізраїль не дає свою зброю Україні ](http://www.ukrinform.ua/rubric-polytics/3729590-netanagu-poasniv-comu-izrail-ne-dae-ukraini-svoe-ozbroenna.html) . За його словами, озброєння, яке використовують ЗСУ,потрапивши в руки росіян, може бути передане Ірану. Саме тому Ізраїль не надаєУкраїні свої оборонні системи, зокрема «Залізний купол».

Source: [https://www.ukrinform.ua/rubric-world/3735556-bajden-obgovorit-iz-prezidentom-izrailu-zagrozi-vzaemodii-rosii-ta-iranu.html](https://www.ukrinform.ua/rubric-world/3735556-bajden-obgovorit-iz-prezidentom-izrailu-zagrozi-vzaemodii-rosii-ta-iranu.html)