# Гутерреш пропонує Путіну продовжити «зернову угоду» в обмін на доступ до SWIFT банку РФ – Reuters

Authors: Ukrinform (Person)

Publisher: Укринформ (Organization)

Published Time: 2023-07-13T16:02:33+03:00

Modified Time: 2023-07-13T16:02:33+03:00

Description: Генеральний секретар ООН Антоніу Гутерреш запропонував президенту Росії Володимиру Путіну продовжити «зернову угоду» в обмін на підключення дочірньої компанії російського аграрного банку Россельхозбанк до міжнародної платіжної системи SWIFT. — Укрінформ.

Images: ['[630_360_16848...](https://static.ukrinform.com/photos/2023_05/thumb_files/630_360_1684868783-238.jpg)']

Tags: ['Гутерреш', 'ООН', 'SWIFT', 'Зерно', 'Росія']

Type: Article

<!--METADATA-->

![](../Images/yкринформ/2023-07-13T16-02-33-03-00/630_360_1684868783-238.jpg)Генеральний секретар ООН Антоніу Гутерреш запропонував президенту РосіїВолодимиру Путіну продовжити «зернову угоду» в обмін на підключення дочірньоїкомпанії російського аграрного банку Россельхозбанк до міжнародної платіжноїсистеми SWIFT.

Як передає Укрінформ, про це повідомляє [ Reuters](http://www.reuters.com/markets/commodities/un-chief-sends-putin-proposal-keep-black-sea-grain-deal-alive-2023-07-12/) .

За словами співрозмовників, Гутерреш запропонував Путіну, щоб Росія дозволилапродовжити «зернову угоду» протягом кількох місяців, даючи Євросоюзу часпідключити дочірню компанію Россельхозбанк до SWIFT.

За словами речника ООН Стефана Дюжарріка, у вівторок Гутерреш надіслав листаПутіну, пропонуючи шляхи подальшого сприяння російському експортупродовольства та добрив і забезпечення продовження чорноморських поставокукраїнського зерна.

«Мета полягає в тому, щоб усунути перешкоди, що впливають на фінансовітранзакції через Россельхозбанк, що викликає серйозне занепокоєння з бокуРосійської Федерації, і водночас забезпечити продовження потоку українськогозерна через Чорне море», — сказав журналістам речник ООН.

**Читайте також:** [ Україна у питанні « **зерново** ї угоди» більшепокладається на Ердогана - посол Боднар ](https://www.ukrinform.ua/rubric-economy/3734428-ukraina-u-pitanni-zernovoi-ugodi-bilse-pokladaetsa-na-erdogana-posol-bodnar.html)

Він не надав жодних подробиць щодо пропозиції генсека Путіну, але додав, щоГутерреш співпрацює з усіма зацікавленими сторонами з цього питання та готовийпродовжити обговорення своєї пропозиції з Росією.

У травні речник Єврокомісії заявив, що ЄС не розглядає можливість відновленнядоступу до SWIFT російським банкам.

Водночас, за словами джерел, ЄС розглядає можливість підключення до SWIFTдочірньої компанії Россельхозбанк, щоб дозволити здійснювати транзакції іззерном і добривами.

Як повідомлялося, 8 липня президент Туреччини Реджеп Тайїп Ердоган на спільнійпресконференції з українським лідером Володимиром Зеленським зазначив, щовлада країни веде роботу щодо продовження Чорноморської зернової ініціативи тадокладає всіх зусиль, щоб збільшити термін її дії на два роки.

**Читайте також:** [ Генсек ООН має долучитися до забезпечення подальшоїроботи « **зерново** го коридору» — Зеленський](https://www.ukrinform.ua/rubric-economy/3735065-gensek-oon-mae-dolucitisa-do-zabezpecenna-podalsoi-roboti-zernovogo-koridoru-zelenskij.html)

17 липня закінчується термін дії «зернової угоди». [ Росія](https://www.ukrinform.ua/tag-rosia) вже заявила, що не має наміру їїпродовжувати і вимагає, щоб з неї зняли частину санкцій і почали купувати їїтовари.

_Фото: ЕРА_

Source: [https://www.ukrinform.ua/rubric-economy/3735404-guterres-proponue-putinu-prodovziti-zernovu-ugodu-v-obmin-na-dostup-do-swift-banku-rf-reuters.html](https://www.ukrinform.ua/rubric-economy/3735404-guterres-proponue-putinu-prodovziti-zernovu-ugodu-v-obmin-na-dostup-do-swift-banku-rf-reuters.html)