# Серед країн НАТО існував великий опір щодо перспектив для України – Гербст

Authors: Ukrinform (Person)

Publisher: Укринформ (Organization)

Published Time: 2023-07-13T16:10:30+03:00

Modified Time: 2023-07-13T16:10:30+03:00

Description: Саміт НАТО у Вільнюсі не виправдав очікувань через сильний опір деяких членів Альянсу. — Укрінформ.

Images: ['[630_360_15440...](https://static.ukrinform.com/photos/2018_12/thumb_files/630_360_1544085941-772.jpg)']

Tags: ['Гербст', 'Саміт НАТО', 'Україна']

Type: Article

<!--METADATA-->

![](../Images/yкринформ/2023-07-13T16-10-30-03-00/630_360_1544085941-772.jpg) Саміт НАТОу Вільнюсі не виправдав очікувань через сильний опір деяких членів Альянсу.

Про це сказав директор Центру Євразії Атлантичної Ради, посол США в Україні у2003-06 роках Джон Гербст під час онлайн-дискусії Київського безпековогофоруму, передає Укрінформ.

«Надії на те, що на саміті [ НАТО ](https://www.ukrinform.ua/tag-nato) уВільнюсі буде щось більше, не справдилися. Це втрачена можливість», - сказаввін, зазначивши, що існував великий опір тим рішенням, які могли би бутиухвалені на саміті.

«Ми бачили і знали, що підхід Білого дому буде м’яким, тому дуже багато країнНАТО наполягали на тому, щоб Вашингтон був більш жорстким і рішучим», -наголосив Гербст.

Посол додав, що Німеччина також поділяла позицію Вашингтона.

«Ми бачили тижні дуже важких переговорів», - зауважив він, висловивширозчарування результатами саміту.

На переконання Гербста, драма, яка розгорталася у Вільнюсі, була збільшенакритикою з боку Президента Зеленського, що показувала всі занепокоєнняукраїнців.

Директор Центру Євразії Атлантичної Ради додав, що прихильники вступу Українидо НАТО повинні не розчаровуватись, а працювати далі, щоб отримати результатна наступному саміті у Вашингтоні.

**Читайте також:** [ Данілов: На саміті **НАТО** хотілося б набагато більшого,але наявні результати – вже перемога ](https://www.ukrinform.ua/rubric-polytics/3735257-danilov-na-samiti-nato-hotilosa-b-nabagato-bilsogo-ale-naavni-rezultati-vze-peremoga.html)

Як повідомляв Укрінформ, 11-12 липня у столиці Литви відбувся саміт НАТО, наякому було оголошено про створення Ради Україна – НАТО.

Президент Володимир Зеленський заявив, що Україна цінує визнання того, що непотребує Плану дій щодо членства в Альянсі, та назвав це гарним результатомсаміту.

[ Лідери країн "Групи семи" погодили ](http://www.ukrinform.ua/rubric-polytics/3734931-g7-pogodila-na-samiti-nato-deklaraciu-pro-pidtrimku-ukraini.html) на полях саміту "Спільну декларацію про підтримку України".

_Фото: https://pinchukartcentre.org_

Source: [https://www.ukrinform.ua/rubric-polytics/3735407-sered-krain-nato-isnuvav-velikij-opir-sodo-perspektiv-dla-ukraini-gerbst.html](https://www.ukrinform.ua/rubric-polytics/3735407-sered-krain-nato-isnuvav-velikij-opir-sodo-perspektiv-dla-ukraini-gerbst.html)