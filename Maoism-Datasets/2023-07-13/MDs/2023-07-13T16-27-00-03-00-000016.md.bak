# Жінки зможуть самі визначати початок декретної відпустки - Рада ухвалила закон 

Authors: Ukrinform (Person)

Publisher: Укринформ (Organization)

Published Time: 2023-07-13T16:27:00+03:00

Modified Time: 2023-07-13T16:27:00+03:00

Description: Верховна Рада ухвалила зміни до деяких законодавчих актів України щодо особливостей використання відпустки у зв'язку з вагітністю та пологами (законопроєкт №9271). — Укрінформ.

Images: ['[630_360_15352...](https://static.ukrinform.com/photos/2018_08/thumb_files/630_360_1535285186-7425.jpg)']

Tags: ['Діти', 'Закон', 'Верховна Рада', 'Жінки', 'Декретна відпустка', 'Вагітність']

Type: Article

<!--METADATA-->

![](../Images/yкринформ/2023-07-13T16-27-00-03-00/630_360_1535285186-7425.jpg) ВерховнаРада ухвалила зміни до деяких законодавчих актів України щодо особливостейвикористання відпустки у зв'язку з вагітністю та пологами (законопроєкт№9271).

Про це народний депутат із парламентської фракції «Голос» Ярослав Железнякповідомив у [ Телеграмі ](https://t.me/yzheleznyak/4557) , передає Укрінформ.

Він уточнив, що ініціативу підтримали 267 народних депутатів.

Метою закону є удосконалення механізму правового регулювання використання [жінками ](https://www.ukrinform.ua/tag-zinki) відпустки у зв'язку з вагітністюта пологами, а саме розширення прав жінок щодо гнучкого використання вказаноговиду відпустки до та після пологів.

**Читайте також:** [ У МОЗ пояснили, як отримати електронний лікарняний,перебуваючи за кордоном ](https://www.ukrinform.ua/rubric-society/3688515-u-moz-poasnili-ak-otrimati-elektronnij-likarnanij-perebuvauci-za-kordonom.html)

Законом пропонується надати можливість вагітній жінці на власний розсуд та зурахуванням медичних показань визначати дату початку відпустки у зв'язку звагітністю та пологами.

Передбачається, що дні відпустки, встановлені законодавством до пологів,можуть бути перенесені та використані жінкою частково або повністю післяпологів (починаючи з дня пологів).

Водночас загальна тривалість відпустки не може перевищувати сумарно 126календарних днів або 140 календарних днів – у разі народження двох і більшедітей та у разі ускладнення пологів.

**Читайте також:** [ Зеленський підписав закон про доплати та **відпустки**для військових ](https://www.ukrinform.ua/rubric-ato/3729751-zelenskij-pidpisav-zakon-pro-doplati-ta-vidpustki-dla-vijskovih.html)

Очікується, що ухвалений закон сприятиме оптимізації положень національногозаконодавства щодо механізму використання працюючими жінками відпустки узв’язку з вагітністю та пологами. А також створить можливість врахуватиінтереси та позицію жінок, які, за власним вибором і в разі відсутностімедичних протипоказань, вирішили продовжувати трудову діяльність до пологів табажають збільшити строк перебування у відпустці після пологів.

Як повідомлялося, наразі тривалість відпустки у зв'язку з вагітністю тапологами становить 126 днів (70 календарних днів до пологів та 56 днів після).Жінки не мають можливості змінити дату початку такої відпустки, зважаючи насвій медичний стан та самопочуття. Окрім того, якщо жінка не використалачастину вказаної відпустки до пологів, невикористані дні не можуть бутиперенесені та використані нею після пологів.

Source: [https://www.ukrinform.ua/rubric-society/3735412-zinki-zmozut-sami-viznacati-pocatok-dekretnoi-vidpustki-rada-uhvalila-zakon.html](https://www.ukrinform.ua/rubric-society/3735412-zinki-zmozut-sami-viznacati-pocatok-dekretnoi-vidpustki-rada-uhvalila-zakon.html)