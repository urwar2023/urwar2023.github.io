# Через підрив росіянами Каховської ГЕС загинуло понад 11 тисяч тонн риби

Authors: Ukrinform (Person)

Publisher: Укринформ (Organization)

Published Time: 2023-07-13T17:24:00+03:00

Modified Time: 2023-07-13T17:24:00+03:00

Description: В Україні втрачено щонайменше 11 383,3 т риби внаслідок підриву росіянами Каховської ГЕС. — Укрінформ.

Images: ['[630_360_16869...](https://static.ukrinform.com/photos/2023_06/thumb_files/630_360_1686971787-819.jpg)']

Tags: ['Риба', 'Каховська ГЕС', 'Екоцид', 'Сольський']

Type: Article

<!--METADATA-->

![](../Images/yкринформ/2023-07-13T17-24-00-03-00/630_360_1686971787-819.jpg) В Українівтрачено щонайменше 11 383,3 т риби внаслідок підриву росіянами КаховськоїГЕС.

Про це розповів міністр аграрної політики та продовольства України МиколаСольський в інтерв'ю для Forbes, передає Укрінформ з посиланням на [пресслужбу міністерства. ](https://minagro.gov.ua/news/vnaslidok-pidrivu-kahovskoyi-ges-vtracheno-ponad-11-tisyach-tonn-ribi-mikola-solskij)

Він зазначив, що внаслідок підриву Каховської ГЕС фактично знищено всю рибу уводосховищі.

За словами Сольського, після знищення водосховища риба, яка була винесена зпотоком води у пониззя [ Дніпра ](https://www.ukrinform.ua/tag-dnipro) в межахХерсонської та Миколаївської областей, опинилась на заплавних ділянкахсуходолу.

**Читайте також:** [ Росіяни намагаються відновити позиції, які займали допідриву **Каховської** ГЕС – Гуменюк ](https://www.ukrinform.ua/rubric-ato/3735226-rosiani-namagautsa-vidnoviti-pozicii-aki-zajmali-do-pidrivu-kahovskoi-ges-gumenuk.html)

«Коли вода витекла, то площа суходолу склала 150 тис га. І поки вона сходила,то забрала з собою рибу і знищила всі 85 рибних господарств, які традиційноздійснювали вилов водних біоресурсів і які були розташовані нижче по течії: 49у Каховському водосховищі і 36 у Дніпровсько-Бузькій гирловій системі.Загальна сума збитків від прямої втрати та від втрати потомства внаслідокпогіршення умов існування через скид води з Каховського водосховища складає9,8 млрд грн», - розповів міністр.

Він додав, що відбудова дамби займе мінімум сім років, зокрема кілька роківзнадобиться на фактичну відбудову ГЕС та ще 2–3 роки - на те, щоб воданаповнила дамбу. Після цього потрібен буде час на ремонт і відновлення каналівта систем зрошення, які будувались у 1970–1990-х роках.

**Читайте також:** [ Уряд змінив порядок виплат допомоги постраждалим відпідриву **Каховської** ГЕС ](https://www.ukrinform.ua/rubric-society/3732965-urad-zminiv-poradok-viplat-dopomogi-postrazdalim-vid-pidrivu-kahovskoi-ges.html)

Як повідомляв Укрінформ, [ уночі 6 червня російська армія підірвала греблюКаховської ГЕС ](https://www.ukrinform.ua/rubric-other_news/3723441-pidriv-rosianami-kahovskoi-ges-usi-novini.html) . За фактом підриву правоохоронцірозпочали розслідування за статтею про екоцид. В Укргідроенерго заявили, щоКаховська ГЕС повністю зруйнована і відновленню не підлягає.

Source: [https://www.ukrinform.ua/rubric-economy/3735454-cerez-pidriv-rosianami-kahovskoi-ges-zaginulo-ponad-11-tisac-tonn-ribi.html](https://www.ukrinform.ua/rubric-economy/3735454-cerez-pidriv-rosianami-kahovskoi-ges-zaginulo-ponad-11-tisac-tonn-ribi.html)