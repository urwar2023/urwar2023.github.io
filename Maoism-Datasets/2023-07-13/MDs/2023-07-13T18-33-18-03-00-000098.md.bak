# Готова перша група льотчиків, які вирушать на навчання за кордон - Ігнат

Authors: Ukrinform (Person)

Publisher: Укринформ (Organization)

Published Time: 2023-07-13T18:33:18+03:00

Modified Time: 2023-07-13T18:33:18+03:00

Description: Перша група з десятків льотчиків, які вирушать на навчання за кордон, уже готова. — Укрінформ.

Images: ['[630_360_16810...](https://static.ukrinform.com/photos/2023_04/thumb_files/630_360_1681053650-211.jpg)']

Tags: ['Літак', 'Війна з Росією', 'Юрій Ігнат', 'Тренування', 'Пілот']

Type: Article

<!--METADATA-->

![](../Images/yкринформ/2023-07-13T18-33-18-03-00/630_360_1681053650-211.jpg) Першагрупа з десятків льотчиків, які вирушать на навчання за кордон, уже готова.

Про це ефірі телемарафону "Єдині новини" повідомив речник Повітряних силЗбройних сил України полковник Юрій Ігнат, передає Укрінформ з посиланням на [Арміюінформ. ](http://armyinform.com.ua/2023/07/13/perspektyva-navchannya-nashyh-lotchykiv-na-zahodi-bude-dovgostrokovoyu-yurij-ignat/)

"Перша група з десятків льотчиків, які вирушать на навчання за кордон, ужеготова. За ними буде друга хвиля й так далі — поки перші вже застосовуватимутьлітаки, що надійдуть на озброєння, у небі України, решта пілотівопановуватимуть їх у небі країн-партнерів і готуватимуться приєднатися досвоїх побратимів у льотному строю", – сказав він.

Польща, Румунія, Нідерланди, Велика Британія, Данія та інші країни-партнери —кожна із них, за словами Ігната, надасть нам свої майданчики та матеріальнубазу для навчання наших авіаційних фахівців.

Мова йде не лише про пілотів, а й про інші авіаційні спеціальності, пояснюєІгнат. Зокрема, це й базова підготовка для молодих льотчиків, які не можутьнині в Україні повноцінно проходити льотне навчання.

Ігнат розповів про те, що останніми роками, до широкомасштабного вторгненняворога, майбутні українські військові льотчики, тобто курсанти льотногофакультету Харківського університету Повітряних сил, на випускному п’ятомукурсі тривалий час проходили льотну практику в стройових льотних частинах,опановуючи вже бойові літаки. І не лише льотчики, а й представники іншихавіаційних фахів. Наразі такої можливості немає, тож початкову і базовупідготовку можна проводити в різних країнах-партнерах, і це, звичайно, будебільш тривалий процес, аніж перенавчання бойових льотчиків на F-16.

За його словами, у перспективі наші курсанти можуть проходити підготовку й закордоном. Спочатку — на легкомоторних літаках, але — літаках уже західних, уяких кабіна адаптивна, максимально наближена до кабіни західного винищувача.Далі триватиме навчання вже на реактивному літаку, й після цього —безпосередньо на самому винищувачі.

"Тут процес навчання буде, безумовно, тривалішим, аніж перенавчаннядосвідчених льотчиків на F-16. Саме тому перспектива навчання нашого льотногоскладу буде довгостроковою. Ми повинні усіх без винятку пілотів перенавчити назахідні літаки і надалі замінити весь наш авіапарк — штурмовики Су-25,бомбардувальники Су-24М, винищувачі Су-27 та МіГ-29 на західні літаки. Це будеосновний бойовий літак F-16. Пізніше, можливо, буде й інший тип літака — вже здвома двигунами, з більшим радіусом застосування й більшим кориснимнавантаженням", – сказав Ігнат.

**Читайте також:** [ Навчання пілотів ЗСУ у Британії розпочнеться наприкінцілипня або на початку серпня — Пристайко ](https://www.ukrinform.ua/rubric-ato/3734467-navcanna-pilotiv-zsu-u-britanii-rozpocnetsa-naprikinci-lipna-abo-na-pocatku-serpna-pristajko.html)

Що ж стосується льотчиків, які проходитимуть підготовку відразу на літак F-16,то це будуть молоді, але вже досвідчені пілоти з сотнями годин нальоту тазначним бойовим досвідом, які будуть перенавчатися на новий для них типлітака, зазначив Ігнат.

Для них головним буде збагнути філософію західних літаків після літаківрадянського виробництва та, звісно, знати англійську мову для успішногоперенавчання. З цим, за словами Ігната, проблем немає, і ще перед від’їздом нанавчання за кордон наші авіатори посилено готуються, покращують свій рівеньволодіння іноземною мовою та в теорії вивчають техніку в процесісамопідготовки.

**Читайте також:** [ Нідерланди обіцяють із серпня почати навчання українськихпілотів на F-16 – Зеленський ](https://www.ukrinform.ua/rubric-ato/3734774-niderlandi-obicaut-iz-serpna-pocati-navcanna-ukrainskih-pilotiv-na-f16-zelenskij.html)

Як повідомлялося, у четвер глава МЗС Росі Сергій Лавров заявив, що Москварозглядатиме появу винищувачів F-16 в Україні як загрозу в ядерній сфері.Міністр закордонних справ Дмитро [ Кулеба ](https://www.ukrinform.ua/tag-kuleba) вважає, що керівництво Росії має боятися українського солдата, а нелітаків F-16, які будуть надані за графіком.

Source: [https://www.ukrinform.ua/rubric-ato/3735479-gotova-persa-grupa-lotcikiv-aki-virusat-na-navcanna-za-kordon-ignat.html](https://www.ukrinform.ua/rubric-ato/3735479-gotova-persa-grupa-lotcikiv-aki-virusat-na-navcanna-za-kordon-ignat.html)