# Зеленський провів нараду з головою СБУ та керівниками розвідки

Authors: Ukrinform (Person)

Publisher: Укринформ (Organization)

Published Time: 2023-07-13T23:05:00+03:00

Modified Time: 2023-07-13T23:05:00+03:00

Description: Президент України Володимир Зеленський провів нараду з керівниками СБУ та розвідки з питань внутрішньої безпеки. — Укрінформ.

Images: ['[630_360_16856...](https://static.ukrinform.com/photos/2023_06/thumb_files/630_360_1685626140-135.jpg)']

Tags: ['Розвідка', 'СБУ', 'Зеленський', 'Безпека', 'Війна з Росією', 'Василь Малюк']

Type: Article

<!--METADATA-->

![](../Images/yкринформ/2023-07-13T23-05-00-03-00/630_360_1685626140-135.jpg) ПрезидентУкраїни Володимир Зеленський провів нараду з керівниками СБУ та розвідки зпитань внутрішньої безпеки.

Про це Глава держави заявив у вечірньому [ відеозверненні](https://www.youtube.com/watch?v=A20A-6nuz_Y) , передає Укрінформ.

**_Фото:_ ** [ _Офіс Президента, Телеграм_ ](https://t.me/OP_UA/9961)

«Короткий звіт за цей день. Перше. Нарада з керівником СБУ Малюком. Нарада зкерівниками розвідки: ГУР – Буданов, зовнішня розвідка – Литвиненко. Дужеуважно аналізуємо ситуацію – усе, що повʼязане з війною, і все, що важливе длявнутрішньої безпеки", - сказав [ Зеленський ](https://www.ukrinform.ua/tag-zelenskij) .

Крім того, відбулася [ нарада з міжнародниками](https://www.ukrinform.ua/rubric-polytics/3735558-zelenskij-proviv-naradu-za-pidsumkami-samitu-nato.html) . "Уряд, Офіс. Уже починаємо готуватися донаступного саміту НАТО – у Вашингтоні", - підкреслив Президент.

Зеленський також наголосив, що на саміті у Вільнюсі Україна отримала хорошідомовленості практично з усіма партнерами. "Дуже хороша зустріч була в нас ізпрезидентом Байденом, із його командою - міністром оборони Остіном, радникоміз питань нацбезпеки Салліваном. З усіма у «Великій сімці» встигли зустрітисяі з багатьма партнерами у НАТО. Тепер час кожну таку домовленість зробитиконкретним результатом", - підкреслив Глава держави.

**Читайте також:** [ **США** та країни Північної Європи засудили агресивнувійну Росії проти України ](https://www.ukrinform.ua/rubric-world/3735476-ssa-ta-kraini-pivnicnoi-evropi-zasudili-agresivnu-vijnu-rosii-proti-ukraini.html)

Він нагадав, що "є в нас Рада Україна – НАТО, і цей формат має працюватизмістовно. Готуємо пропозиції нашим партнерам. Є нові домовленості щодо зброї,техніки, авіації, і нині їх конкретизуємо. Обговорили сьогодні й підготовкуКримської платформи»

Як повідомлялося, [ лідери країн "Групи семи" (G7) погодили](https://www.ukrinform.ua/rubric-polytics/3734990-ofis-prezidenta-opublikuvav-deklaraciu-g7-pro-pidtrimku-ukraini.html) на полях саміту НАТО уВільнюсі "Спільну декларація про підтримку України".

Документ є рамковим і дає можливість для подальшого укладання двосторонніхугод з державами-гарантами.

Source: [https://www.ukrinform.ua/rubric-ato/3735576-prezident-proviv-naradu-z-golovou-sbu-ta-kerivnikami-rozvidki.html](https://www.ukrinform.ua/rubric-ato/3735576-prezident-proviv-naradu-z-golovou-sbu-ta-kerivnikami-rozvidki.html)