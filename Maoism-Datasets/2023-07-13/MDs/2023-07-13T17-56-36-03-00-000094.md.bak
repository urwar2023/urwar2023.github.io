# Цьогоріч Україна отримала на швидке відновлення $3,87 мільярда 

Authors: Ukrinform (Person)

Publisher: Укринформ (Organization)

Published Time: 2023-07-13T17:56:36+03:00

Modified Time: 2023-07-13T17:56:36+03:00

Description: У перші місяці 2023 року Україна змогла мобілізувати необхідну міжнародну підтримку для забезпечення макрофінансової стабільності, при цьому на потреби швидкого відновлення отримано лише 3,87 млрд дол. — Укрінформ.

Images: ['[630_360_15369...](https://static.ukrinform.com/photos/2018_09/thumb_files/630_360_1536925236-1223.jpg)']

Tags: ['Мінфін', 'Сергій Марченко', 'Відновлення України']

Type: Article

<!--METADATA-->

![](../Images/yкринформ/2023-07-13T17-56-36-03-00/630_360_1536925236-1223.jpg) У першімісяці 2023 року Україна змогла мобілізувати необхідну міжнародну підтримкудля забезпечення макрофінансової стабільності, при цьому на потреби швидкоговідновлення отримано лише 3,87 млрд дол.

Як передає Укрінформ, про це повідомило [ Міністерство фінансів України](http://www.mof.gov.ua/uk/news/sergii_marchenko_usd_387_billion_was_raised_from_international_partners_for_rapid_recovery_this_year-4103)за підсумками зустрічі міністра Сергія Марченка зі спеціальним уповноваженимпрезидента Франції з питань допомоги та відновлення України П’єром Ельброном.

Зустріч відбулася 13 липня, зазначили в міністерстві. Сторони обговорилироботу механізму Координаційної платформи донорів України, потреби на швидкевідновлення, а також питання підготовки та імплементації Фінансовогоінструменту для України (Ukraine Facility) від ЄС.

Під час обговорення діяльності Координаційної платформи донорів Україниміністр зауважив, що протягом перших місяців 2023 року основні зусилля булиспрямовані на забезпечення прогнозованого та ритмічного бюджетногозабезпечення, а також фінансування відновлення України.

“Загалом, ми маємо зобов’язання від донорів надати до 42,5 млрд дол. СШАмакрофінансової підтримки у 2023 році для фінансування дефіциту державногобюджету України. Завдяки скоординованій роботі уряду України з міжнароднимипартнерами, поточна робота Платформи зосереджена на подальшій деталізаціїпріоритетних потреб відновлення, поточного стану виплат та спроможностіреалізації проєктів на етапі ранньої реконструкції”, - деталізував Марченко.

При цьому він зазначив, що є певна невідповідність між проєктами, у які хочутьінвестувати партнери, та нашими потребами. Саме тому зараз українська сторонаі міжнародні донори узгоджують перелік нагальних проєктів відновлення танаявні ресурси.

З усіх фінансових зобов'язань партнерів на відновлення України лише 3,87 млрддол. США відповідають потребам швидкого відновлення, яке оцінюється у 14,1млрд дол. США. Водночас, як наголосив міністр, швидке відновлення – цеключовий пріоритет, оскільки сприяє створенню безпечних умов життя дляукраїнців, а також економічному відновленню країни.

Залучене фінансування в розмірі 3,87 млрд дол. США розподіляється запріоритетними галузями, а саме: енергетична підтримка - 837 млн дол.,гуманітарне розмінування - 169 млн дол., відновлення пошкодженого житла - 25млн дол., допомога приватному сектору - 206 млн дол. та відновлення критичноїінфраструктури - 2,6 млрд дол.

Міністр фінансів нагадав, що під час Конференції з відновлення України(URC-2023), яка відбулась наприкінці червня в Лондоні, лідери ЄС анонсувалистворення нового Фінансового інструменту для України (Ukraine Facility). Цейінструмент стане частиною багаторічної фінансової програми ЄС на 2024 - 2027роки. Ukraine Facility буде зосереджено на підтримці макрофінансовоїстабільності України, сприянні відновленню, відбудові та модернізації, а такожсприятиме переходу до "зеленої", цифрової та інклюзивної економіки.

За словами Марченка, новий Фінансовий інструмент для України буде містити триосновні компоненти: фінансову підтримку у вигляді безповоротної та кредитноїпідтримки України; інвестиційну рамку, призначену для залучення приватних тадержавних інвестицій; технічну допомогу та допоміжні заходи, включаючиекспертну допомогу з питань реформ.

“Для імплементації механізму Ukraine Facility уряд України має розробити Планз відновлення, реконструкції та модернізації. Цей План буде орієнтиром і дляінших програм допомоги донорів України”, - підсумував міністр.

**Читайте також:** [ Польща і **Корея** підписали угоду про співпрацю увідбудові України ](https://www.ukrinform.ua/rubric-vidbudova/3735436-polsa-i-korea-pidpisali-ugodu-pro-spivpracu-u-vidbudovi-ukraini.html)

Як повідомляв Укрінформ, на початку червня 2023 року Україна та Франціяпідписали угоду щодо призупинення виплат за державним боргом, що дозволитьзменшити боргове навантаження на держбюджет України та направити кошти нафінансування першочергових потреб.

Source: [https://www.ukrinform.ua/rubric-vidbudova/3735464-cogoric-ukraina-otrimala-na-svidke-vidnovlenna-387-milarda.html](https://www.ukrinform.ua/rubric-vidbudova/3735464-cogoric-ukraina-otrimala-na-svidke-vidnovlenna-387-milarda.html)