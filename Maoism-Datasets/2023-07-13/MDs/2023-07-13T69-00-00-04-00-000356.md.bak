# Під Бахмутом займаємо панівні висоти, на інших ділянках відбиваємо спроби ворога штурмувати наші позиції — Сергій Череватий

Author: ['Олексій Тригуб']

Time: 2023-07-13T69:00:00-04:00

Description: Під час прямого ефіру в телемарафоні «Єдині новини» заступник командувача Східного... Война с Украиной 2022, Война с Украиной последние новости сегодня, Новости война с Украиной 2022 последние на сегодня, Будет ли война между Украиной и Россией и когда, Война с Украиной в 2022 году будет или нет,  Будет ли война с Украиной в ближайшее время что говорят,  Война с Украиной новости,  Новости Украины сегодня,  Украинские новости в украинских СМИ на русском

Images: ['[bahmut1.jpg](https://armyinform.com.ua/wp-content/uploads/2022/09/bahmut1.jpg)']

Tags: ['БАХМУТ', 'ЄДИНІ НОВИНИ', 'ЛИМАНО-КУП’ЯНСЬКИЙ НАПРЯМОК', 'СЕРГІЙ ЧЕРЕВАТИЙ']

Category: News

<!--METADATA-->

![](../Images/AРМІЯINFORM/2023-07-13T69-00-00-04-00/bahmut1.jpg)Ілюстративне фото

Під час прямого ефіру в[телемарафоні](https://www.youtube.com/watch?v=WY8sDvZdWEA) «Єдині новини»заступник командувача Східного угруповання військ Збройних Сил України зістратегічних комунікацій полковник Сергій Череватий розповів про обстановку насході України та, зокрема, в районі міста Бахмут.

— Наші війська мають частковий успіх на південному фланзі, закріплюються нарубежах, — розповідає офіцер. — Загалом ініціатива належить Силам оборони.Триває щоденна бойова робота. Крок за кроком, максимально зберігаючи особовийсклад, ми рухаємося для того, щоб зайняти панівні висоти й витіснитипротивника з його рубежів.

За словами полковника Сергія Череватого, ворог чинить неймовірний спротив.Протягом доби він завдав по українських захисниках 538 ударів зі ствольної тареактивної артилерії, а також здійснив два авіанальоти. Під час п’яти бойовихзіткнень на цьому напрямку було знищено 71 окупанта, 141 — зазнав поранень іодин потрапив у полон. Підбито чотири ворожі танки, бойову машину десанту, двіустановки РСЗВ БМ-21 «Град», три гармати, дві САУ «Гіацинт-С», двапротитанкові ракетні комплекси, один зенітний ракетний комплекс «Стріла-10»,комплекс візуального спостереження «Муром-М» та п’ять БПЛА.

На Лимано-Куп’янському напрямку противник накопичує досить потужне угрупованняз повітрянодесантних та піхотних підрозділів, а також для підсиленняконцентрує підрозділи так званого бойового армійського резерву БАРС,територіальні війська, невеликі приватні військові компанії на кшталт«ветеранів» та штурмові роти «шторм-z», укомплектовані засудженими.

Як говорить полковник Сергій Череватий, цей напрямок залишається лідером закількістю артилерійських та авіаційних ударів ворога: тут противник обстрілявпозиції Сил оборони 665 разів та завдав 11 авіаударів. Також на цьому відтинкуфронту відбулось три штурми наших позицій — два біля Новоселівського і одинпоблизу Білогорівки. Усі спроби штурмових дій ворога були відбиті й він зазнавутрат: 28 окупантів знищено, 120 поранено. Також українські захисникиутилізували дві ворожі бойові машини піхоти, 240-мм самохідний міномет«Тюльпан», дві САУ «Акація», гаубицю Д-30, п’ять БПЛА, один дрон-камікадзе,один польовий склад з боєприпасами та сім автомобілів, що підвозили цібоєприпаси.

— Відбуваються бої, ворог неодноразово намагався прорвати нашу оборону, алевсі ці спроби виявилися невдалими, — свідчить Сергій Череватий. — Ситуаціяповністю контрольована.

Офіцер підтверджує, що на Лимано-Куп’янському напрямку ворог зосереджуєнайкращі підрозділи, що здатен наразі зібрати, проте українському командуваннювідомі всі ці підрозділи, їхні командири, завдання й напрямки дій, а всіспроби прориву українських позицій завершуються відступом окупантів.

Source: [https://armyinform.com.ua/2023/07/13/pid-bahmutom-zajmayemo-panivni-vysoty-na-inshyh-dilyankah-vidbyvayemo-sproby-voroga-shturmuvaty-nashi-pozycziyi-sergij-cherevatyj/](https://armyinform.com.ua/2023/07/13/pid-bahmutom-zajmayemo-panivni-vysoty-na-inshyh-dilyankah-vidbyvayemo-sproby-voroga-shturmuvaty-nashi-pozycziyi-sergij-cherevatyj/)