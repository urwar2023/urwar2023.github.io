# Стефанчук запросив відвідати Україну всіх, хто досі сумнівається в необхідності трибуналу для рф

Authors: Ukrinform (Person)

Publisher: Укринформ (Organization)

Published Time: 2023-04-24T18:24:02+03:00

Modified Time: 2023-04-24T18:24:02+03:00

Description: Голова Верховної Ради Руслан Стефанчук запросив відвідати Україну всіх іноземців, які досі сумніваються в необхідності створення спеціального міжнародного трибуналу для російської федерації. — Укрінформ.

Images: ["[630_360_16823...](https://static.ukrinform.com/photos/2023_04/thumb_files/630_360_1682349705-452.jpg)"]

Tags: ['Євросоюз', 'Україна', 'Стефанчук', 'Війна з росією']

Type: Article

<!--METADATA-->

![](../Images/yкринформ/2023-04-24T18-24-02-03-00/630_360_1682349705-452.jpg) ГоловаВерховної Ради Руслан Стефанчук запросив відвідати Україну всіх іноземців, якідосі сумніваються в необхідності створення спеціального міжнародного трибуналудля російської федерації.

Відповідне запрошення він висловив під час виступу на Конференції голівпарламентів країн Європейського Союзу в Празі, повідомляє кореспондентУкрінформу.

Він наголосив, що російській федерації не вдалося зламати дух українців поприцілеспрямовані обстріли й бомбардування житлових районів, лікарень, шкіл,церков, гуманітарних коридорів, об’єктів критичної інфраструктури. Напереконання спікера українського парламенту, лише боротьба та перемога Українизахистять від тотального геноциду, а також забезпечать справедливість івідповідальність за всі скоєні [ ](https://www.ukrinform.ua/tag-rosia)злочини.

"Відповідальність для всіх винних. Відповідальність від солдата до найвищогокерівництва країни-агресора. Спеціальний міжнародний трибунал — ось що закладефундамент для притягнення вищого політичного та військового керівництва росіїдо відповідальності за розв’язання війни. Тих, хто ще вагається щодонеобхідності ухвалення такого рішення, запрошую приїхати в Україну, поговоритиз українцями, які втратили найдорожчих, походити руїнами, відвідати могилиукраїнських героїв, на власні очі переконатися що таке "рускій мір", що такебратерство по-російськи", – підкреслив Стефанчук.

Він наголосив, що лише незворотність покарання унеможливить повтореннязлочинів у майбутньому.

**Читайте також:** [ **Стефанчук** ](https://www.ukrinform.ua/rubric-polytics/3700084-ukraina-ocikue-na-pozitivne-risenna-partneriv-sodo-nadanna-bojovih-litakiv-stefancuk.html)

Як повідомляв Укрінформ, у вересні 2022 року Президент Володимир Зеленськийутворив робочу групу на чолі з керівником ОП Андрієм Єрмаком, яка опрацьовуєпитання створення спеціального трибуналу для притягнення до кримінальноївідповідальності керівництва російської федерації за скоєння злочину агресіїпроти України. Створення такого трибуналу підтримали Парламентська асамблеяРади Європи, Європарламент, Парламентська асамблея НАТО, Парламентськаасамблея ОБСЄ та окремі держави.

_Фото: ВР/Фейсбук_

Source: [https://www.ukrinform.ua/rubric-polytics/3700096-stefancuk-zaprosiv-vidvidati-ukrainu-vsih-hto-dosi-sumnivaetsa-v-neobhidnosti-tribunalu-dla-rf.html](https://www.ukrinform.ua/rubric-polytics/3700096-stefancuk-zaprosiv-vidvidati-ukrainu-vsih-hto-dosi-sumnivaetsa-v-neobhidnosti-tribunalu-dla-rf.html)