# Україна цінує кожну передану нам Естонією одиницю зброї — Володимир Зеленський

Author: ['АРМІЯINFORM']

Time: 2023-04-24T80:00:00-04:00

Description: Під час робочої поїздки в Житомирську область Президент України Володимир Зеленський... Война с Украиной 2022, Война с Украиной последние новости сегодня, Новости война с Украиной 2022 последние на сегодня, Будет ли война между Украиной и Россией и когда, Война с Украиной в 2022 году будет или нет,  Будет ли война с Украиной в ближайшее время что говорят,  Война с Украиной новости,  Новости Украины сегодня,  Украинские новости в украинских СМИ на русском

Images: ['[7fae74cbe8f24c053fb7657dd94777d9_1682338857_extra_large-1.jpeg](https://armyinform.com.ua/wp-content/uploads/2023/04/7fae74cbe8f24c053fb7657dd94777d9_1682338857_extra_large-1.jpeg)', '[102.jpg](https://armyinform.com.ua/wp-content/uploads/2023/04/102.jpg)', '[103-1.jpg](https://armyinform.com.ua/wp-content/uploads/2023/04/103-1.jpg)', '[104.jpg](https://armyinform.com.ua/wp-content/uploads/2023/04/104.jpg)', '[105.jpg](https://armyinform.com.ua/wp-content/uploads/2023/04/105.jpg)']

Tags: ['ВОЛОДИМИР ЗЕЛЕНСЬКИЙ', 'ДОПОМОГА ПАРТНЕРІВ', 'ЕСТОНІЯ', 'КАЯ КАЛЛАС', 'ПРЕЗИДЕНТ УКРАЇНИ', 'СВІТ ПІДТРИМУЄ УКРАЇНУ']

Category: News

<!--METADATA-->

![](../Images/AРМІЯINFORM/2023-04-24T80-00-00-04-00/7fae74cbe8f24c053fb7657dd94777d9_1682338857_extra_large-1.jpeg)

Під час робочої поїздки в Житомирську область Президент України ВолодимирЗеленський провів зустріч із Прем’єр-міністром Естонської Республіки КаєюКаллас, яка прибула в нашу країну з візитом.

Про це [повідомляє](https://www.president.gov.ua/news/estoniya-mozhe-buti-vpevnenoyu-sho-peremoga-ukrayini-u-vijni-82449) Офіс Президента України.

Вітаючи голову естонського уряду в Україні, Володимир Зеленський зазначив, щоКая Каллас — справжня лідерка й захисниця нашої спільної європейської свободи.

«Якби кожен із лідерів та кожна з держав так само сумлінно ставилися дозахисту нашої спільної свободи на континенті, агресія росії уже б зазналаочевидної поразки», — сказав Президент під час спілкування з представникамиЗМІ за результатами переговорів із Каєю Каллас у Житомирі.

Глава держави висловив подяку Прем’єр-міністру та всьому естонському народу защиру й надзвичайно вчасну підтримку оборони України.

![](../Images/AРМІЯINFORM/2023-04-24T80-00-00-04-00/102.jpg)

«В перерахунку на душу населення допомога Естонії для нашого захисту — одна знайбільших у світі. Україна цінує кожну передану нам Естонією одиницю зброї.Особливо я хотів би відзначити рішення Естонії передати всі наявні в неїгаубиці 122-го та 155-го калібрів. Дякую Естонії й вам особисто, Прем’єр-міністре, за ініціативу щодо спільних європейських прямих закупівель зброї табоєприпасів, яка передбачає надання членами Євросоюзу Україні одного мільйонаснарядів 155-міліметрового калібру», — зазначив Володимир Зеленський.

Він також подякував Естонії за допомогу в лікуванні, протезуванні тареабілітації українських воїнів після поранень, яких вони зазнали на полі бою.Крім того, Естонія передала вже третій військовий мобільний шпиталь дляоперативного надання медичної допомоги на фронті.

Президент України високо відзначив співпрацю з Естонією в питаннікібербезпеки.

«Українці завжди пам’ятатимуть, якою вагомою стала ваша підтримка. Естоніяможе бути впевненою, що наша українська перемога в цій війні буде надійноюгарантією історичного результату для всіх абсолютно народів Європи, зокремадля естонського народу. Після нашої перемоги російський реваншизм ніколи зновуне ламатиме життя будь-якої людини у Європі», — наголосив Глава держави.

Під час переговорів співрозмовники зосередили увагу на посиленні можливостейУкраїни на передовій.

![](../Images/AРМІЯINFORM/2023-04-24T80-00-00-04-00/103-1.jpg)

«Важливо, щоб усі наші партнери зараз були максимально рішучими й максимальношвидкими в постачанні обіцяної допомоги, особливо зброї. Щоб ми моглимаксимально прискорити завершення цієї війни — звільнити нашу землю тавідновити повну силу міжнародного права», — сказав Володимир Зеленський.

Сторони також обговорили політичну взаємодію й рух України до набуттяповноправного членства у Євросоюзі та НАТО.

«Сьогодні ми обговорили наші очікування від Вільнюського саміту НАТО. Заразсаме той час, коли Альянс потребує амбітних рішень. Надійна безпека у Європіможе ґрунтуватися лише на повній визначеності у відносинах на східному фланзіНАТО, передусім у відносинах між Україною й НАТО. Потрібне позитивне політичнерішення Альянсу щодо вступу України, і я дякую Естонії за підтримку саметакого посилення НАТО й за фіксацію в підписаній нами декларації нашоїспільної мети», — зазначив Президент.

Під час зустрічі йшлося й про відбудову України. Як повідомив ВолодимирЗеленський, Естонія стала першою державою, яка почала практичне відновленняукраїнського регіону — Житомирської області. Це може стати прикладом для іншихпартнерів.

«Впевнений: багато зробимо разом. Я сьогодні порушив питання щодоструктуризації допомоги щодо відбудови, зокрема створення відповідногопредставництва, офісу тут, на Житомирщині», — розповів Глава держави.

Він також висловив подяку Естонії за принциповість у питанні посилення санкційза агресію росії та у питанні щодо притягнення до відповідальної держави-терориста за скоєне в Україні.

За визначні особисті заслуги у зміцненні українсько-естонського міждержавногоспівробітництва, підтримку суверенітету й територіальної цілісності УкраїниПрезидент нагородив Каю Каллас орденом князя Ярослава Мудрого II ступеня.

![](../Images/AРМІЯINFORM/2023-04-24T80-00-00-04-00/104.jpg)

«Для мене честь сьогодні вручити вам від імені всіх українців спеціальнунагороду — це орден Ярослава Мудрого. Дякую за те, що нову історію ЄвропиУкраїна й ваш народ, ваша держава — ми створюємо це разом», — сказав ВолодимирЗеленський.

Зі свого боку Кая Каллас подякувала Главі держави та всьому українськомународові за визнання. Вона зауважила, що її перший закордонний візит на посадіголови естонського уряду саме в Україну символізує підтримку Естонієюукраїнського народу.

«Як ви правильно зазначили, свобода має подолати тиранію — це наше спільнезавдання і наш фокус номер один», — наголосила вона.

Очільниця уряду Естонії акцентувала, що допомога озброєнням, боєприпасами танавчання українських військових мають тривати у достатніх масштабах, щобУкраїна перемогла в цій війні.

«Саме тому я запропонувала Європейському Союзу спільну закупівлюартилерійських снарядів для України, щоб відправити їх безпосередньо. Рішеннябуло ухвалене в березні, і зараз нам потрібно переконатися, що воно буденалежним чином виконане», — додала Кая Каллас.

Прем’єр-міністр зауважила, що минулого тижня естонський уряд ухвалив рішеннявідправити артилерійські снаряди в Україну, і висловила сподівання, щонезабаром це зроблять і інші країни ЄС.

![](../Images/AРМІЯINFORM/2023-04-24T80-00-00-04-00/105.jpg)

«Ми віримо у вашу перемогу. Ми віримо в Україну, яка процвітатиме, зліберальною демократією, вільною ринковою економікою та належністю доєвроатлантичної спільноти. Ваша боротьба, ваші жертви чітко показали, що шляхдо миру — це усунення „сірих зон“ у європейській безпеці», — зазначила вона.

«Задля миру у Європі нам потрібна Україна у Європейському Союзі й у НАТО. І цетакож посил спільної декларації, яку ми щойно підписали», — сказала головауряду Естонії.

Вона також наголосила на тому, що російські керманичі й виконавці мають бутипритягнуті до відповідальності за злочин агресії проти України та незаконнудепортацію наших громадян.

Кая Каллас висловила подяку за запрошення відвідати Житомирщину, на відбудовіякої сфокусується Естонія. Серед об’єктів, які відновлюють із допомогоюЕстонії, — дитячий садок в Овручі та низка інших соціальних таінфраструктурних об’єктів.

Очільниця естонського уряду висловила сподівання, що відбудова разом зреформами та євроінтеграцією створять можливості для швидкого економічногозростання й дадуть Україні змогу стати однією з найуспішніших економік Європи.

Source: [https://armyinform.com.ua/2023/04/24/ukrayina-czinuye-kozhnu-peredanu-nam-estoniyeyu-odynyczyu-zbroyi-prezydent-ukrayiny/](https://armyinform.com.ua/2023/04/24/ukrayina-czinuye-kozhnu-peredanu-nam-estoniyeyu-odynyczyu-zbroyi-prezydent-ukrayiny/)