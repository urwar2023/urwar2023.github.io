# Спікер ВР закликав голів парламентів ЄС підтримати українську формулу миру

Authors: Ukrinform (Person)

Publisher: Укринформ (Organization)

Published Time: 2023-04-24T19:48:51+03:00

Modified Time: 2023-04-24T19:48:51+03:00

Description: Голова Верховної Ради Руслан Стефанчук закликав голів парламентів Європейського Союзу підтримати українську формулу миру. — Укрінформ.

Images: ["[630_360_16823...](https://static.ukrinform.com/photos/2023_04/thumb_files/630_360_1682354838-281.jpg)"]

Tags: ['Євросоюз', 'Стефанчук', 'Війна з росією', 'Формула миру']

Type: Article

<!--METADATA-->

![](../Images/yкринформ/2023-04-24T19-48-51-03-00/630_360_1682354838-281.jpg) ГоловаВерховної Ради Руслан Стефанчук закликав голів парламентів Європейського Союзупідтримати українську формулу миру.

З таким закликом він виступив під час Конференції спікерів парламентів країн-членів Європейською Союзу в Празі, повідомляє кореспондент Укрінформу.

"Війна щоденно забирає життя українців, руйнує їхні оселі, позбавляє насжиттєво необхідної інфраструктури", - зазначив Стефанчук.

Голова ВР подякував за безпрецедентну допомогу [](https://www.ukrinform.ua/tag-evrosouz) .

"Ті фінансові, логістичні, правові рішення, які були ухвалені задля допомогиУкраїні, є, без перебільшення, життєдайними. Ми вдячні і завжди пам’ятатимемопро це", - додав він.

**Читайте також:** [ **Стефанчук** ](https://www.ukrinform.ua/rubric-polytics/3700096-stefancuk-zaprosiv-vidvidati-ukrainu-vsih-hto-dosi-sumnivaetsa-v-neobhidnosti-tribunalu-dla-rf.html)

Стефанчук зауважив, що навіть в умовах війни Україна мріє про мир, проповернення до спокійного життя і відбудову звільнених від ворога територій.

"Саме з цією метою Президент України Володимир Зеленський запропонував світуформулу миру, яку я прошу вас і очолювані вами парламенти підтримати як уцілому, так і окремі її сегменти", - звернувся спікер українського парламенту.

**Читайте також:** [ **Стефанчук** ](https://www.ukrinform.ua/rubric-society/3700107-stefancuk-zaklikav-goliv-parlamentiv-krain-es-viznati-golodomor-genocidom.html)

Він наголосив, що спільними зусиллями розвиток цієї ініціативи парламентамиможе суттєво скоротити шлях до припинення війни і встановлення справедливогомиру.

Як повідомлялося, мирний план, запропонований Президентом ВолодимиромЗеленським, містить пропозицію щодо укладення так званого Київського компакту- угоди, що передбачає міжнародні гарантії безпеки та зобов’язання іззабезпечення обороноздатності України на рівні, що є достатнім для стримуваннята для оборони від російської агресії у майбутньому.

_Фото: Руслан Стефанчук, Фейсбук_

Source: [https://www.ukrinform.ua/rubric-polytics/3700135-spiker-vr-zaklikav-goliv-parlamentiv-es-pidtrimati-ukrainsku-formulu-miru.html](https://www.ukrinform.ua/rubric-polytics/3700135-spiker-vr-zaklikav-goliv-parlamentiv-es-pidtrimati-ukrainsku-formulu-miru.html)