# Зеленський: Уже готуємо нашу енергетику до наступної зими

Authors: Ukrinform (Person)

Publisher: Укринформ (Organization)

Published Time: 2023-04-24T19:59:38+03:00

Modified Time: 2023-04-24T19:59:38+03:00

Description: Україна вже готує енергетичну систему до наступної зими. — Укрінформ.

Images: ["[630_360_16823...](https://static.ukrinform.com/photos/2023_04/thumb_files/630_360_1682355440-145.png)"]

Tags: ['Енергетика', 'Звернення', 'Зеленський']

Type: Article

<!--METADATA-->

![](../Images/2023-04-24T19-59-38-03-00/630_360_1682355440-145.png) Українавже готує енергетичну систему до наступної зими.

Про це заявив у відеозверненні Президент України Володимир Зеленський, передаєУкрінформ з посиланням на [ ](https://www.president.gov.ua/news/uzhe-gotuyemo-nashu-energetiku-do-nastupnoyi-zimi-zvernennya-82465) .

_Відео:[ ](https://t.me/OP_UA/9319) _

_**Бажаю здоровʼя, шановні українці!** _

Повернувся до Києва із відрядження в Житомир, фактично увесь день працювалитам.

Спочатку – візит пані Премʼєр-міністра Естонії Каї Каллас. Переговори,підписання Спільної декларації. Я вдячний пані Премʼєр-міністру та всьомународу Естонії за чітку й незмінну підтримку нашого руху у Європейський Союз,у НАТО – відповідні пункти щодо Альянсу є в декларації.

Сьогодні найбільше уваги приділили оборонним питанням, і це зрозуміло. Естоніясеред тих, чия допомога нашій обороні найшвидша і найбільша, якщо подивитисяна співвідношення обсягу допомоги та ВВП країни. Це стосується і гармат длянашої артилерії, і снарядів, і зброї для наших зенітників… Багато аспектів.

Обговорили й рішення щодо зброї та амуніції, які досі на реалізації в іншихнаших партнерів у Євросоюзі. Той випадок, коли від швидкості постачання, відвиконання вже ухвалених рішень, безпосередньо залежить життя людей. Я дякуюЕстонії за готовність сприяти у відповідній комунікації з іншими партнерами.

Житомир був обраний майданчиком для наших переговорів невипадково. Саме уЖитомирській області реалізовано проект відбудови, який дає Естонії першість –першість у тому, як швидко реалізовується те, про що домовилися. В містіОвручі Житомирської області до 1 червня має завершитися відбудова дитячогосадочка – з допомогою Естонії. Цей проект буде додатково розширений. Є й іншіпроекти з відбудови – упевнений, усе реалізуємо.

Було дуже приємно побувати в Житомирській політехніці – поспілкуватися зістудентами університету. Класний університет – відчувається, що справді дбаютьпро студентів. Дбають про Україну – з урахуванням того, як університет готуєдля країни різних фахівців.

Дякую кожному й кожній, хто був на зустрічі в політехніці, хто ставив питанняі хто щиро реагував на відповіді. Хороше, енергійне спілкування. Саме це мивиборюємо зараз для всієї України – щоб усі наші діти, усі українські студентий студентки в кожній частині нашої держави могли почуватися вільно,насолоджуватися свободою, здобувати освіту й реалізовувати себе в житті так,як вони цього хочуть. І це буде. Україна захистить свою свободу.

Провів у Житомирі й спеціальну координаційну нараду з усіма, хто відповідає заобласть. Детально розглянули безпеку, економічну та соціальну ситуацію вобласті. Є рішення, зокрема щодо відновлення енергетики після російськихударів. І вже готуємо нашу енергетику до наступної зими.

Також є рішення щодо освітньої інфраструктури – у нараді сьогодні взяв участьміністр освіти і науки. Звичайно, допоможемо нашим регіонам, і Житомирщинізокрема, зі шкільними автобусами.

Окрему увагу приділили кордону. Була доповідь керівника Житомирської обласноївійськової адміністрації та голови Держприкордонслужби. Захист, облаштуваннякордону, ситуація загалом. Дякую всім, хто забезпечує нам цю міцність нашогодержавного кордону.

І, до речі, хочу відзначити сьогодні наших воїнів-прикордонників – тих, хторазом з усіма силами оборони нашої держави захищає Україну на передовій. Є защо подякувати. Луганський і Краматорський прикордонні загони – дякую вам,воїни, за стійкість у Бахмуті! Луцький прикордонний загін – дякую вам, хлопці,за вашу силу на Авдіївському напрямку! Херсонський і Бердянський прикордоннізагони – дякую за успішне виконання завдань на півдні нашої держави. Всімолодці!

Слава всім нашим воїнам, хто зараз у бою, на бойових постах, на бойовихзавданнях!

Дякую всім, хто допомагає Україні захищатися від російського зла!

Дякую Житомиру за сьогоднішній день.

_**Слава Україні!** _

_Фото: ОП_

Source: [https://www.ukrinform.ua/rubric-polytics/3700140-zelenskij-uze-gotuemo-nasu-energetiku-do-nastupnoi-zimi.html](https://www.ukrinform.ua/rubric-polytics/3700140-zelenskij-uze-gotuemo-nasu-energetiku-do-nastupnoi-zimi.html)