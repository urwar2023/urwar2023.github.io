# Німецькі компанії продовжили страхування для російського Nord Stream 1 - Reuters

Authors: Ukrinform (Person)

Publisher: Укринформ (Organization)

Published Time: 2023-04-04T16:17:00+03:00

Modified Time: 2023-04-04T16:17:00+03:00

Description: Німецькі страхові компанії Allianz та Munich Re відновили страхове покриття для пошкодженого газопроводу Nord Stream 1. — Укрінформ.

Images: ["[630_360_15099...](https://static.ukrinform.com/photos/2017_11/thumb_files/630_360_1509980653-7942.jpg)"]

Tags: ['Німеччина', 'Страхування', 'росія', 'Північний потік']

Type: Article

<!--METADATA-->

![](../Images/yкринформ/2023-04-04T16-17-00-03-00/630_360_1509980653-7942.jpg) Німецькістрахові компанії Allianz та Munich Re відновили страхове покриття дляпошкодженого газопроводу Nord Stream 1.

Як передає Укрінформ, про це повідомляє агенція [](https://www.reuters.com/business/energy/german-insurers-renew-cover-blast-damaged-nord-stream-gas-link-2023-04-04/) із посиланням на п’ять джерел,обізнаних у цьому питанні.

Видання вказує, що відновлення функціонування [](https://www.ukrinform.ua/tag-gazoprovid) не виключається після диверсії наоб'єкті у вересні. А також зауважує, що страхування двох найбільших компанійНімеччини (Allianz та Munich Re - ред.) має вирішальне значення для будь-якоїдовгострокової перспективи використання газопроводу.

За даними джерел Reuters, у німецькому уряді були не проти продовженнястрахового покриття Північного потоку, попри те, що це йде врозріз з офіційноюполітикою відмови від постачання російських енергоносіїв.

Представники компаній Allianz та Munich Re, а також відомства федеральногоканцлера Німеччини, відмовилися коментувати цю інформацію, в той час, як уміністерстві економіки сказали що страхове покриття не є частиною підтримки,яку раніше надавав проєкту уряд.

**Читайте також:** [ ](https://www.ukrinform.ua/rubric-world/3689089-dania-pidnala-z-mora-obekt-viavlenij-bila-pivnicnogo-potoku2.html)

Укрінформ надсилає запит до компаній Allianz та Munich Re.

Як повідомлялося, 26 вересня 2022 року унаслідок підриву було пошкодженопідводну частину газопроводів “Північний потік-1” та “Північний потік-2”. Двавитоки було зафіксовано у виключній економічній зоні Данії, ще два - Швеції.Ці країни уповноважені розслідувати причини інциденту.

Source: [https://www.ukrinform.ua/rubric-economy/3691479-nimecki-kompanii-prodovzili-strahuvanna-dla-rosijskogo-nord-stream-1.html](https://www.ukrinform.ua/rubric-economy/3691479-nimecki-kompanii-prodovzili-strahuvanna-dla-rosijskogo-nord-stream-1.html)