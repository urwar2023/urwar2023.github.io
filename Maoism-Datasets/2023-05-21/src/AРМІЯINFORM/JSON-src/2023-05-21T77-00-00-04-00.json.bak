{'title': 'Глава держави відвідав музей миру в Хіросімі та поклав квіти до меморіалу жертвам атомного бомбардування', 'description': 'Про це\xa0повідомляє\xa0Офіс Президента України.    У\xa0межах робочого візиту до\xa0Японії для... Война с Украиной 2022, Война с Украиной последние новости сегодня, Новости война с Украиной 2022 последние на сегодня, Будет ли война между Украиной и Россией и когда, Война с Украиной в 2022 году будет или нет,  Будет ли война с Украиной в ближайшее время что говорят,  Война с Украиной новости,  Новости Украины сегодня,  Украинские новости в украинских СМИ на русском', 'time': '2023-05-21T77:00:00-04:00', 'author': ['АРМІЯINFORM'], 'images': ['https://armyinform.com.ua/wp-content/uploads/2023/05/07eb00346046667b1583548741c609a8_1684665733_extra_large.jpeg'], 'text': '![](https://armyinform.com.ua/wp-content/uploads/2023/05/07eb00346046667b1583548741c609a8_1684665733_extra_large.jpeg)\n\nПро це [повідомляє](https://www.president.gov.ua/news/glava-derzhavi-vidvidav-muzej-miru-v-hirosimi-ta-poklav-kvit-83077) Офіс Президента України.\n\nУ межах робочого візиту до Японії для участі в саміті країн «Групи семи»Президент України Володимир Зеленський відвідав Меморіальний музей миру уХіросімі.\n\nГлава держави оглянув експозиції музею та зробив запис у книзі почеснихгостей.\n\nМузей створено містом для того, щоб розповісти людям про трагедіюбомбардування Хіросіми 6 серпня 1945 року. Він відкрився в 1950-му. У музеїзібрано речі загиблих та інші свідчення атомного вибуху, відвідувачамрозповідають про події, пов’язані з бомбардуванням міста. У східному крилімузею розміщені експозиції, що показують Хіросіму до та після вибуху,розповідають про перебіг війни та обставини, що призвели до бомбардування, атакож про зусилля мешканців, спрямовані на повну ліквідацію ядерної зброї.\n\nКрім того, Президент України та Прем’єр-міністр Японії Фуміо Кішіда поклаликвіти до меморіалу жертвам атомного бомбардування.\n\nПам’ять загиблих ушанували хвилиною мовчання.\n\nЛідери оглянули меморіал та ознайомилися з його історією.\n\nМеморіал виконаний у вигляді кам’яної арки у стилі стародавніх японськихглиняних фігур ханіва. Він містить символічний надгробок і список усіх людей,які загинули внаслідок атомного вибуху 6 серпня 1945 року. На меморіалівикарбувані слова «Спочивай у мирі! Ми більше не повторимо цієї помилки!»', 'category': 'News', 'tags': ['G7', 'STOPRUSSIA', 'АГРЕСІЯ РФ', 'ВІЙНА', 'ВОЛОДИМИР ЗЕЛЕНСЬКИЙ', 'ВТОРГНЕННЯ РФ', 'ОФІС ПРЕЗИДЕНТА УКРАЇНИ', 'ЯПОНІЯ'], 'source': 'https://armyinform.com.ua/2023/05/21/glava-derzhavy-vidvidav-muzej-myru-v-hirosimi-ta-poklav-kvity-do-memorialu-zhertvam-atomnogo-bombarduvannya/'}