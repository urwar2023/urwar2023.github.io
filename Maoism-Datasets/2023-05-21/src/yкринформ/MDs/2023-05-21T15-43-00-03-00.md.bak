# Персонал ЗАЕС побоюється аварії рівня Чорнобиля або Фукусіми – глава Енергоатому

Authors: Ukrinform (Person)

Publisher: Укринформ (Organization)

Published Time: 2023-05-21T15:43:00+03:00

Modified Time: 2023-05-21T15:43:00+03:00

Description: Персонал Запорізької АЕС очікує звільнення станції, яку Росія перетворює на військову базу, а ядерники застерігають про небезпеку масштабної аварії рівня Чорнобиля або Фукусіми. — Укрінформ.

Images: ['[630_360_16846...](https://static.ukrinform.com/photos/2023_05/thumb_files/630_360_1684672961-775.png)']

Tags: ['Енергоатом', 'Чорнобильська зона', 'Запорізька АЕС']

Type: Article

<!--METADATA-->

![](../Images/2023-05-21T15-43-00-03-00/630_360_1684672961-775.png) ПерсоналЗапорізької АЕС очікує звільнення станції, яку Росія перетворює на військовубазу, а ядерники застерігають про небезпеку масштабної аварії рівня Чорнобиляабо Фукусіми.

Про це розповів в інтерв'ю [ ](https://ukrainian.voanews.com/a/anomna-stancija-chekaje-na-deokupaciju/7101825.html) Петро Котін, президентукраїнської державної атомної компанії «Енергоатом», оператора ЗАЕС, передаєУкрінформ.

«Персонал просто в постійній надії, що це (деокупація - ред.) нарештістанеться, і просто чекає та просить допомоги», - сказав Котін.

За його словами, «рівень божевілля у цих окупантів різний». Посадовецьпобоюється їхніх намірів і планів, оскільки на станції багато ядерногоматеріалу – шість атомних енергоблоків, шість реакторів, заповнених паливом,ядерне паливо. Крім того, є шість заповнених басейнів відпрацьованого палива,кожен поруч із реактором. При їх пошкодженні можливий викид радіації.

Залежно від масштабів пошкодження може йтися про локальне забруднення абонавпаки - про «масштаб Чорнобиля або розмір Фукусіми». А далі вже залежатимелише від погодних умов і напрямку вітру, який розноситиме забруднення,попереджає Котін.

**Читайте також:** [ ](https://www.ukrinform.ua/rubric-economy/3707977-energoatom-gotuetsa-svidko-zminiti-personal-zaes-pisla-deokupacii.html)

Він додав, що генеральний директор МАГАТЕ Рафаель Ґроссі також дуже допоміг увирішенні деяких проблем, які виникали на станції. Наприклад, звільнення в.о.гендиректора заводу. Також на Запорізькій атомній електростанції заразпостійно присутні спостерігачі.

Він також підтримав ідею Ґроссі про вільну від військових територію навколоЗАЕС. Щодо цього тривають переговори, але рішення ще так і немає. План Ґроссідля ЗАЕС полягав у тому, щоб «захищати об'єкт, а не територію», і вивестиросійську зброю з території станції.

Усе ж саме на МАГАТЕ Котін покладає надії щодо звільнення заручників уЕнергодарі і протидії небезпеці від росіян із потенційного катастрофічногозабруднення Європи. Крім того, він покладає надії і на «справжній персоналРосатома». «Вони, звичайно, підтримують російські війська, але деякі з них єпрофесіоналами-ядерниками, і вони розуміють ризики», - додав Котін.

Він також розповів, що з часу окупації на Запорізькій атомній електростанціїбуло шість відключень, а це дуже небезпечно для станції. «Це ніби перший етапподії, яка сталася на Фукусімі», - порівняв Котін.

Тоді під час землетрусу японська станція втратила зовнішнє живлення. А через30 хвилин прийшло цунамі і всі дизельні генератори, які підтримували живлення,затонули й перестали працювати. «У Запоріжжі ми проходили цей перший етапшість разів», - сказав Котін про захист.

Він також [ ](https://ukrainian.voanews.com/a/kotin-interview-zaes-anomna-energia/7101818.html) [ ](https://ukrainian.voanews.com/a/kotin-interview-zaes-anomna-energia/7101818.html) , що російська окупація Запорізької атомноїелектростанції «постійно посилюється», окупаційна влада перетворює окуповануЗАЕС на військову базу. За його словами, кількість російських військових наЗАЕС постійно збільшується і тепер перевищує чисельність персоналу. Заразросійських військових там майже 2500, тоді як раніше їх було близько 500,сказав Котін.

Президент Енергоатому наголосив, що якщо на станції відбудеться катастрофа,радіаційне забруднення може поширитися не лише на половину України та Чорнеморе, але й серйозно вплинути на Європу.

«Наразі у них (росіян - ред.) є лише одна ідея – зберегти станцію як своювійськову базу, тому що це охоронна територія, і ядерний матеріал захищає самсебе. Тому вони розуміють, що обстрілу ядерних матеріалів не буде через ризикзабруднення», - сказав Котін, визнавши, що станція, по суті, є заручницею РФ.

Котін також розповів, що з самого початку окупації - 4 березня 2022 року -російські війська встановили на ЗАЕС свій режим, а президент Росії ВолодимирПутін видав указ про створення операційної організації, яка базувалася наРосатомі, державній монополії Росії в атомній енергетиці.

**Читайте також:** [ **МАГАТЕ** ](https://www.ukrinform.ua/rubric-ato/3711642-gendirektor-magate-zaklikav-ne-vikoristovuvati-zaes-ak-vijskovu-bazu.html)

«Вони тиснули на наш персонал для підписання договорів з цією фейковоюорганізацією. Були тортури, було побиття персоналу. Вони також захопилипрацівників і посадили в клітки. У них там були всі види тортур. Деякі людизагинули, а деякі зникли безвісти. І ми не знаємо, де вони зараз», – розповівКотін.

За його інформацією, близько 2000-2700 співробітників підписали цей контракт.Близько 3500 не підписували документи.

Як повідомляв Укрінформ, лідери країн "Групи семи" на саміті в Хіросіміухвалили окрему заяву щодо України, в якій [](https://www.ukrinform.ua/rubric-world/3711759-lideri-g7-zasudili-aderni-pogrozi-rosii-ta-zaklikali-svit-do-rozzbroenna.html) із врегулювання ситуаціїнавколо Запорізької АЕС та назвали "безвідповідальними" дії Росії змілітаризації атомної станції.

_Фото: Голос Америки_

Source: [https://www.ukrinform.ua/rubric-economy/3712237-personal-zaes-pobouetsa-avarii-rivna-cornobila-abo-fukusimi-glava-energoatomu.html](https://www.ukrinform.ua/rubric-economy/3712237-personal-zaes-pobouetsa-avarii-rivna-cornobila-abo-fukusimi-glava-energoatomu.html)