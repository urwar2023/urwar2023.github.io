<html>
<head><style>img{height: auto; width: auto\9; width:100%;}</style></head>
<body>
<h1>США оголосили новий пакет військової допомоги Україні на $2,1 мільярда</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-06-09T17:52:00+03:00</p>
<p>Modified Time: 2023-06-09T17:52:00+03:00</p>
<p>Description: Адміністрація Сполучених Штатів виділяє новий пакет оборонної підтримки України на загальну суму 2,1 млрд дол., який фінансуватиметься в межах Ініціативи сприяння безпеці України (USAI). — Укрінформ.</p>
<p>Images: ['<a href="https://static.ukrinform.com/photos/2023_06/thumb_files/630_360_1686322981-804.jpg">630_360_16863...</a>']</p>
<p>Tags: ['Оборона', 'США', 'Україна', 'допомога', 'Війна з Росією']</p>
<p>Type: Article</p>
<!--METADATA-->

<p><img alt="" src="../Images/yкринформ/2023-06-09T17-52-00-03-00/630_360_1686322981-804.jpg" />Адміністрація Сполучених Штатів виділяє новий пакет оборонної підтримкиУкраїни на загальну суму 2,1 млрд дол., який фінансуватиметься в межахІніціативи сприяння безпеці України (USAI).</p>
<p>Про це йдеться в офіційному повідомленні Міністерства оборони США,оприлюдненому в п’ятницю, передає Укрінформ.</p>
<p>«Пакет, загальна сума якого сягає $2,1 мільярда, включає критично важливізасоби протиповітряної оборони й боєприпаси та надається в рамках Ініціативисприяння безпеці в Україні (USAI)», - зазначили в оборонному відомстві США.</p>
<p>Уточнюється, що новий транш забезпечить ЗСУ додатковими ракетами Patriot;зенітно-ракетними комплексами й ракетами HAWK; снарядами калібру 105 мм і 203мм; БПЛА Puma; ракетами з лазерним наведенням. Крім того, будуть забезпеченінавчання особового складу ЗСУ, технічне обслуговування техніки та іншапідтримка.</p>
<p><strong>Читайте також:</strong> <a href="https://www.ukrinform.ua/rubric-ato/3718526-ukrainci-duze-dobre-pidgotuvalis-do-kontrnastupu-general-milli.html"> Українці дуже добре підготувались до <strong>контрнаступу</strong> -генерал Міллі </a></p>
<p>«Цей пакет USAI підтверджує відданість США вкрай важливим короткостроковимспроможностям України, а також довгостроковим можливостям ЗСУ захищати своютериторію та стримувати російську агресію», - підкреслюється в документі.</p>
<p>Як повідомляв Укрінформ, на відміну від пакетів допомоги за президентськимиповноваженнями (presidential drawdown – ред.), які забезпечують негайніпоставки озброєнь зі складів Пентагону, програма USAI розрахована навиробництво й закупівлю нової <a href="https://www.ukrinform.ua/tag-zbroa"> зброї </a> .Таким чином, оголошення підтримки в межах ініціативи USAI є початком процесуукладання контрактів для виробництва додаткових систем, що надходитимуть вУкраїну.</p>
<p>Source: <a href="https://www.ukrinform.ua/rubric-ato/3720680-ssa-ogolosili-novij-paket-vijskovoi-dopomogi-ukraini-na-21-milarda.html">https://www.ukrinform.ua/rubric-ato/3720680-ssa-ogolosili-novij-paket-vijskovoi-dopomogi-ukraini-na-21-milarda.html</a></p>
</body>
</html>