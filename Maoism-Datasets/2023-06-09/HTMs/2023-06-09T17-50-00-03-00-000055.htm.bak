<html>
<head><style>img{height: auto; width: auto\9; width:100%;}</style></head>
<body>
<h1>Київ відправляє додаткову партію допомоги у Херсон та на Дніпропетровщину - Кличко</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-06-09T17:50:00+03:00</p>
<p>Modified Time: 2023-06-09T17:50:00+03:00</p>
<p>Description: Сьогодні Київ відправляє ще партію допомоги в Херсон та райони Дніпропетровщини, які потерпають від підтоплення. — Укрінформ.</p>
<p>Images: ['<a href="https://static.ukrinform.com/photos/2023_06/thumb_files/630_360_1686322159-977.jpg">630_360_16863...</a>']</p>
<p>Tags: ['Дніпропетровщина', 'Херсон', 'Київ', 'допомога']</p>
<p>Type: Article</p>
<!--METADATA-->

<p><img alt="" src="../Images/yкринформ/2023-06-09T17-50-00-03-00/630_360_1686322159-977.jpg" /> СьогодніКиїв відправляє ще партію допомоги в Херсон та райони Дніпропетровщини, якіпотерпають від підтоплення.</p>
<p>Про це у <a href="https://t.me/vitaliy_klitschko/2097"> Телеграмі </a> повідомивКиївський міський голова Віталій Кличко, передає Укрінформ.</p>
<p>“Сьогодні відправляємо ще допомогу в <a href="https://www.ukrinform.ua/tag-herson"> Херсон </a> та райони Дніпропетровщини, які потерпають після підтоплення,спричиненого підривом російськими окупантами дамби Каховської ГЕС”, - зазначивмер.</p>
<p>Він наголосив, що Київ відправить вантаж з тим необхідним із переліку, з якимзвернулися з підтоплених регіонів. А саме: великі ємності для питної води, щовстановлюються на вантажівки; фільтри для води; продуктові набори.</p>
<p>Кличко зауважив, що на наступну сесію Київради подасть проєкт рішення провиділення столицею Херсонщині фінансової допомоги в розмірі 100 мільйонівгривень.</p>
<p><strong>Читайте також:</strong> <a href="https://www.ukrinform.ua/rubric-regions/3720459-kirovogradsina-vidpravila-gumanitarnu-dopomogu-na-hersonsinu.html"> Кіровоградщина відправила гуманітарну допомогу наХерсонщину </a></p>
<p>Як <a href="https://www.ukrinform.ua/rubric-regions/3720210-kiivsina-vidpravila-na-hersonsinu-persu-partiu-dopomogi.html"> повідомлялося </a> , вчора з Києва доХерсону поїхала перша партія допомоги. Зокрема, відправили: мотопомпи, станціїбіологічної очистки води, надувні човни, теплові гармати. А також - літніспальники, термоси, набори посуду та 2,2 тонни продуктів харчування (м’яснихта овочевих консервів).</p>
<p><em>Фото: Віталій Кличко / Телеграм</em></p>
<p>Source: <a href="https://www.ukrinform.ua/rubric-kyiv/3720679-kiiv-vidpravlae-dodatkovu-partiu-dopomogi-u-herson-ta-na-dnipropetrovsinu-klicko.html">https://www.ukrinform.ua/rubric-kyiv/3720679-kiiv-vidpravlae-dodatkovu-partiu-dopomogi-u-herson-ta-na-dnipropetrovsinu-klicko.html</a></p>
</body>
</html>