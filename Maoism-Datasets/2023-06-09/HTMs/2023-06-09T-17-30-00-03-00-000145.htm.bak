<html>
<head><style>img{height: auto; width: auto\9; width:100%;}</style></head>
<body>
<h1>«Рамштайн» та скіфське золото: Зеленський поговорив з прем'єром Нідерландів</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-06-09T-17:30:00+03:00</p>
<p>Modified Time: 2023-06-09T17:30:00+03:00</p>
<p>Description: Президент України Володимир Зеленський провів телефонну розмову з Прем’єр-міністром Нідерландів Марком Рютте, сторони скоординували свої позиції перед черговою зустріччю Контактної групи у форматі "Рамштайн". — Укрінформ.</p>
<p>Images: ['<a href="https://static.ukrinform.com/photos/2023_04/thumb_files/630_360_1682708752-479.jpeg">630_360_16827...</a>']</p>
<p>Tags: ['Нідерланди', 'Рютте', 'Зеленський', 'Війна з Росією']</p>
<p>Type: Article</p>
<!--METADATA-->

<p><img alt="" src="../Images/yкринформ/2023-06-09T-17-30-00-03-00/630_360_1682708752-479.jpeg" />Президент України Володимир Зеленський провів телефонну розмову з Прем’єр-міністром Нідерландів Марком Рютте, сторони скоординували свої позиції передчерговою зустріччю Контактної групи у форматі "Рамштайн".</p>
<p>Як передає Укрінформ, про це повідомляється на <a href="https://www.president.gov.ua/news/prezident-ukrayini-proviv-telefonnu-rozmovu-z-premyer-minist-83505?fbclid=IwAR21oXwfvKoiJBJBGbZ52as7jsWVvFpWW62dk7I3T_rn98rVndo8i-bYwio"> сайті Президента.</a></p>
<p>"Президент України Володимир Зеленський провів телефонну розмову з Прем’єр-міністром Нідерландів Марком Рютте... Володимир Зеленський і Марк Рюттескоординували позиції перед черговою зустріччю Контактної групи з питаньоборони України у форматі «Рамштайн»", - йдеться у повідомленні.</p>
<p>Глава держави відзначив остаточне рішення нідерландського Верховного суду пропередачу Україні музейних експонатів із виставки «Крим – золотий острів уЧорному морі» («скіфське золото»).</p>
<p><strong>Читайте також:</strong> <a href="https://www.ukrinform.ua/rubric-crimea/3720609-ukraina-provede-peremovini-z-niderlandskim-muzeem-sodo-mehanizmiv-povernenna-skifskogo-zolota.html"> Україна проведе перемовини з нідерландським музеєм щодомеханізмів повернення «скіфського золота» </a></p>
<p>«Нідерланди підтвердили своє лідерство у захисті міжнародного права», –зазначив Зеленський.</p>
<p>Президент поінформував Рютте про ситуацію в регіонах України, які постраждаливнаслідок російського теракту на греблі Каховської ГЕС. Він подякував загуманітарну допомогу для ліквідації наслідків цієї техногенної катастрофи.Зокрема, Нідерланди спрямували до України рятувальні човни, насоси, фільтридля води, польові шпиталі та інше обладнання.</p>
<p>Крім того, Зеленський розповів про поточну ситуації на фронті, а також проактуальні оборонні потреби України.</p>
<p>Співрозмовники обговорили продовження безпекової співпраці, зокрема щодопідготовки українських пілотів та посилення повітряного щита України.</p>
<p><strong>Читайте також:</strong> <a href="https://www.ukrinform.ua/rubric-polytics/3720017-ukraina-ta-niderlandi-tisnut-na-ispaniu-sob-vona-priednalas-do-koalicii-patriot-zmi.html"> Україна та Нідерланди тиснуть на Іспанію, щоб вонаприєдналась до «коаліції Patriot» - ЗМІ </a></p>
<p>Як повідомлялося, 9 червня 2023 року, після майже 9 років судових баталій,Верховний суд <a href="https://www.ukrinform.ua/tag-niderlandi"> Нідерландів </a>повністю задовольнив позовні вимоги держави Україна, зобов’язавши музейАлларда Пірсона передати Національному музею історії України музейні експонатиз виставки «Крим – золотий острів у Чорному морі».</p>
<p>Source: <a href="https://www.ukrinform.ua/rubric-ato/3720666-ramstajn-ta-skifske-zoloto-zelenskij-pogovoriv-z-premerom-niderlandiv.html">https://www.ukrinform.ua/rubric-ato/3720666-ramstajn-ta-skifske-zoloto-zelenskij-pogovoriv-z-premerom-niderlandiv.html</a></p>
</body>
</html>