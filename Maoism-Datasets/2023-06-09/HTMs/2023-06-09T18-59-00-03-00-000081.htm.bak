<html>
<head><style>img{height: auto; width: auto\9; width:100%;}</style></head>
<body>
<h1>Останній енергоблок ЗАЕС переводять у режим «холодного зупину» - назвали причини</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-06-09T18:59:00+03:00</p>
<p>Modified Time: 2023-06-09T18:59:00+03:00</p>
<p>Description: Державна інспекція ядерного регулювання України видала розпорядження «Енергоатому» вивести у «холодний зупин» енергоблок №5 Запорізької АЕС. — Укрінформ.</p>
<p>Images: ['<a href="https://static.ukrinform.com/photos/2022_09/thumb_files/630_360_1662657925-767.jpg">630_360_16626...</a>']</p>
<p>Tags: ['Енергоатом', 'Каховська ГЕС', 'Запорізька АЕС']</p>
<p>Type: Article</p>
<!--METADATA-->

<p><img alt="" src="../Images/yкринформ/2023-06-09T18-59-00-03-00/630_360_1662657925-767.jpg" /> Державнаінспекція ядерного регулювання України видала розпорядження «Енергоатому»вивести у «холодний зупин» енергоблок №5 Запорізької АЕС.</p>
<p>Як передає Укрінформ, про це повідомила <a href="https://snriu.gov.ua/news/rozporiadzhenniam-derzhatomrehuliuvannia-ekspluatatsiia-enerhobloku-5-zaes-obmezhena-stanom-kholodnyi-zupyn"> пресслужба ДІЯРУ</a> .</p>
<p>«В умовах втрати основного проєктного джерела підживлення бризкальнихбасейнів, необхідно негайно приступити до переводу енергоблока №5 ЗАЕС у стан«холодний зупин», поки ще підтримується проєктний режим роботи необхіднихсистем охолодження», - йдеться в розпорядженні.</p>
<p>Розпорядження видане експлуатуючій організації "у зв’язку із неможливістюусунення виявлених порушень вимог ядерної та радіаційної безпеки", зокрема,вимог до систем аварійного охолодження ядерного палива та відведення тепла докінцевого поглинача.</p>
<p><strong>Читайте також:</strong> <a href="https://www.ukrinform.ua/rubric-polytics/3720033-mzs-pidriv-kahovskoi-dambi-e-pramim-indikatorom-porusenna-sistemi-bezpeki-zaes.html"> МЗС: Підрив Каховської дамби є прямим індикаторомпорушення системи безпеки <strong>ЗАЕС</strong> </a></p>
<p>Зазначається, що при ухваленні розпорядження враховано такі фактори:</p>
<ul>
<li>інформацію ПрАТ «Укргідроенерго» від 6 червня 2023 року про спрацювання Каховського водосховища за декілька діб внаслідок підриву російськими окупантами Каховської ГЕС;   * продовження періодичного обстрілу окупантами промислового майданчика ВП «Запорізька АЕС» та прилеглих територій, внаслідок яких зазнають пошкоджень повітряні лінії зв’язку ЗАЕС з енергосистемою України;   * припинення з 17 травня 2023 року передачі даних Автоматизованої системи контролю радіаційної обстановки (АСКРО) ЗАЕС, що виконує функцію раннього оповіщення;   * деградацію системи аварійного реагування на майданчику ЗАЕС та за його межами в умовах тимчасової окупації рф ЗАЕС.</li>
</ul>
<p>Обмеження експлуатації енергоблока №5 Запорізької <a href="https://www.ukrinform.ua/tag-aes"> АЕС</a> діятиме до усунення виявлених порушень.</p>
<p><strong>Читайте також:</strong> <a href="https://www.ukrinform.ua/rubric-economy/3720646-ukraina-ne-zmoze-svidko-vvesti-v-ekspluataciu-zaes-pisla-ii-zvilnenna-ekspert.html"> Україна не зможе швидко ввести в експлуатацію <strong>ЗАЕС</strong>після її звільнення - експерт </a></p>
<p>"Присутність постійно діючої міжнародної місії МАГАТЕ на Запорізькій АЕСсприятиме забезпеченню виконання вимог безпеки та контролю за дотриманнямосновних принципів безпеки, проголошених генеральним директором МАГАТЕРафаелем Гроссі", - наголосили в ДІЯРУ.</p>
<p>Як повідомлялось, експлуатація інших енергоблоків ЗАЕС - №№ 1, 2, 3, 4, 6 -також обмежена станом «холодний зупин», відповідно до розпорядженьДержатомрегулювання від 18 серпня 2022 року та від 10 лютого 2023 року.</p>
<p>Уночі 6 червня 2023 року <a href="https://www.ukrinform.ua/rubric-other_news/3718791-pidriv-rosianami-kahovskoi-ges-vsi-novini.html"> російська армія підірвала греблю Каховської ГЕС</a> . На Херсонщині тривають рятувальні роботи тазаходи з евакуації населення з місць затоплення. За фактом підриву окупантамиКаховської ГЕС правоохоронці розпочали розслідування за статтею про екоцид.</p>
<p><strong>Читайте також:</strong> <a href="https://www.ukrinform.ua/rubric-economy/3720422-riven-vodi-u-stavkuoholodzuvaci-zaes-stabilnij-energoatom.html"> Рівень води у ставку-охолоджувачі <strong>ЗАЕС</strong> стабільний –Енергоатом </a></p>
<p>В Укргідроенерго заявили, що Каховська ГЕС повністю зруйнована і відновленнюне підлягає.</p>
<p>Фото: Fredrik Dahl / IAEA</p>
<p>Source: <a href="https://www.ukrinform.ua/rubric-economy/3720718-ostannij-energoblok-zaes-perevodat-u-rezim-holodnogo-zupinu-nazvali-pricini.html">https://www.ukrinform.ua/rubric-economy/3720718-ostannij-energoblok-zaes-perevodat-u-rezim-holodnogo-zupinu-nazvali-pricini.html</a></p>
</body>
</html>