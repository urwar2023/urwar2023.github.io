<html>
<head><style>img{height: auto; width: auto\9; width:100%;}</style></head>
<body>
<h1>Уряд Бельгії закупить боєприпаси для України на €32 мільйони – ЗМІ</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-06-09T18:38:00+03:00</p>
<p>Modified Time: 2023-06-09T18:38:00+03:00</p>
<p>Description: Федеральний уряд Бельгії ухвалив рішення виділити 32,4 мільйона євро для закупівлі боєприпасів для Збройних сил України. — Укрінформ.</p>
<p>Images: ['<a href="https://static.ukrinform.com/photos/2023_06/thumb_files/630_360_1686325075-946.jpg">630_360_16863...</a>']</p>
<p>Tags: ['Бельгія', 'Україна', 'Боєприпаси', 'допомога', 'Війна з Росією']</p>
<p>Type: Article</p>
<!--METADATA-->

<p><img alt="" src="../Images/yкринформ/2023-06-09T18-38-00-03-00/630_360_1686325075-946.jpg" />Федеральний уряд Бельгії ухвалив рішення виділити 32,4 мільйона євро длязакупівлі боєприпасів для Збройних сил України.</p>
<p>Як повідомляє Укрінформ із посиланням на бельгійське видання <a href="https://www.hln.be/binnenland/regering-koopt-voor-32-miljoen-euro-munitie-voor-oekraine~a2ac8557/"> HLN</a> , таке рішення було ухвалене сьогодні Радою міністрівБельгії.</p>
<p>«Федеральний уряд закуповує <a href="https://www.ukrinform.ua/tag-boepripasi"> боєприпаси </a> на суму 32,4 мільйона євро для Збройних сил України. Це буловирішено Радою міністрів у п’ятницю, про що розповіла міністр оборони ЛюдвінДедондер. Це стосується боєприпасів калібру 105 мм, які будуть закуповуватисяу бельгійської промисловості та будуть доставлені так швидко, як це можливо.Ця закупівля є частиною чотирнадцятого пакету військової допомоги, яку Бельгіянадає для України. Згаданий пакет допомоги Бельгії для України в ціломудорівнює 92 мільйонам євро.</p>
<p>Як зазначає видання, з початку конфлікту Міністерство оборони Бельгії вжепоставило в Україну зброю та військове обладнання на суму 306 мільйонів євро,а також пальне на суму 41 мільйон євро. На додаток, бельгійська армія провелатренування для 700 українських військовослужбовців.</p>
<p><strong>Читайте також:</strong> <a href="https://www.ukrinform.ua/rubric-polytics/3719724-kuleba-obgovoriv-zi-stoltenbergom-ruh-ukraini-do-nato-ta-postavki-boepripasiv.html"> Кулеба обговорив зі Столтенбергом рух України до НАТО тапоставки <strong>боєприпас</strong> ів </a></p>
<p>Крім того, як повідомляє видання, Бельгія входить до «авіаційної коаліції» дляУкраїни, та бере участь у підготовці українських пілотів для використаннябойових літаків F-16.</p>
<p>Як повідомлялося, раніше Міністерство оборони та Міністерство закордоннихсправ Бельгії вимагали від української сторони роз’яснень, яким чиномбельгійська стрілецька зброя, що була призначена для використання на територіїУкраїни для захисту від російського вторгнення, могла потрапити в руки бійцівіз складу укомплектованих громадянами Росії збройних формувань, що розпочалиоперації на території Російської Федерації у прикордонних з Україною районах.</p>
<p><em>Фото: Міноборони США</em></p>
<p>Source: <a href="https://www.ukrinform.ua/rubric-ato/3720708-urad-belgii-zakupit-boepripasi-dla-ukraini-na-32-miljoni-zmi.html">https://www.ukrinform.ua/rubric-ato/3720708-urad-belgii-zakupit-boepripasi-dla-ukraini-na-32-miljoni-zmi.html</a></p>
</body>
</html>