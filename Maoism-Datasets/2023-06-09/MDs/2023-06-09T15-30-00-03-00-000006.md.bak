#  ЗСУ проводять штурмові дії та просуваються на Бахмутському напрямку — Череватий

Authors: Ukrinform (Person)

Publisher: Укринформ (Organization)

Published Time: 2023-06-09T15:30:00+03:00

Modified Time: 2023-06-09T15:30:00+03:00

Description: Підрозділи ЗСУ проводять штурмові дії на Бахмутському напрямку, просуваються вперед, за добу знищено 120 окупантів і 163 поранено. — Укрінформ.

Images: ['[630_360_16837...](https://static.ukrinform.com/photos/2023_05/thumb_files/630_360_1683735096-181.jpg)']

Tags: ['ЗСУ', 'Схід України', 'Війна з Росією', 'Єдині новини']

Type: Article

<!--METADATA-->

![](../Images/yкринформ/2023-06-09T15-30-00-03-00/630_360_1683735096-181.jpg) ПідрозділиЗСУ проводять штурмові дії на Бахмутському напрямку, просуваються вперед, задобу знищено 120 окупантів і 163 поранено.

Про це повідомив речник Сил оборони Східного напрямку полковник СергійЧереватий в ефірі телемарафону "Єдині новини", повідомляє кореспондентУкрінформу.

"Ми, скориставшись тим, що ворог проводить ротаційні заходи, а ті підрозділинові, що заходять, не до кінця знають місцевість, провели відповіднізлагодження, завдали ударів і вже упродовж кількох днів проводимо штурмові діїна Бахмутському напрямку. За попередню добу наші підрозділи на деяких ділянкахпросунулися до 1200 метрів", - сказав Череватий.

За його словами, головне завдання Сил оборони - максимально шкодити ворогу,максимально вибивати його бойовий потенціал. "До цього ми робили це зтерористичними підрозділами "Вагнера", тепер - з мотострілецькими таповітряно-десантними підрозділами рф", - зазначив він.

**Читайте також:** [ Кожні пів метра землі у Бахмуті обходилися Росії вбитимчи пораненим – Британія в ОБСЄ ](https://www.ukrinform.ua/rubric-ato/3719731-kozni-piv-metra-zemli-v-bahmuti-obhodilisa-rosii-odnim-ubitim-ci-poranenim-britania-v-obse.html)

Череватий повідомив, що за минулу добу ворог 368 разів ствольною артилерієюзавдав ударів по українських позиціях, відбулося 15 боєзіткнень з ворогом, 5авіанальотів. Силам [ оборони ](https://www.ukrinform.ua/tag-oborona) вдалосязнищити 120 російських окупантів, 163 поранено, 11 взяли в полон.

"Також знищено три гармати, артилерійську систему "Нона" і самохіднуартилерійську установку "Гвоздика", протитанкову гармату "Рапіра", реактивнусистему залпового вогню "Град" і три польових склади боєприпасів", -поінформував речник Сил оборони Східного напрямку.

**Читайте також:** [ На **Бахмутському** напрямку ЗСУ знищили склад збоєприпасами росіян ](https://www.ukrinform.ua/rubric-ato/3720580-na-bahmutskomu-napramku-zsu-znisili-sklad-z-boepripasami-rosian.html)

Як повідомляв Укрінформ, за даними Генштабу ЗСУ, Сили оборони України з 24лютого 2022 року по 9 червня 2023 року ліквідували близько 213 тисяч 770російських загарбників, з них за минулу добу - 1010.

Source: [https://www.ukrinform.ua/rubric-ato/3720607-zsu-provodat-sturmovi-dii-ta-prosuvautsa-na-bahmutskomu-napramku-cerevatij.html](https://www.ukrinform.ua/rubric-ato/3720607-zsu-provodat-sturmovi-dii-ta-prosuvautsa-na-bahmutskomu-napramku-cerevatij.html)