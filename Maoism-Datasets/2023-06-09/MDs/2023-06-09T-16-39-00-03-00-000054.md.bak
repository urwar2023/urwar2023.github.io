# Атака дронів на Харківщину: на одному з підприємств стався викид шкідливих речовин

Authors: Ukrinform (Person)

Publisher: Укринформ (Organization)

Published Time: 2023-06-09T-16:39:00+03:00

Modified Time: 2023-06-09T17:39:00+03:00

Description: У Краснокутській громаді Богодухівського району на Харківщині через нічну атаку “Шахедами” по підприємству стався викид шкідливих речовин у повітря, людей закликають обмежити перебування на вулиці. — Укрінформ.

Images: ['[630_360_16858...](https://static.ukrinform.com/photos/2023_06/thumb_files/630_360_1685868348-538.jpg)']

Tags: ['Обстріл', 'Шкідливі викиди', 'Харківщина', 'Дрон', 'Війна з Росією']

Type: Article

<!--METADATA-->

![](../Images/yкринформ/2023-06-09T-16-39-00-03-00/630_360_1685868348-538.jpg) УКраснокутській громаді Богодухівського району на Харківщині через нічну атаку“Шахедами” по підприємству стався викид шкідливих речовин у повітря, людейзакликають обмежити перебування на вулиці.

Про це повідомила у [ Телеграмі ](https://t.me/kr_kut_selischna/345)Краснокутська селищна рада, передає Укрінформ.

“Сьогодні вночі ворог [ завдав ударів ](https://www.ukrinform.ua/tag-obstril)по об’єкту нафтогазової інфраструктури нашої громади. У зв’язку з пожежею, якавиникла на підприємстві, відбулися шкідливі викиди в атмосферне повітря”, -йдеться у повідомленні.

Зазначається, що у зв’язку з погіршенням якості повітря державна установа"Харківський обласний центр контролю та профілактики хвороб Міністерстваохорони здоров'я України" закликає населення Краснокутської громади, аособливо жителів смт Краснокутськ, с. Качалівка та с. Любівка, не відкривативікна, здійснити вологе прибирання в оселях та обмежити перебування на вулиціцими вихідними (особливо це стосується дітей).

**Читайте також:** [ Ворог за добу обстріляв чотири райони **Харківщини** ,троє поранених ](https://www.ukrinform.ua/rubric-regions/3720391-vorog-za-dobu-obstrilav-cotiri-rajoni-harkivsini-troe-poranenih.html)

Як повідомлялося, за даними Харківської ОВА, минулої ночі [ ворог завдавмасованої атаки дронами типу Shahed по об'єктах інфраструктури Богодухівськогорайону ](https://www.ukrinform.ua/rubric-regions/3720391-vorog-za-dobu-obstrilav-cotiri-rajoni-harkivsini-troe-poranenih.html) . Сталися пожежі,поранень зазнав цивільний чоловік 33 років.

_Фото ілюстративне_

Source: [https://www.ukrinform.ua/rubric-regions/3720670-ataka-droniv-na-harkivsinu-na-odnomu-z-pidpriemstv-stavsa-vikid-skidlivih-recovin.html](https://www.ukrinform.ua/rubric-regions/3720670-ataka-droniv-na-harkivsinu-na-odnomu-z-pidpriemstv-stavsa-vikid-skidlivih-recovin.html)