# Є рішення про гуманітарну підтримку від партнерів - Зеленський щодо рятувальної операції на півдні

Authors: Ukrinform (Person)

Publisher: Укринформ (Organization)

Published Time: 2023-06-09T20:52:00+03:00

Modified Time: 2023-06-09T20:52:00+03:00

Description: Міжнародні партнери демонструють готовність допомагати Україні в рятувальній операції, яка проводиться внаслідок підриву Росією Каховської ГЕС. — Укрінформ.

Images: ['[630_360_16780...](https://static.ukrinform.com/photos/2023_03/thumb_files/630_360_1678086625-925.png)']

Tags: ['Гуманітарна допомога', 'Зеленський', 'Каховська ГЕС']

Type: Article

<!--METADATA-->

![](../Images/yкринформ/2023-06-09T20-52-00-03-00/630_360_1678086625-925.png) Міжнародніпартнери демонструють готовність допомагати Україні в рятувальній операції,яка проводиться внаслідок підриву Росією Каховської ГЕС.

Про це у [ відеозверненні ](https://t.me/V_Zelenskiy_official/6538) сказавПрезидент України Володимир Зеленський, передає Укрінформ.

"Говорив сьогодні з премʼєр-міністрами Японії та Нідерландів. Поінформував пронашу рятувальну операцію в південних районах, про наші нагальні потреби.Готовність допомагати Україні є, і я вдячний за це партнерам. Є рішення щодопакетів гуманітарної підтримки", - сказав [ Зеленський](https://www.ukrinform.ua/tag-zelenskij) .

_Відео:[ Офіс Президента ](https://t.me/OP_UA/9696) _

Президент додав, що з премʼєр-міністром Японії обговорили підготовкуГлобального саміту миру та конференцію в Японії щодо відбудови й трансформаціїнашої країни після бойових дій.

З премʼєр-міністром Нідерландів обговорили оборонну співпрацю, скоординувалипозиції перед черговим «Рамштайном».

**Читайте також:** [ МАГАТЕ запускає програму допомоги Україні у зв’язку зпідривом греблі на Каховській ГЕС ](https://www.ukrinform.ua/rubric-economy/3720713-magate-zapuskae-programu-dopomogi-ukraini-u-zvazku-z-pidrivom-grebli-na-kahovskij-ges.html)

"Рухаємося крок за кроком у посиленні нашого повітряного щита. Обговориликоаліцію «Петріотів», тренування наших пілотів", - сказав Зеленський.

Зеленський також зазначив, що в Україні є суспільний потенціал, щоб подолатинаслідки катастрофи, що сталася внаслідок підриву російськими військамиКаховської ГЕС.

"Протягом дня отримую доповіді щодо рятувальної операції на Херсонщині таМиколаївщині, щодо стану Каховського водосховища – фактично його залишків.Колосальна кількість проблем. Але працюємо над їх подоланням на всіх можливихрівнях. І головне – зараз є суспільний потенціал, щоб це зробити. Дбати однепро одного, працювати в єдності, захищати людей і життя. Це наші принципи,принципи України, що бореться. Вони зараз діють на сто відсотків ці нашіпринципи", - сказав Зеленський.

**Читайте також:** [ Уряд виділив 2,4 мільярда гривень для забезпечення водоюжителів чотирьох областей ](https://www.ukrinform.ua/rubric-regions/3720658-urad-vidiliv-24-milarda-griven-dla-zabezpecenna-vodou-ziteliv-cotiroh-oblastej.html)

Президент висловив переконання, що Україна подолає наслідки і цієї катастрофи,і всього російського зла.

"Я дякую всім у світі, хто вже допомагає і хто запитує в України, якдопомогти. Дякую всім, хто вже бере участь у рятувальній операції, хто так, якможе, допомагає людям. Людям, тваринам, всьому живому. Дякую й усім, хтоспонукає міжнародні організації, іноземних лідерів, інші держави бачити, щовідбулося, і називати речі своїми іменами. Російські терористи повиннівідповідати за все, що вони накоїли", - сказав Зеленський.

Як повідомлялося, вночі 6 червня [ російська армія підірвала дамбу КаховськоїГЕС ](https://www.ukrinform.ua/rubric-other_news/3718791-pidriv-rosianami-kahovskoi-ges-vsi-novini.html) . На Херсонщині розпочали евакуацію населення знебезпечних місць, для яких є ризик затоплення внаслідок підриву КаховськоїГЕС. За фактом підриву окупантами Каховської ГЕС правоохоронці розпочалирозслідування за статтею "екоцид". В Укргідроенерго заявили, що Каховська ГЕСповністю зруйнована і відновленню не підлягає.

_Фото: ОП_

Source: [https://www.ukrinform.ua/rubric-society/3720766-zelenskij-pro-ratuvalnu-operaciu-na-pivdni-e-risenna-pro-gumanitarnu-pidtrimku-vid-partneriv.html](https://www.ukrinform.ua/rubric-society/3720766-zelenskij-pro-ratuvalnu-operaciu-na-pivdni-e-risenna-pro-gumanitarnu-pidtrimku-vid-partneriv.html)