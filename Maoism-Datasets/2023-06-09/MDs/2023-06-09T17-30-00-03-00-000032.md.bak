# Правозахисники закликають тиснути на РФ для доступу до затопленого лівобережжя Херсонщини

Authors: Ukrinform (Person)

Publisher: Укринформ (Organization)

Published Time: 2023-06-09T17:30:00+03:00

Modified Time: 2023-06-09T17:30:00+03:00

Description: Представники правозахисних організацій закликають міжнародну спільноту тиснути на Росію, щоб та дала доступ до зони затоплення на лівобережжі Херсонської області задля порятунку тамтешнього населення, евакуацію якого блокує сама окупаційна влада РФ. — Укрінформ.

Images: ['[630_360_16862...](https://static.ukrinform.com/photos/2023_06/thumb_files/630_360_1686291485-687.jpg)']

Tags: ['Херсонщина', 'Правозахисники', 'Росія', 'допомога', 'Затоплення']

Type: Article

<!--METADATA-->

![](../Images/yкринформ/2023-06-09T17-30-00-03-00/630_360_1686291485-687.jpg)Представники правозахисних організацій закликають міжнародну спільноту тиснутина Росію, щоб та дала доступ до зони затоплення на лівобережжі Херсонськоїобласті задля порятунку тамтешнього населення, евакуацію якого блокує самаокупаційна влада РФ.

Звернення оприлюднене на [ сайті ](https://zmina.ua/statements/pravozahysnyky-zaklykayut-tysnuty-na-rosiyu-dlya-gumanitarnogo-dostupu-do-zatoplenogo-livoberezhzhya-hersonshhyny/?fbclid=IwAR1U2VPIwa6z-hCZuITXmqYwud6Ed6iTP1kmIg66fu8pLa2S4Z9UKcXA2Hg)Центру прав людини ZMINA, передає Укрінформ.

"Ми закликаємо міжнародну спільноту терміново вжити всіх можливих заходів дляотримання гуманітарного доступу до зони затоплення на лівому березіХерсонської області у будь-який спосіб, що дозволить врятувати життя людей...Російська Федерація вчергове своїми діями показує жорстокість та байдужість доцивільного населення, яке знаходиться на окупованих нею територіях. Якщопроцес евакуації цивільних не розпочнеться негайно, рахунок загиблих піде насотні, а то й тисячі", - йдеться в заяві.

Правозахисники наголошують, що, підірвавши греблю Каховської ГЕС, Росіявчинила чи не найбільшу екологічну і техногенну катастрофу за останні 30років. Наразі відомо про [ підтоплення ](https://www.ukrinform.ua/tag-zatoplenna) 68% лівобережжя та 32% правобережжя Херсонської області. Крімтого, станом на 9 червня, щонайменше 9 людей загинуло в затоплених Олешках,окупованих збройними силами РФ.

**Читайте також:** [ Росіяни перед підривом Каховської ГЕС активно мародерилина Херсонщині – Центр нацспротиву ](https://www.ukrinform.ua/rubric-ato/3720650-rosiani-pered-pidrivom-kahovskoi-ges-aktivno-maroderili-na-hersonsini-centr-nacsprotivu.html)

Активісти підкреслюють, що на лівобережжі Херсонської області окупаційна владаРФ не тільки не евакуює мешканців, але й перешкоджає самостійній евакуаціїжителів і волонтерським ініціативам. Зокрема, у важких обставинах опинилисягромадяни вразливих категорій - родини із новонародженими та малолітнімидітьми, які не отримували російські свідоцтва про народження, через що батькамросійські військові не дозволяють вивезти дітей за межі області. Так, дорослі,діти та тварини рятуються на дахах будинків, без питної води, продуктівхарчування та ліків.

"Російські військові встановили блокпости на виїздах з підтоплених населенихпунктів та перешкоджають евакуації, обстрілюючи катери та човни тих, хтонамагався врятуватись. Дозвіл на виїзд з деяких підтоплених населених пунктівнадавався тільки особам, які мають російські паспорти або дали хабарвійськовим", - йдеться в повідомленні.

Правозахисники також звертають увагу світової спільноти на прийдешні наслідкипідтоплення: у криницях та відкритих водоймах можуть опинитися хімікати,збудники хвороб із кладовищ, каналізаційних стоків, сміттєзвалищ, що призведедо виникнення епідемії інфекційних хвороб. Підтоплення також створилододаткову загрозу для цивільного населення обох берегів Херсонщини черезвелику кількість мін, боєприпасів та інших вибухонебезпечних предметів, якідрейфують під тиском великої маси води.

**Читайте також:** [ Росіяни вимагають гроші з волонтерів за евакуацію назахопленій Херсонщині - ДСНС ](https://www.ukrinform.ua/rubric-regions/3720632-rosiani-vimagaut-grosi-z-volonteriv-za-evakuaciu-na-zahoplenij-hersonsini-dsns.html)

Як повідомляв Укрінформ, [ уночі 6 червня російська армія підірвала греблюКаховської ГЕС ](https://www.ukrinform.ua/rubric-other_news/3718791-pidriv-rosianami-kahovskoi-ges-vsi-novini.html) . На Херсонщині розпочали евакуаціюнаселення з небезпечних місць, для яких є ризик затоплення внаслідок підривуКаховської ГЕС. За фактом підриву окупантами Каховської ГЕС правоохоронцірозпочали розслідування за статтею "екоцид". В Укргідроенерго заявили, щоКаховська ГЕС повністю зруйнована і відновленню не підлягає.

Source: [https://www.ukrinform.ua/rubric-regions/3720661-pravozahisniki-zaklikaut-tisnuti-na-rf-dla-dostupu-do-zatoplenogo-livoberezza-hersonsini.html](https://www.ukrinform.ua/rubric-regions/3720661-pravozahisniki-zaklikaut-tisnuti-na-rf-dla-dostupu-do-zatoplenogo-livoberezza-hersonsini.html)