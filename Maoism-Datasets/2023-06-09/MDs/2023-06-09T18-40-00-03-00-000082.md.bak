# Втрати агросектору від підриву Каховської ГЕС можуть зрости до більш як $10 мільярдів - Висоцький

Authors: Ukrinform (Person)

Publisher: Укринформ (Organization)

Published Time: 2023-06-09T18:40:00+03:00

Modified Time: 2023-06-09T18:40:00+03:00

Description: Прямі та непрямі втрати українського агросектору від підриву Каховської ГЕС можуть зрости до понад 10 млрд дол. США через неможливість повноцінного здійснення сільськогосподарської діяльності на затоплених територіях. — Укрінформ.

Images: ['[630_360_16860...](https://static.ukrinform.com/photos/2023_06/thumb_files/630_360_1686071198-382.jpeg)']

Tags: ['Сільське господарство', 'Аграрії', 'Каховська ГЕС', 'Збитки', 'Затоплення']

Type: Article

<!--METADATA-->

![](../Images/yкринформ/2023-06-09T18-40-00-03-00/630_360_1686071198-382.jpeg) Прямі танепрямі втрати українського агросектору від підриву Каховської ГЕС можутьзрости до понад 10 млрд дол. США через неможливість повноцінного здійсненнясільськогосподарської діяльності на затоплених територіях.

Про це розповів перший заступник міністра аграрної політики та продовольстваУкраїни Тарас Висоцький в ефірі « [ 5 каналу ](https://t.me/mapfu2022/1964) »,передає Укрінформ з посиланням на пресслужбу міністерства у Телеграмі.

"Для відновлення сільськогосподарських [ земель](https://www.ukrinform.ua/tag-zemla) в зоні підтоплення треба буде 5 роківмінімум. Ми можемо розуміти, що це вже збитки, які розраховуються орієнтовно в10 млрд доларів і більше", - сказав урядовець.

Висоцький зазначив, що є прямі втрати від затоплення сільськогосподарськихземель і втрати, які зазнаватиме агросектор через відсутність зрошення інеможливість повноцінного використання близько 1,5 млн га посівних площ.

Заступник міністр пояснив, що збитки внаслідок затоплення земель приблизнооцінюються в 3-5 млрд дол. США, адже поки що неможливо оцінити, скільки з цихземель можна повернути до сільськогосподарського виробництва.

За його словами, багато землі буде забруднено нафтопродуктами та хімічнимизасобами. Також потрібно буде проводити рекультивацію земель.

Висоцький додав, що за попередніми оцінками вартість продукції, вирощеної назрошувальних землях південних областей щороку становила 1,5 млрд доларів.Вартість продукції на прилеглих землях, що не зрошувались, але в комплексіоброблялися щороку, становила 0,5 млрд доларів.

Заступник міністра наголосив, що таким чином непрямі втрати від підривуКаховської ГЕС щороку можуть становити майже 2 млрд доларів.

**Читайте також:** [ Підрив Каховської ГЕС: **збитки** нацпарку«Нижньодніпровський» перевищують ₴46 мільярдів](https://www.ukrinform.ua/rubric-regions/3720342-zbitki-nacparku-niznodniprovskij-vid-pidrivu-kahovskoi-ges-perevisuut-46-milardiv.html)

Як повідомляв [ Укрінформ ](https://www.ukrinform.ua/rubric-other_news/3718791-pidriv-rosianami-kahovskoi-ges-vsi-novini.html) , уночі 6червня російська армія підірвала греблю Каховської ГЕС. На Херсонщині триваютьрятувальні роботи та заходи з евакуації населення з місць затоплення. Особливоскладна ситуація - на тимчасово окупованих територіях, де російські загарбникизалишили людей без жодної допомоги.

За фактом підриву окупантами Каховської ГЕС правоохоронці розпочалирозслідування за статтею про екоцид.

В Укргідроенерго заявили, що Каховська ГЕС повністю зруйнована і відновленнюне підлягає.

_Фото: Planet Labs_

Source: [https://www.ukrinform.ua/rubric-economy/3720710-vtrati-agrosektoru-vid-pidrivu-kahovskoi-ges-mozut-zrosti-do-bils-ak-10-milardiv-visockij.html](https://www.ukrinform.ua/rubric-economy/3720710-vtrati-agrosektoru-vid-pidrivu-kahovskoi-ges-mozut-zrosti-do-bils-ak-10-milardiv-visockij.html)