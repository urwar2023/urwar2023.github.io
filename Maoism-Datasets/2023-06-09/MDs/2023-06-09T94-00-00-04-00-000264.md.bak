# Завтра розпочнеться Відкритий міжнародний музичний марафон пам&#8217;яті Василя Сліпака

Author: ['АРМІЯINFORM']

Time: 2023-06-09T94:00:00-04:00

Description: 10 червня розпочнеться сьомий Відкритий міжнародний музичний марафон, присвячений пам'яті... Война с Украиной 2022, Война с Украиной последние новости сегодня, Новости война с Украиной 2022 последние на сегодня, Будет ли война между Украиной и Россией и когда, Война с Украиной в 2022 году будет или нет,  Будет ли война с Украиной в ближайшее время что говорят,  Война с Украиной новости,  Новости Украины сегодня,  Украинские новости в украинских СМИ на русском

Images: ['[351100402_154043967664416_17512910642407881_n.jpg](https://armyinform.com.ua/wp-content/uploads/2023/06/351100402_154043967664416_17512910642407881_n.jpg)', '[351131084_644089624275649_1543998168283274751_n.jpg](https://armyinform.com.ua/wp-content/uploads/2023/06/351131084_644089624275649_1543998168283274751_n.jpg)']

Tags: ['ВАСИЛЬ СЛІПАК']

Category: News

<!--METADATA-->

![](../Images/AРМІЯINFORM/2023-06-09T94-00-00-04-00/351100402_154043967664416_17512910642407881_n.jpg)

10 червня розпочнеться сьомий Відкритий міжнародний музичний марафон,присвячений пам'яті оперного співака, Героя України Василя Сліпака. Йогозгадуватимуть в Україні, Франції та Британії. На світових сценах зберутьсямузиканти, щоб вшанувати музиканта й воїна, який загинув на сході України.

Марафон триватиме під гаслом «У світлі Метеора» — як відомо, небесні тілазгоряють під час падіння, набравши величезну швидкість. А найяскравіше зорявиблискує в останній свій час, освітлюючи шлях всім тим, кому судилось йти занею. Так само українцям довго сяятиме талант Василя Сліпака та надихатиме їхна подальшу боротьбу. Постать співака є прикладом жаги до вільного життя,нестримної енергії та непересічної сучасної особистості.

Марафон Сліпака проводитиметься за різними темами. Так, у Національнійфілармонії України 10 червня Маріупольський оркестр «Ренесанс» під орудоюВасиля Крячка вшановуватиме полеглих за Україну артистів. Струнний квартет«Фенікс» зіграє музику Ганни Гаврилець та Олександра Козаренка 30 червня уЛьвові на згадку про тих близьких Василеві композиторів, чиї серця невитримали під час війни.

![](../Images/AРМІЯINFORM/2023-06-09T94-00-00-04-00/351131084_644089624275649_1543998168283274751_n.jpg)

Четверта симфонія Густава Малера прозвучить у програмі Академічногосимфонічного оркестру Львівської національної філармонії 29 червня, щоброзповісти про роздуми мистецтва над суттю життя та надією, яка намзалишається. А жага до життя, сучасна енергія, бажання експериментувати — цевиступ відомої української композиторки Алли Загайкевич у Парижі 30 червня,камерні та оркестрові програми Львівської національної філармонії 1 та 2липня, які увінчають Марафон. Його Прелюдією вже став камерний виступукраїнських музикантів у Лондоні 20 травня з класичною програмою українськоїта європейської музики.

Серед інших подій — київський показ фільму режисерів Леоніда Кантера та ІванаЯснія «МІФ», що свого часу по-справжньому вразив багатьох глядачів.

Нагадаємо, що оперний співак зі світовим іменем, доброволець «Правого сектору»Василь Сліпак із позивним «Міф» загинув 29 червня 2016 року на Донбасі відкулі снайпера.

_Підготувала Оксана Уретій_

Source: [https://armyinform.com.ua/2023/06/09/zavtra-rozpochnetsya-vidkrytyj-mizhnarodnyj-muzychnyj-marafon-pamyati-vasylya-slipaka/](https://armyinform.com.ua/2023/06/09/zavtra-rozpochnetsya-vidkrytyj-mizhnarodnyj-muzychnyj-marafon-pamyati-vasylya-slipaka/)