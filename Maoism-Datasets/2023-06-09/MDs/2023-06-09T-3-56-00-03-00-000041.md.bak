# На Херсонщині вже евакуювали 2,5 тисячі людей

Authors: Ukrinform (Person)

Publisher: Укринформ (Organization)

Published Time: 2023-06-09T-3:56:00+03:00

Modified Time: 2023-06-09T20:56:00+03:00

Description: Наразі з підтоплених територій Херсонщини вже евакуйовано понад 2,5 тисячі громадян. — Укрінформ.

Images: ['[630_360_16863...](https://static.ukrinform.com/photos/2023_06/thumb_files/630_360_1686333767-399.jpg)']

Tags: ['ДСНС', 'Евакуація', 'Херсонщина', 'Єдині новини', 'Затоплення']

Type: Article

<!--METADATA-->

![](../Images/yкринформ/2023-06-09T-3-56-00-03-00/630_360_1686333767-399.jpg) Наразі зпідтоплених територій Херсонщини вже евакуйовано понад 2,5 тисячі громадян.

Про це у ефірі телемарафону " [ Єдині новини](https://www.youtube.com/watch?v=T88RnpKNN_s) " повідомив заступник головиДСНС Володимир Демчук, передає Укрінформ.

“Наразі на Херсонщині вже евакуювали понад 2,5 тисячі громадян. Крім того, підчас [ евакуації ](https://www.ukrinform.ua/tag-evakuacia) силами ДСНС буловрятовано понад 600 людей”, - сказав Демчук.

Він зазначив, що ДСНС продовжує надавати допомогу громадянам, для цьогозалучені всі необхідні сили і засоби всіх складових сектору безпеки і оборони.

За його словами, на території Херсонщини ситуація залишається складною.

“Сьогодні ми спостерігали зниження рівня води орієнтовно до 30 сантиметрів.Зараз маємо рівень затоплення в районі Херсона близько 5 метрів”, - підкресливДемчук.

**Читайте також:** [ Іще дві області відправили гуманітарну допомогу**Херсонщині** ](https://www.ukrinform.ua/rubric-regions/3720762-ise-dvi-oblasti-vidpravili-gumanitarnu-dopomogu-hersonsini.html)

Він наголосив, що не слід очікувати різкого спаду води - його не буде, навпакиочікується затоплення території протягом тривалого періоду.

Як повідомляв [ Укрінформ ](https://www.ukrinform.ua/rubric-other_news/3718791-pidriv-rosianami-kahovskoi-ges-vsi-novini.html) , російськіокупаційні війська вночі 6 червня підірвали греблю Каховськоїгідроелектростанції. ГЕС відновленню не підлягає. Триває евакуація людей іззатоплених територій.

Source: [https://www.ukrinform.ua/rubric-regions/3720770-na-hersonsini-vze-evakuuvali-25-tisaci-ludej.html](https://www.ukrinform.ua/rubric-regions/3720770-na-hersonsini-vze-evakuuvali-25-tisaci-ludej.html)