# Костін обговорив з представниками посольства США розслідування підриву Каховської ГЕС

Authors: Ukrinform (Person)

Publisher: Укринформ (Organization)

Published Time: 2023-06-09T16:51:00+03:00

Modified Time: 2023-06-09T16:51:00+03:00

Description: Генеральний прокурор Андрій Костін обговорив з представниками посольства США в Україні хід розслідування підриву росіянами Каховської ГЕС. — Укрінформ.

Images: ['[630_360_16863...](https://static.ukrinform.com/photos/2023_06/thumb_files/630_360_1686318472-798.jpg)']

Tags: ['США', 'Каховська ГЕС', 'Офіс генпрокурора', 'Андрій Костін']

Type: Article

<!--METADATA-->

![](../Images/yкринформ/2023-06-09T16-51-00-03-00/630_360_1686318472-798.jpg)Генеральний прокурор Андрій Костін обговорив з представниками посольства США вУкраїні хід розслідування підриву росіянами Каховської ГЕС.

Як передає Укрінформ, про це Офіс генерального прокурора повідомляє у [Телеграмі ](https://t.me/pgo_gov_ua/13128) .

Зазначається, що Офіс Генпрокурора розпочав розслідування підриву дамбиКаховської ГЕС одразу після скоєння [ злочину ](https://www.ukrinform.ua/tag-zlocin) та оперативно передав всю необхідну інформацію до Міжнародногокримінального суду.

Костін під час зустрічі поінформував про це заступника керівника місіїПосольства США Крістофера Сміта, радницю з правових питань Жасмін Лопес таменеджерку програм Олену Кустову.

"У той час, коли російський злочинний режим вкотре демонструє кричущу зневагудо людського життя та міжнародного права, ми робимо все можливе для посиленнязахисту прав людини в Україні", – зазначив Андрій Костін.

Співрозмовники обговорили потенційні шляхи співпраці в цій сфері.

**Читайте також:** [ **Костін** розповів послу Китаю про слідство щодо підривуКаховської ГЕС ](https://www.ukrinform.ua/rubric-polytics/3719649-kostin-rozpoviv-poslu-kitau-pro-slidstvo-sodo-pidrivu-kahovskoi-ges.html)

Генпрокурор повідомив, що вже створено Координаційний центр підтримкипотерпілих і свідків. Триває робота над тим, аби він якнайшвидше розпочавповноцінну роботу.

"Будемо дуже вдячні за допомогу наших американських партнерів у розбудові йогоінституційного потенціалу", – додав генпрокурор.

Як повідомляв Укрінформ, 9 червня Костін провів онлайн зустріч із сенаторомСполучених Штатів Америки Річардом Блюменталем і обговорив наслідки підривуросійськими військами греблі Каховської гідроелектростанції.

_Фото: Офіс генерального прокурора_

Source: [https://www.ukrinform.ua/rubric-polytics/3720643-kostin-obgovoriv-z-predstavnikami-posolstva-ssa-rozsliduvanna-pidrivu-kahovskoi-ges.html](https://www.ukrinform.ua/rubric-polytics/3720643-kostin-obgovoriv-z-predstavnikami-posolstva-ssa-rozsliduvanna-pidrivu-kahovskoi-ges.html)