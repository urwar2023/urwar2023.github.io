# Понад 20 країн вибрали пункти Формули миру, які готові координувати або бути співголовами - ОП

Authors: Ukrinform (Person)

Publisher: Укринформ (Organization)

Published Time: 2023-06-09T15:33:00+03:00

Modified Time: 2023-06-09T15:33:00+03:00

Description: Україна впродовж останнього місяця значно просунулася в підготовці саміту Формули миру, більше 20 країн вже обрали пункт чи пункти, які вони готові координувати або бути співголовами. — Укрінформ.

Images: ['[630_360_16863...](https://static.ukrinform.com/photos/2023_06/thumb_files/630_360_1686303917-476.jpg)']

Tags: ['Україна', 'Офіс Президента', 'Жовква', 'Формула миру']

Type: Article

<!--METADATA-->

![](../Images/yкринформ/2023-06-09T15-33-00-03-00/630_360_1686303917-476.jpg) Українавпродовж останнього місяця значно просунулася в підготовці саміту Формулимиру, більше 20 країн вже обрали пункт чи пункти, які вони готові координуватиабо бути співголовами.

Про це розповів заступник керівника Офісу Президента Ігор Жовква в [ інтерв’юУкрінформу ](https://www.ukrinform.ua/rubric-world/3720489-igor-zovkva-zastupnik-kerivnika-ofisu-prezidenta.html) .

«Було б ідеально провести його (саміт – ред.) влітку. Нещодавні візитиПрезидента допомогли значно просунутися по Формулі [ миру](https://www.ukrinform.ua/tag-mir) за останній місяць у порівнянні з початкомтравня. Але робота ще триває», - сказав він.

Заступник очільника ОП нагадав, що з 3 квітня до 1 червня Президент ВолодимирЗеленський і команда здійснили чотири візити в десять країн, серед порушуванихтем на переговорах – Формула миру.

«Понад 20 країн вже вибрали той пункт чи пункти, які вони готові координуватичи бути співголовами», - проінформував він.

Жовква «з обережність» зауважив, що на саміті Формули миру можуть бути деякілідери арабського світу.

Водночас він додав, що популярність пунктів Формули залежить від регіону:когось цікавить продовольча безпека, а когось - екологія.

«Саудівській Аравії, наприклад, цікаво координувати продовольчу безпеку. Таксамо іншим країнам Затоки. Були зустріч з керівництвом ОАЕ, Катару, Оману,Іраку. Усім їм всім цікава продовольча безпека», - сказав заступник керівникаОП.

Він також висловив сподівання, що після російського теракту на Каховській ГЕСсвій інтерес висловлять країни Латинської Америки або Азії до пункту восьмого,в якому йдеться про екологію.

**Читайте також:** [ США працюють із партнерами над підтримкою української**Формули** **миру** – Брінк ](https://www.ukrinform.ua/rubric-polytics/3719990-ssa-pracuut-iz-partnerami-nad-pidtrimkou-ukrainskoi-formuli-miru-brink.html)

Водночас Жовква відзначив, що китайська сторона ще обдумує пропозицію Українидолучитися до Формули.

«Так, лунають ідеї щодо окремих мирних планів. Бразильські, африканськіпропозиції. Нещодавно міністр оборони Індонезії щось запропонував. Але Формуламиру щодо України має бути лише українською, тому що війна триває на територіїУкраїни. Ми готові слухати всіх. І якщо щось співпадає з нашим розумінням,готові це прийняти. Але не буде окремого, бразильського чи африканськогоплану. Буде лише українська формула як найкращий, найефективніший план миру вУкраїні», - підкреслив заступник керівника ОП.

Як повідомляв Укрінформ, Президент України у листопаді 2022 року у виступіперед учасниками саміту "Групи двадцяти" [ представив українську формулу мируіз 10 пунктів ](https://www.ukrinform.ua/rubric-polytics/3614525-formula-miru-zelenskij-nazvav-10-umov-pripinenna-vijni-v-ukraini.html) .

Під час виступу на саміті G7 у Хіросімі в травні Зеленький запропонував улипні зібрати міжнародний саміт, присвячений українській Формулі миру.

Source: [https://www.ukrinform.ua/rubric-polytics/3720605-ponad-20-krain-vibrali-punkti-formuli-miru-aki-gotovi-koordinuvati-abo-buti-spivgolovami-op.html](https://www.ukrinform.ua/rubric-polytics/3720605-ponad-20-krain-vibrali-punkti-formuli-miru-aki-gotovi-koordinuvati-abo-buti-spivgolovami-op.html)