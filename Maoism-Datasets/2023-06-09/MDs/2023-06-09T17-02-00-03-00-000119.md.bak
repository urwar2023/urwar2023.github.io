# Дипломатія не змогла зупинити Тегеран у розвитку ядерного потенціалу – Нетаньягу

Authors: Ukrinform (Person)

Publisher: Укринформ (Organization)

Published Time: 2023-06-09T17:02:00+03:00

Modified Time: 2023-06-09T17:02:00+03:00

Description: Прем’єр-міністр Ізраїлю Біньямін Нетаньягу заявив у інтерв’ю, що зробить «усе необхідне, щоб захистити себе» від Ірану, і що дипломатія не змогла зупинити Тегеран у розвитку свого ядерного потенціалу. — Укрінформ.

Images: ['[630_360_16243...](https://static.ukrinform.com/photos/2021_06/thumb_files/630_360_1624308023-900.jpg)']

Tags: ['Іран', 'Ізраїль', 'Нетаньягу', 'Ядерна зброя']

Type: Article

<!--METADATA-->

![](../Images/yкринформ/2023-06-09T17-02-00-03-00/630_360_1624308023-900.jpg) Прем’єр-міністр Ізраїлю Біньямін Нетаньягу заявив у інтерв’ю, що зробить «усенеобхідне, щоб захистити себе» від Ірану, і що дипломатія не змогла зупинитиТегеран у розвитку свого ядерного потенціалу.

Як передає Укрінформ, про це повідомляє [ Sky News](https://news.sky.com/story/israel-will-do-whatever-we-need-to-do-to-defend-ourselves-against-iran-netanyahu-says-12899183) .

Нетаньягу відкинув спроби США вирішити зростаючу кризу між [ Іраном](https://www.ukrinform.ua/tag-iran) та Ізраїлем лише шляхом діалогу.

«Я не думаю, що дипломатія сама по собі спрацює. Я вважаю, що дипломатія можеспрацювати лише в тому випадку, якщо вона поєднується з реальною військовоюзагрозою або готовністю застосувати військовий варіант, якщо стримування небуде успішним», – сказав прем’єр-міністр.

Нетаньягу додав, що Іран відкрито прагне повторити Голокост і знищити шість-сім мільйонів євреїв Ізраїлю, і що ізраїльська влада не збирається «сидіти,склавши руки».

«Якщо ці аятоли (почесний титул мульсуман-шиїтів – ред.) думають, що вониможуть погрожувати нам ядерним голокостом, вони помиляються. Ми зробимо все,що від нас залежить, щоб захистити себе», – заявив Нетаньягу.

Під час інтерв’ю Нетаньягу надіслав повідомлення Саудівській Аравії танаслідному принцу Мухаммеду ібн Салману, оскільки чутки про мирну угоду міжкраїнами продовжують циркулювати.

«У нас є великі можливості для просування миру в нашому регіоні, миру міжнашими двома країнами, добробуту наших народів. Я думаю, що це змінило бісторію», – прокоментував він.

**Читайте також:** [ **Нетаньягу** заявив, що Ізраїль знищив у Газі всюверхівку «Ісламського джихаду» ](https://www.ukrinform.ua/rubric-world/3709125-netanagu-zaaviv-so-izrail-znisiv-u-gazi-vsu-verhivku-islamskogo-dzihadu.html)

Як повідомляв [ Укрінформ ](https://www.ukrinform.ua/rubric-world/3710703-u-bajdena-hocut-abi-saudivska-aravia-ta-izrail-uklali-mirnu-ugodu-do-kinca-roku.html) , Білий дім домагається укладення саудівсько-ізраїльської мирної угоди протягом наступних шести-семи місяців – до початкупрезидентської кампанії у США.

Зазначається, що така угода може стати історичним проривом на Близькому Сході,що підштовхне інші мусульманські країни нормалізувати відносини з Ізраїлем іповерне американо-саудівські відносини у нормальне русло.

Саудівці публічно заявили, що нормалізація відносин з Ізраїлем відбудетьсялише за умови прогресу в ізраїльсько-палестинському мирному процесі.

_Фото: Amir Levy/Getty Images_

Source: [https://www.ukrinform.ua/rubric-world/3720648-diplomatia-ne-zmogla-zupiniti-tegeran-u-rozvitku-adernogo-potencialu-netanagu.html](https://www.ukrinform.ua/rubric-world/3720648-diplomatia-ne-zmogla-zupiniti-tegeran-u-rozvitku-adernogo-potencialu-netanagu.html)