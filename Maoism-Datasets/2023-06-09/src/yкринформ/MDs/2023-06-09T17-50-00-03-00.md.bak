# Київ відправляє додаткову партію допомоги у Херсон та на Дніпропетровщину - Кличко

Authors: Ukrinform (Person)

Publisher: Укринформ (Organization)

Published Time: 2023-06-09T17:50:00+03:00

Modified Time: 2023-06-09T17:50:00+03:00

Description: Сьогодні Київ відправляє ще партію допомоги в Херсон та райони Дніпропетровщини, які потерпають від підтоплення. — Укрінформ.

Images: ['[630_360_16863...](https://static.ukrinform.com/photos/2023_06/thumb_files/630_360_1686322159-977.jpg)']

Tags: ['Дніпропетровщина', 'Херсон', 'Київ', 'допомога']

Type: Article

<!--METADATA-->

![](../Images/2023-06-09T17-50-00-03-00/630_360_1686322159-977.jpg) СьогодніКиїв відправляє ще партію допомоги в Херсон та райони Дніпропетровщини, якіпотерпають від підтоплення.

Про це у [ Телеграмі ](https://t.me/vitaliy_klitschko/2097) повідомивКиївський міський голова Віталій Кличко, передає Укрінформ.

“Сьогодні відправляємо ще допомогу в [ Херсон ](https://www.ukrinform.ua/tag-herson) та райони Дніпропетровщини, які потерпають після підтоплення,спричиненого підривом російськими окупантами дамби Каховської ГЕС”, - зазначивмер.

Він наголосив, що Київ відправить вантаж з тим необхідним із переліку, з якимзвернулися з підтоплених регіонів. А саме: великі ємності для питної води, щовстановлюються на вантажівки; фільтри для води; продуктові набори.

Кличко зауважив, що на наступну сесію Київради подасть проєкт рішення провиділення столицею Херсонщині фінансової допомоги в розмірі 100 мільйонівгривень.

**Читайте також:** [ Кіровоградщина відправила гуманітарну допомогу наХерсонщину ](https://www.ukrinform.ua/rubric-regions/3720459-kirovogradsina-vidpravila-gumanitarnu-dopomogu-na-hersonsinu.html)

Як [ повідомлялося ](https://www.ukrinform.ua/rubric-regions/3720210-kiivsina-vidpravila-na-hersonsinu-persu-partiu-dopomogi.html) , вчора з Києва доХерсону поїхала перша партія допомоги. Зокрема, відправили: мотопомпи, станціїбіологічної очистки води, надувні човни, теплові гармати. А також - літніспальники, термоси, набори посуду та 2,2 тонни продуктів харчування (м’яснихта овочевих консервів).

_Фото: Віталій Кличко / Телеграм_

Source: [https://www.ukrinform.ua/rubric-kyiv/3720679-kiiv-vidpravlae-dodatkovu-partiu-dopomogi-u-herson-ta-na-dnipropetrovsinu-klicko.html](https://www.ukrinform.ua/rubric-kyiv/3720679-kiiv-vidpravlae-dodatkovu-partiu-dopomogi-u-herson-ta-na-dnipropetrovsinu-klicko.html)