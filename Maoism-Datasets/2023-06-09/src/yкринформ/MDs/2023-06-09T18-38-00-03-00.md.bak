# Уряд Бельгії закупить боєприпаси для України на €32 мільйони – ЗМІ

Authors: Ukrinform (Person)

Publisher: Укринформ (Organization)

Published Time: 2023-06-09T18:38:00+03:00

Modified Time: 2023-06-09T18:38:00+03:00

Description: Федеральний уряд Бельгії ухвалив рішення виділити 32,4 мільйона євро для закупівлі боєприпасів для Збройних сил України. — Укрінформ.

Images: ['[630_360_16863...](https://static.ukrinform.com/photos/2023_06/thumb_files/630_360_1686325075-946.jpg)']

Tags: ['Бельгія', 'Україна', 'Боєприпаси', 'допомога', 'Війна з Росією']

Type: Article

<!--METADATA-->

![](../Images/2023-06-09T18-38-00-03-00/630_360_1686325075-946.jpg)Федеральний уряд Бельгії ухвалив рішення виділити 32,4 мільйона євро длязакупівлі боєприпасів для Збройних сил України.

Як повідомляє Укрінформ із посиланням на бельгійське видання [ HLN](https://www.hln.be/binnenland/regering-koopt-voor-32-miljoen-euro-munitie-voor-oekraine~a2ac8557/) , таке рішення було ухвалене сьогодні Радою міністрівБельгії.

«Федеральний уряд закуповує [ боєприпаси ](https://www.ukrinform.ua/tag-boepripasi) на суму 32,4 мільйона євро для Збройних сил України. Це буловирішено Радою міністрів у п’ятницю, про що розповіла міністр оборони ЛюдвінДедондер. Це стосується боєприпасів калібру 105 мм, які будуть закуповуватисяу бельгійської промисловості та будуть доставлені так швидко, як це можливо.Ця закупівля є частиною чотирнадцятого пакету військової допомоги, яку Бельгіянадає для України. Згаданий пакет допомоги Бельгії для України в ціломудорівнює 92 мільйонам євро.

Як зазначає видання, з початку конфлікту Міністерство оборони Бельгії вжепоставило в Україну зброю та військове обладнання на суму 306 мільйонів євро,а також пальне на суму 41 мільйон євро. На додаток, бельгійська армія провелатренування для 700 українських військовослужбовців.

**Читайте також:** [ Кулеба обговорив зі Столтенбергом рух України до НАТО тапоставки **боєприпас** ів ](https://www.ukrinform.ua/rubric-polytics/3719724-kuleba-obgovoriv-zi-stoltenbergom-ruh-ukraini-do-nato-ta-postavki-boepripasiv.html)

Крім того, як повідомляє видання, Бельгія входить до «авіаційної коаліції» дляУкраїни, та бере участь у підготовці українських пілотів для використаннябойових літаків F-16.

Як повідомлялося, раніше Міністерство оборони та Міністерство закордоннихсправ Бельгії вимагали від української сторони роз’яснень, яким чиномбельгійська стрілецька зброя, що була призначена для використання на територіїУкраїни для захисту від російського вторгнення, могла потрапити в руки бійцівіз складу укомплектованих громадянами Росії збройних формувань, що розпочалиоперації на території Російської Федерації у прикордонних з Україною районах.

_Фото: Міноборони США_

Source: [https://www.ukrinform.ua/rubric-ato/3720708-urad-belgii-zakupit-boepripasi-dla-ukraini-na-32-miljoni-zmi.html](https://www.ukrinform.ua/rubric-ato/3720708-urad-belgii-zakupit-boepripasi-dla-ukraini-na-32-miljoni-zmi.html)