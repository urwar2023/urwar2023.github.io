# Політв’язень Яцкін зазнає знущань у російській колонії – Лубінець

Authors: Ukrinform (Person)

Publisher: Укринформ (Organization)

Published Time: 2023-06-09T17:53:00+03:00

Modified Time: 2023-06-09T17:53:00+03:00

Description: Адміністрація колонії суворого режиму №44 у місті Білово Кемеровської області РФ відкрито погрожує та знущається із незаконно засудженого кримчанина Івана Яцкіна. — Укрінформ.

Images: ['[630_360_16001...](https://static.ukrinform.com/photos/2020_09/thumb_files/630_360_1600197022-648.jpg)']

Tags: ["Політв'язні Кремля", 'СІЗО', 'Яцкін', 'Дмитро Лубінець']

Type: Article

<!--METADATA-->

![](../Images/2023-06-09T17-53-00-03-00/630_360_1600197022-648.jpg)Адміністрація колонії суворого режиму №44 у місті Білово Кемеровської областіРФ відкрито погрожує та знущається із незаконно засудженого кримчанина ІванаЯцкіна.

Про це у [ Телеграмі ](https://t.me/dmytro_lubinetzs/2676) повідомивУповноважений ВР із прав людини Дмитро Лубінець, передає Укрінформ.

«Так, ще під час етапування в ув’язненого зникли ліки, у Саратовському СІЗОпри огляді йому зіпсували речі та відмовили у телефонних дзвінках. На знакпротесту Яцкін оголосив [ голодування ](https://www.ukrinform.ua/tag-goloduvanna) , яке тривало 25 днів. За цей час його так жодного разу неоглянув медик. Заяви про повернення ліків та надання медичної допомогитюремники демонстративно викидали на смітник», - зазначив Лубінець.

За його інформацією, за місцем відбування покарання українського політв’язнявже чотири рази відправляли на «профілактику» до ШІЗО, закидаючи йому надуманізвинувачення: наприклад, щодо того, що він не вийшов на зарядку, коли в ньоговзимку вкрали взуття.

Омбудсмен поінформував, що у камерах із ранку до вечора ув'язнені змушеніпроводити на ногах, що для Яцкіна з трофічними виразками та обмороженимистопами є реальним катуванням.

«За словами дружини Івана Гульнари, харчування в колонії жахливе, у бранцявпав зір, він пише майже навмання. Він потерпає від постійного головного ізубного болю та дискомфорту у грудній клітині», - додав він.

Лубінець зазначив, що решту часу перебування в колонії теж залишається доситьжорстким випробуванням.

«В’язні, які прислуговують адміністрації, постійно провокують Яцкіна наконфлікт, крадуть речі, а тюремники не віддають листи від рідних», - йдеться уповідомленні.

Омбудсмен переконаний, що ненадання належної меддопомоги українськимгромадянам, яких РФ незаконно утримує у вʼязницях, відповідно до Женевськоїконвенції, прирівнюється до катувань і порушує їхнє невід’ємне право – нажиття.

**Читайте також:** [ Політв’язень **Яцкін** написав листа із сибірськоїколонії ](https://www.ukrinform.ua/rubric-crimea/3406915-politvazen-ackin-napisav-lista-iz-sibirskoi-kolonii.html)

«Вкотре закликаю міжнародну спільноту посилити тиск на РФ та вимагатизвільнити всіх незаконно ув’язнених громадян України», - наголосив він.

Як повідомлялося, кримчанина Івана Яцкіна окупанти затримали 16 жовтня 2019року через відверту проукраїнську позицію та засудили до 11 років колонії зазвинуваченням у «держзраді».

Source: [https://www.ukrinform.ua/rubric-crimea/3720681-politvazen-ackin-zaznae-znusan-u-rosijskij-kolonii-lubinec.html](https://www.ukrinform.ua/rubric-crimea/3720681-politvazen-ackin-zaznae-znusan-u-rosijskij-kolonii-lubinec.html)