# Останній енергоблок ЗАЕС переводять у режим «холодного зупину» - назвали причини

Authors: Ukrinform (Person)

Publisher: Укринформ (Organization)

Published Time: 2023-06-09T18:59:00+03:00

Modified Time: 2023-06-09T18:59:00+03:00

Description: Державна інспекція ядерного регулювання України видала розпорядження «Енергоатому» вивести у «холодний зупин» енергоблок №5 Запорізької АЕС. — Укрінформ.

Images: ['[630_360_16626...](https://static.ukrinform.com/photos/2022_09/thumb_files/630_360_1662657925-767.jpg)']

Tags: ['Енергоатом', 'Каховська ГЕС', 'Запорізька АЕС']

Type: Article

<!--METADATA-->

![](../Images/2023-06-09T18-59-00-03-00/630_360_1662657925-767.jpg) Державнаінспекція ядерного регулювання України видала розпорядження «Енергоатому»вивести у «холодний зупин» енергоблок №5 Запорізької АЕС.

Як передає Укрінформ, про це повідомила [ пресслужба ДІЯРУ](https://snriu.gov.ua/news/rozporiadzhenniam-derzhatomrehuliuvannia-ekspluatatsiia-enerhobloku-5-zaes-obmezhena-stanom-kholodnyi-zupyn) .

«В умовах втрати основного проєктного джерела підживлення бризкальнихбасейнів, необхідно негайно приступити до переводу енергоблока №5 ЗАЕС у стан«холодний зупин», поки ще підтримується проєктний режим роботи необхіднихсистем охолодження», - йдеться в розпорядженні.

Розпорядження видане експлуатуючій організації "у зв’язку із неможливістюусунення виявлених порушень вимог ядерної та радіаційної безпеки", зокрема,вимог до систем аварійного охолодження ядерного палива та відведення тепла докінцевого поглинача.

**Читайте також:** [ МЗС: Підрив Каховської дамби є прямим індикаторомпорушення системи безпеки **ЗАЕС** ](https://www.ukrinform.ua/rubric-polytics/3720033-mzs-pidriv-kahovskoi-dambi-e-pramim-indikatorom-porusenna-sistemi-bezpeki-zaes.html)

Зазначається, що при ухваленні розпорядження враховано такі фактори:

* інформацію ПрАТ «Укргідроенерго» від 6 червня 2023 року про спрацювання Каховського водосховища за декілька діб внаслідок підриву російськими окупантами Каховської ГЕС;   * продовження періодичного обстрілу окупантами промислового майданчика ВП «Запорізька АЕС» та прилеглих територій, внаслідок яких зазнають пошкоджень повітряні лінії зв’язку ЗАЕС з енергосистемою України;   * припинення з 17 травня 2023 року передачі даних Автоматизованої системи контролю радіаційної обстановки (АСКРО) ЗАЕС, що виконує функцію раннього оповіщення;   * деградацію системи аварійного реагування на майданчику ЗАЕС та за його межами в умовах тимчасової окупації рф ЗАЕС.

Обмеження експлуатації енергоблока №5 Запорізької [ АЕС](https://www.ukrinform.ua/tag-aes) діятиме до усунення виявлених порушень.

**Читайте також:** [ Україна не зможе швидко ввести в експлуатацію **ЗАЕС**після її звільнення - експерт ](https://www.ukrinform.ua/rubric-economy/3720646-ukraina-ne-zmoze-svidko-vvesti-v-ekspluataciu-zaes-pisla-ii-zvilnenna-ekspert.html)

"Присутність постійно діючої міжнародної місії МАГАТЕ на Запорізькій АЕСсприятиме забезпеченню виконання вимог безпеки та контролю за дотриманнямосновних принципів безпеки, проголошених генеральним директором МАГАТЕРафаелем Гроссі", - наголосили в ДІЯРУ.

Як повідомлялось, експлуатація інших енергоблоків ЗАЕС - №№ 1, 2, 3, 4, 6 -також обмежена станом «холодний зупин», відповідно до розпорядженьДержатомрегулювання від 18 серпня 2022 року та від 10 лютого 2023 року.

Уночі 6 червня 2023 року [ російська армія підірвала греблю Каховської ГЕС](https://www.ukrinform.ua/rubric-other_news/3718791-pidriv-rosianami-kahovskoi-ges-vsi-novini.html) . На Херсонщині тривають рятувальні роботи тазаходи з евакуації населення з місць затоплення. За фактом підриву окупантамиКаховської ГЕС правоохоронці розпочали розслідування за статтею про екоцид.

**Читайте також:** [ Рівень води у ставку-охолоджувачі **ЗАЕС** стабільний –Енергоатом ](https://www.ukrinform.ua/rubric-economy/3720422-riven-vodi-u-stavkuoholodzuvaci-zaes-stabilnij-energoatom.html)

В Укргідроенерго заявили, що Каховська ГЕС повністю зруйнована і відновленнюне підлягає.

Фото: Fredrik Dahl / IAEA

Source: [https://www.ukrinform.ua/rubric-economy/3720718-ostannij-energoblok-zaes-perevodat-u-rezim-holodnogo-zupinu-nazvali-pricini.html](https://www.ukrinform.ua/rubric-economy/3720718-ostannij-energoblok-zaes-perevodat-u-rezim-holodnogo-zupinu-nazvali-pricini.html)