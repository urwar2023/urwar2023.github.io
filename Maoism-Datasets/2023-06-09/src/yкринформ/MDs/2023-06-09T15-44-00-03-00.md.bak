# Алгоритм вступу в НАТО і гарантії безпеки від держав Альянсу: що Україна хоче отримати у Вільнюсі

Authors: Ukrinform (Person)

Publisher: Укринформ (Organization)

Published Time: 2023-06-09T15:44:00+03:00

Modified Time: 2023-06-09T15:44:00+03:00

Description: Україна очікує на отримання алгоритму вступу до НАТО на Вільнюському саміті Альянсу. — Укрінформ.

Images: ['[630_360_16226...](https://static.ukrinform.com/photos/2021_06/thumb_files/630_360_1622623331-540.jpg)']

Tags: ['НАТО', 'Саміт НАТО', 'Україна', 'Офіс Президента', 'Жовква', 'Війна з Росією']

Type: Article

<!--METADATA-->

![](../Images/2023-06-09T15-44-00-03-00/630_360_1622623331-540.jpg) Українаочікує на отримання алгоритму вступу до НАТО на Вільнюському саміті Альянсу.

Документ не передбачатиме додаткових вимог до української сторони, сказавзаступник керівника Офісу Президента Ігор Жовква в інтерв’ю [ Укрінформу](https://www.ukrinform.ua/rubric-world/3720489-igor-zovkva-zastupnik-kerivnika-ofisu-prezidenta.html) .

«До закінчення війни, до нашої перемоги, ми не завершимо цей процес вступу (вНАТО – ред.). Але це не забороняє державам-членам прийняти політичне рішення уВільнюсі про початок процесу. Нам не потрібен жоден План дій щодо членства. Мийого потребували в 2008 році, коли держави-члени НАТО зробили велику помилку,сказавши «А», не сказали «Б». Тепер просто посилання на рішення Бухарестськогосаміту для нас є застарілим, так само як не треба в десятий чи сотий разговорити про «відкриті двері», - зазначив він.

За його словами, алгоритм вступу, на прийнятті якого наполягає українськасторона, не може містити жодних додаткових вимог до України.

Жовква пояснив, що у Північноатлантичному договорі визначено два критерії, заякими країна може стати членом Альянсу. Так, за його словами, першим критеріємє поділ євроатлантичних цінностей, а більше 90% українців підтримують вступ доНАТО, другим – внесок у безпеку євроатлантичного простору.

**Читайте також:** [ Понад 20 країн вибрали пункти Формули миру, які готовікоординувати або бути співголовами - ОП ](https://www.ukrinform.ua/rubric-polytics/3720605-ponad-20-krain-vibrali-punkti-formuli-miru-aki-gotovi-koordinuvati-abo-buti-spivgolovami-op.html)

У цьому контексті він нагадав, що стратегічна концепція НАТО, ухвалена насаміті у Мадриді минулого року, визначила головною загрозою для безпекиАльянсу Російську Федерацію, тоді як нині Україна веде війну з РФ, і веде їїдуже успішно.

Заступник очільника ОП додав, що взаємосумісність з державами НАТО Українапроходить на полі бою, освоюючи найсучаснішу техніку іноді краще, ніж арміїдеяких держав-членів Альянсу, за оцінками Пентагону та інших відповіднихвідомств.

Жовква розраховує, що у Вільнюсі Україні буде надано такий алгоритм.

«Інакше це надішле інший дуже сильний, але негативний сигнал від членівАльянсу до країни-агресора: бачите, минуло більше року війни, рік післяМадридського саміту, а немає жодної відповіді Україні», - додав він.

За словами Жовкви, на липневому саміті НАТО у Вільнюсі потрібно підписатибагатосторонній рамковий документ щодо гарантій безпеки України з тимикраїнами-членами Альясну, які висловлять згоду. Потім можуть укладатисядвосторонні безпекові договори, розповів він.

«У рішенні Мадридського саміту був рядок: «Запросити Фінляндію і Швецію дочленства в НАТО» і далі, після крапки: «Вже на сьогоднішній день, ще домоменту вступу, безпека Швеції і Фінляндії є важливою для усіх держав-членівАльянсу». Це не стаття 5. Ми не вимагаємо статті 5 до моменту членства.Найкращою гарантією нашої безпеки є членство в НАТО. Проте до моменту членствавідповідні чіткі гарантії безпеки мають бути закріплені на папері вбагатосторонньому документі, паралельно з двосторонніми угодами», – зазначивЖовква.

За його словами, це має бути багатосторонній рамковий документ на кшталтКиївського безпекового договору, презентованого групою Єрмака-Расмуссена, якийбуде основою, а далі нього можуть «нанизуватись» двосторонні безпекові угоди.Заступник керівника ОП нагадав, зокрема, що США мають багато такихдвосторонніх договорів з іншими державами.

«Однак на саміті потрібно ухвалювати саме такий рамковий багатостороннійдокумент із тими країнами НАТО, які виявлять бажання», – підкреслив Жовква.

Він пояснив, що гарантії – це саме ті дії, які вже здійснюються по відношеннюдо України, у тому числі шляхом надання зброї, макрофінансової допомоги,збереження і посилення санкцій проти Росії, але вони мають бути чіткопрописані і систематизовані.

**Читайте також:** [ Польський генерал розповів, як мають виглядати гарантіїбезпеки НАТО для України ](https://www.ukrinform.ua/rubric-polytics/3720390-polskij-general-rozpoviv-ak-maut-vigladati-garantii-bezpeki-nato-dla-ukraini.html)

«Це гарантії безпеки до перемоги, під час перемоги і після перемоги. Щоб післяперемоги не було навіть бажання в агресора відновити агресію. А якщо раптомз'явиться бажання – ми всього можемо очікувати від Росії – то щоб вонирозуміли ціну такої агресії», – наголосив заступник керівника ОП.

Водночас на запитання, чи багато країн зголосилися стати гарантами, Жовквавідповів: «Багато. Працюємо з четвіркою: США, Великою Британією, Німеччиною,Францією. Деякі інші країни теж не проти долучитись. Але не будемо розкриватикарти».

Як повідомлялося, [ 11-12 липня у Вільнюсі відбудеться черговий саміт НАТО.](https://www.ukrinform.ua/rubric-polytics/3719764-nato-mae-nadati-ukraini-garantii-bezpeki-sob-istoria-z-vijnou-ne-povtorilasa-stoltenberg.html) На всіхрівнях українська сторона наголосила, що запевнень про те, що «Україна станечленом Альянсу», які буди зроблені під час Бухарестського саміту НАТО у 2008році, вже недостатньо. Натомість Україна ставить перед союзниками по [ НАТО](https://www.ukrinform.ua/tag-nato) питання щодо надання гарантій безпеки тачіткої перспективи руху до повноправного членства в Альянсі.

Source: [https://www.ukrinform.ua/rubric-polytics/3720613-algoritm-vstupu-v-nato-i-garantii-bezpeki-vid-derzav-alansu-so-ukraina-hoce-otrimati-u-vilnusi.html](https://www.ukrinform.ua/rubric-polytics/3720613-algoritm-vstupu-v-nato-i-garantii-bezpeki-vid-derzav-alansu-so-ukraina-hoce-otrimati-u-vilnusi.html)