# Розвідувальні супутники США зафіксували вибух перед обвалом греблі Каховської ГЕС

Authors: Ukrinform (Person)

Publisher: Укринформ (Organization)

Published Time: 2023-06-09T18:22:00+03:00

Modified Time: 2023-06-09T18:22:00+03:00

Description: Високопоставлений чиновник адміністрації американського президента Джо Байдена повідомив, що американські розвідувальні супутники зафіксували вибух на греблі Каховської ГЕС безпосередньо перед її обвалом. — Укрінформ.

Images: ['[630_360_16860...](https://static.ukrinform.com/photos/2023_06/thumb_files/630_360_1686071199-792.jpeg)']

Tags: ['США', 'Супутник', 'Каховська ГЕС']

Type: Article

<!--METADATA-->

![](../Images/2023-06-09T18-22-00-03-00/630_360_1686071199-792.jpeg)Високопоставлений чиновник адміністрації американського президента Джо Байденаповідомив, що американські розвідувальні супутники зафіксували вибух на гребліКаховської ГЕС безпосередньо перед її обвалом.

Як передає Укрінформ, про це повідомляє [ The New York Times](https://www.nytimes.com/2023/06/09/world/europe/ukraine-dam-collapse-explosion.html) .

За словами посадовця, [ супутники ](https://www.ukrinform.ua/tag-suputnik) ,оснащені інфрачервоними датчиками, виявили ознаки тепла, що відповідаєсильному вибуху безпосередньо перед обвалом греблі.

Чиновник, на умовах анонімності, сказав, що аналітики американської розвідкипідозрюють, що за руйнуванням греблі стоїть Росія. Проте він додав, щорозвідка США досі не має жодних переконливих доказів щодо відповідальних затеракт.

«Експерти з техніки та боєприпасів заявили, що навмисний вибух на Каховськійгреблі, яка контролюється Росією, швидше за все, спричинив її обвал увівторок», – йдеться у повідомленні.

Фахівці додали, що структурний збій або атака ззовні греблі теж можливі, аледля цього знадобилося б у багато разів більше вибухівки.

**Читайте також:** [ Planet Labs показав **супутник** ові знімки дамби у НовійКаховці до і після підриву ](https://www.ukrinform.ua/rubric-technology/3719236-planet-labs-pokazav-suputnikovi-znimki-dambi-u-novij-kahovci-do-i-pisla-pidrivu.html)

Представник адміністрації Байдена не виключив можливість того, що попередніпошкодження греблі або зростання тиску води могли сприяти обвалу, алеамериканські чиновники вважають, що вибух, навмисний чи випадковий, найбільшймовірно був причиною обвалу.

Як повідомляв [ Укрінформ ](https://www.ukrinform.ua/rubric-other_news/3718791-pidriv-rosianami-kahovskoi-ges-vsi-novini.html) , російськіокупаційні війська вночі 6 червня підірвали греблю Каховськоїгідроелектростанції. ГЕС відновленню не підлягає.

_Фото: Planet Labs_

Source: [https://www.ukrinform.ua/rubric-ato/3720699-rozviduvalni-suputniki-ssa-zafiksuvali-vibuh-pered-obvalom-grebli-kahovskoi-ges.html](https://www.ukrinform.ua/rubric-ato/3720699-rozviduvalni-suputniki-ssa-zafiksuvali-vibuh-pered-obvalom-grebli-kahovskoi-ges.html)