# Ситуація з підтопленнями важка, вода відходить повільно - глава Херсонської облради

Authors: Ukrinform (Person)

Publisher: Укринформ (Organization)

Published Time: 2023-06-09T17:22:00+03:00

Modified Time: 2023-06-09T23:22:00+03:00

Description: На Херсонщині залишається «стабільно важкою» ситуація через підтоплення, спричинені руйнуванням дамби Каховської ГЕС. — Укрінформ.

Images: ['[630_360_16860...](https://static.ukrinform.com/photos/2023_06/thumb_files/630_360_1686036969-673.jpeg)']

Tags: ['Евакуація', 'ГЕС', 'Херсон', 'Херсонщина', 'Каховська ГЕС']

Type: Article

<!--METADATA-->

![](../Images/2023-06-09T17-22-00-03-00/630_360_1686036969-673.jpeg) НаХерсонщині залишається «стабільно важкою» ситуація через підтоплення,спричинені руйнуванням дамби Каховської ГЕС.

Про це [ Радіо Свобода ](https://www.radiosvoboda.org/a/news-khersonska-oblast-pidtoplennia/32452600.html) повідомив голова Херсонської обласної радиОлександр Самойленко, передає Укрінформ.

«Вода відходить, але відходить дуже повільно. Якщо прибувала вона швидко і звеликим напором, то сходить дуже повільно, по сантиметру рівень їїзнижується», – сказав Самойленко.

**Читайте також:** **[ Росіяни знову обстріляли Херсон під час евакуації -троє поранених ](https://www.ukrinform.ua/rubric-ato/3720781-rosiani-znovu-obstrilali-herson-pid-cas-evakuacii-troe-poranenih.html) **

За його словами, весь день відбувалася евакуація з підтоплених міст.

«Мікрорайон Острів – він є таким найважчим, бо там живе велика кількістьлюдей, люди виїжджають. Спочатку дехто нехтував пересторогами влади, людисподівалися, що все швидко минеться. Тому робота є і на сьогоднішній день. Цевсе дуже обтяжено тим, що наш ворог не дає можливості спокійно працювати,обстрілює. Сьогодні знову ж таки був обстріл у районі переправи, яка веде ззатопленої частини нашого міста», – сказав голова облради.

**Читайте також:** **[ У ДСНС показали пошкоджену техніку, яку загарбникиобстріляли під час евакуації з Херсона ](https://www.ukrinform.ua/rubric-ato/3720792-u-dsns-pokazali-poskodzenu-tehniku-aku-zagarbniki-obstrilali-pid-cas-evakuacii.html) **

Водночас голова обласної військової адміністрації Олександр Прокудін повідомиву відеозверненні у своєму [ телеграмі ](https://t.me/olexandrprokudin/626) ,що досі на правому березі затоплено 35 населених пунктів, у воді – 3763будинки.

«Але вода потроху відступає. Якщо зранку середній показник води сягав 5 метрів38 сантиметрів, то на вечір він знизився майже до п’яти метрів. У Херсоні водавідійшла до відмітки 5,08 метра, що на 60 см нижче від максимального рівня. УКаховському районі вода також іде на спад. У звільнених Козацькому, Веселому,а також у тимчасово окупованій Новій Каховці рівень води знизився на півтораметра», – сказав він.

**Читайте також:** **[ Російські вояки лізли на дерева: мер Нової Каховкирозповів, як затопило громаду ](https://www.ukrinform.ua/rubric-regions/3720043-rosijski-voaki-lizli-na-dereva-mer-novoi-kahovki-rozpoviv-ak-zatopilo-gromadu.html) **

За словами Прокудіна, серйозною залишається ситуація в окупованій Корсунці.

«Село затоплене, під водою – місцеве кладовище. Також розмиті цвинтарі в селахОльгівка і Отрадокам’янка. Складна ситуація на окупованому лівобережжі. УГолопристанській громаді на 80% затоплено Голу Пристань, Велику Кардашинку,Малу Кардашинку, повністю пішла під воду Кардашинка... Загалом ми знаємо, щозатоплено близько 3100 будинків у цьому районі», – сказав голова ОВА.

У самому водосховищі, за його даними, рівень води впав до 11,33 метра.Водосховище втрачає по шість сантиметрів води на годину.

**Читайте також:** **[ На Херсонщині вже евакуювали 2,5 тисячі людей](https://www.ukrinform.ua/rubric-regions/3720770-na-hersonsini-vze-evakuuvali-25-tisaci-ludej.html) **

За його словами, через російські обстріли 9 червня в Тягинці пораненийчоловік, він у тяжкому стані перебуває в лікарні.

«Надвечір ворог вчергове обстріляв Херсон, сталися пожежі, 16-річна дівчиназазнала контузії», – додав голова ОВА.

Як повідомляв Укрінформ, російські війська вночі 6 червня підірвали греблюКаховської гідроелектростанції. **[ ГЕС ](https://www.ukrinform.ua/tag-kahovska-ges) ** відновленню не підлягає. Триває евакуація людей із затопленихтериторій.

8 червня внаслідок російського обстрілу в Херсонській області постраждали 9людей, серед яких двоє працівників ДСНС, поліцейський, лікар та волонтер зНімеччини.

Source: [https://www.ukrinform.ua/rubric-regions/3720803-situacia-z-pidtoplennami-vazka-voda-vidhodit-povilno-glava-hersonskoi-oblradi.html](https://www.ukrinform.ua/rubric-regions/3720803-situacia-z-pidtoplennami-vazka-voda-vidhodit-povilno-glava-hersonskoi-oblradi.html)