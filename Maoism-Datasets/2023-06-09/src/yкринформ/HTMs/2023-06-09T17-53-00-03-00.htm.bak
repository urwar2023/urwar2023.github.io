<h1>Політв’язень Яцкін зазнає знущань у російській колонії – Лубінець</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-06-09T17:53:00+03:00</p>
<p>Modified Time: 2023-06-09T17:53:00+03:00</p>
<p>Description: Адміністрація колонії суворого режиму №44 у місті Білово Кемеровської області РФ відкрито погрожує та знущається із незаконно засудженого кримчанина Івана Яцкіна. — Укрінформ.</p>
<p>Images: ['<a href="https://static.ukrinform.com/photos/2020_09/thumb_files/630_360_1600197022-648.jpg">630_360_16001...</a>']</p>
<p>Tags: ["Політв'язні Кремля", 'СІЗО', 'Яцкін', 'Дмитро Лубінець']</p>
<p>Type: Article</p>
<!--METADATA-->

<p><img alt="" src="../Images/2023-06-09T17-53-00-03-00/630_360_1600197022-648.jpg" />Адміністрація колонії суворого режиму №44 у місті Білово Кемеровської областіРФ відкрито погрожує та знущається із незаконно засудженого кримчанина ІванаЯцкіна.</p>
<p>Про це у <a href="https://t.me/dmytro_lubinetzs/2676"> Телеграмі </a> повідомивУповноважений ВР із прав людини Дмитро Лубінець, передає Укрінформ.</p>
<p>«Так, ще під час етапування в ув’язненого зникли ліки, у Саратовському СІЗОпри огляді йому зіпсували речі та відмовили у телефонних дзвінках. На знакпротесту Яцкін оголосив <a href="https://www.ukrinform.ua/tag-goloduvanna"> голодування </a> , яке тривало 25 днів. За цей час його так жодного разу неоглянув медик. Заяви про повернення ліків та надання медичної допомогитюремники демонстративно викидали на смітник», - зазначив Лубінець.</p>
<p>За його інформацією, за місцем відбування покарання українського політв’язнявже чотири рази відправляли на «профілактику» до ШІЗО, закидаючи йому надуманізвинувачення: наприклад, щодо того, що він не вийшов на зарядку, коли в ньоговзимку вкрали взуття.</p>
<p>Омбудсмен поінформував, що у камерах із ранку до вечора ув'язнені змушеніпроводити на ногах, що для Яцкіна з трофічними виразками та обмороженимистопами є реальним катуванням.</p>
<p>«За словами дружини Івана Гульнари, харчування в колонії жахливе, у бранцявпав зір, він пише майже навмання. Він потерпає від постійного головного ізубного болю та дискомфорту у грудній клітині», - додав він.</p>
<p>Лубінець зазначив, що решту часу перебування в колонії теж залишається доситьжорстким випробуванням.</p>
<p>«В’язні, які прислуговують адміністрації, постійно провокують Яцкіна наконфлікт, крадуть речі, а тюремники не віддають листи від рідних», - йдеться уповідомленні.</p>
<p>Омбудсмен переконаний, що ненадання належної меддопомоги українськимгромадянам, яких РФ незаконно утримує у вʼязницях, відповідно до Женевськоїконвенції, прирівнюється до катувань і порушує їхнє невід’ємне право – нажиття.</p>
<p><strong>Читайте також:</strong> <a href="https://www.ukrinform.ua/rubric-crimea/3406915-politvazen-ackin-napisav-lista-iz-sibirskoi-kolonii.html"> Політв’язень <strong>Яцкін</strong> написав листа із сибірськоїколонії </a></p>
<p>«Вкотре закликаю міжнародну спільноту посилити тиск на РФ та вимагатизвільнити всіх незаконно ув’язнених громадян України», - наголосив він.</p>
<p>Як повідомлялося, кримчанина Івана Яцкіна окупанти затримали 16 жовтня 2019року через відверту проукраїнську позицію та засудили до 11 років колонії зазвинуваченням у «держзраді».</p>
<p>Source: <a href="https://www.ukrinform.ua/rubric-crimea/3720681-politvazen-ackin-zaznae-znusan-u-rosijskij-kolonii-lubinec.html">https://www.ukrinform.ua/rubric-crimea/3720681-politvazen-ackin-zaznae-znusan-u-rosijskij-kolonii-lubinec.html</a></p>