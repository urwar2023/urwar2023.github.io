<h1>Споживчі ціни у травні зросли на 0,5% - Держстат</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-06-09T16:55:06+03:00</p>
<p>Modified Time: 2023-06-09T16:55:06+03:00</p>
<p>Description: У травні 2023 року інфляція на споживчому ринку трохи прискорилася - до 0,5% проти 0,2% у квітні; з початку року ціни зросли на 3,8%. — Укрінформ.</p>
<p>Images: ['<a href="https://static.ukrinform.com/photos/2022_01/thumb_files/630_360_1643050101-280.jpg">630_360_16430...</a>']</p>
<p>Tags: ['Ціни', 'Інфляція', 'Держстат']</p>
<p>Type: Article</p>
<!--METADATA-->

<p><img alt="" src="../Images/2023-06-09T16-55-06-03-00/630_360_1643050101-280.jpg" /> У травні2023 року інфляція на споживчому ринку трохи прискорилася - до 0,5% проти 0,2%у квітні; з початку року ціни зросли на 3,8%.</p>
<p>Про це повідомляє <a href="https://www.ukrstat.gov.ua/"> Державна служба статистики </a>, передає Укрінформ.</p>
<p>«Інфляція на споживчому ринку у травні 2023 р. порівняно із квітнем 2023 р.становила 0,5%, з початку року – 3,8%», - йдеться в повідомленні.</p>
<p>При цьому порівняно з травнем 2022 року споживчі ціни зросли на 15,3%.</p>
<p><img alt="" src="../Images/2023-06-09T16-55-06-03-00/1686318833-122.jpg" /></p>
<p>Як зазначають у Держстаті, ціни на продукти харчування та безалкогольні напоїзросли на 0,9%. Найбільше подорожчали фрукти та овочі (відповідно, +8,7% та+5,6%). Крім того, на 1,7 - 0,2% зросли ціни на м'ясо та м'ясопродукти,безалкогольні напої, рибу та продукти з риби, сири, масло. Ціни на алкогольнінапої та тютюнові вироби підвищилися на 1,2%, у т.ч. на тютюнові вироби – на1,3%, алкогольні напої – на 1,2%.</p>
<p>Водночас на 22,7% подешевшали яйця, на 3,2 - 0,2% знизилися ціни на продуктипереробки зернових, сало, рис, соняшникову олію, цукор, макаронні вироби,молоко.</p>
<p>Одяг і взуття подешевшали на 1,6%, зокрема, взуття – на 1,9%, одяг – на 1,4%.</p>
<p><img alt="" src="../Images/2023-06-09T16-55-06-03-00/1686318851-563.jpg" /><img alt="" src="../Images/2023-06-09T16-55-06-03-00/1686318855-534.jpg" /></p>
<p>Зростання цін у сфері охорони здоров’я на 0,8% відбулося насамперед за рахунокподорожчання фармацевтичної продукції на 1,0%.</p>
<p>Ціни на транспорт знизилися на 1,1%, переважно через здешевлення палива тамастил на 2,5%.</p>
<p><strong>Читайте також:</strong> <a href="https://www.ukrinform.ua/rubric-economy/3716193-mvf-pokrasiv-prognoz-dla-vvp-ukraini-do-plus-13.html"> МВФ покращив прогноз для ВВП України до «плюс» 1-3%</a></p>
<p>Як повідомлялося, у квітні 2023 року споживча інфляція в річному вимірісповільнилася до 17,9% з 21,3% у березні.</p>
<p>За травневим прогнозом НБУ, в Україні вже в першому півріччі 2023 рокуочікується стрімке зниження <a href="https://www.ukrinform.ua/tag-inflacia"> інфляції </a> , а до кінця року вона сповільниться до 14,8%.</p>
<p>Source: <a href="https://www.ukrinform.ua/rubric-economy/3720645-spozivci-cini-u-travni-zrosli-na-05-derzstat.html">https://www.ukrinform.ua/rubric-economy/3720645-spozivci-cini-u-travni-zrosli-na-05-derzstat.html</a></p>