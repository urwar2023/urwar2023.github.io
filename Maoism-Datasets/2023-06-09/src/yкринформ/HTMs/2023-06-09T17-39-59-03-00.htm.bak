<h1>Син Шойгу втік із Росії за кілька днів до мобілізації – розслідування</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-06-09T17:39:59+03:00</p>
<p>Modified Time: 2023-06-09T17:39:59+03:00</p>
<p>Description: Позашлюбний син міністра оборони Росії Сергія Шойгу 22-річний Данило Шебунов виїхав із Росії до Туреччини за кілька днів до оголошення в РФ «часткової мобілізації». — Укрінформ.</p>
<p>Images: ['<a href="https://static.ukrinform.com/photos/2023_06/thumb_files/630_360_1686321555-789.jpg">630_360_16863...</a>']</p>
<p>Tags: ['Мобілізація', 'Росія', 'Шойгу']</p>
<p>Type: Article</p>
<!--METADATA-->

<p><img alt="" src="../Images/2023-06-09T17-39-59-03-00/630_360_1686321555-789.jpg" />Позашлюбний син міністра оборони Росії Сергія Шойгу 22-річний Данило Шебуноввиїхав із Росії до Туреччини за кілька днів до оголошення в РФ «частковоїмобілізації».</p>
<p>Про це йдеться в розслідування Команди Олексія Навального, розміщеному в його<a href="https://www.youtube.com/watch?v=vwy5-MF8hII"> Ютуб-каналі </a> , передаєУкрінформ.</p>
<p>Також повідомляється, що з 19 років син Шойгу здає в оренду два офіснихприміщення в центрі Москви, за що отримує "під мільйон рублів" (не уточнено –за який часовий відрізок).</p>
<p>На даний момент позашлюбний син Шойгу зайнятий музичною кар'єрою. Він записуєпісні англійською мовою та випускає кліпи під псевдонімом Sheba. При цьому, заданими команди Навального, на відео з Шебуновим "накручені десятки тисячпереглядів": у той час як у його Ютуб-каналу - близько 700 передплатників,його кліпи мають понад 250 тисяч переглядів.</p>
<p>Данило Шебунов, за даними низки ЗМІ, є сином Сергія Шойгу та колишньоїстюардеси льотного загону МНС Олени Шебунової. В розслідуванні опозиційних ЗМІстверджувалося, що Шебунова «заробила мільярди рублів» на контрактах із МНС таміноборони, та що у неї троє дітей від Шойгу.</p>
<p><strong>Читайте також:</strong> <a href="https://www.ukrinform.ua/rubric-world/3452335-britania-zaprovadzue-sankcii-proti-docok-putina-i-lavrova.html"> Британія запроваджує санкції проти дочок путіна і лаврова</a></p>
<p>Кілька років тому Олена Шебунова вийшла заміж за громадянина Литви АдолфасаКамінскаса та взяла його прізвище.</p>
<p>Як повідомляв Укрінформ, у 2022 році литовська влада <a href="https://www.ukrinform.ua/rubric-world/3630574-sud-pidtverdiv-anuluvanna-posvidki-na-prozivanna-u-litvi-dla-materi-ditej-sojgu.html"> позбавила КамінскасШебунову посвідки на постійне проживання </a> , оскільки її перебування в країні "може загрожуватинаціональній безпеці".</p>
<p>Source: <a href="https://www.ukrinform.ua/rubric-world/3720671-sin-sojgu-vtik-iz-rosii-za-kilka-dniv-do-mobilizacii-rozsliduvanna.html">https://www.ukrinform.ua/rubric-world/3720671-sin-sojgu-vtik-iz-rosii-za-kilka-dniv-do-mobilizacii-rozsliduvanna.html</a></p>