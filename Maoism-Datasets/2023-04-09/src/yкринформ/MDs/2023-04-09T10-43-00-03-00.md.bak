# У Польщі кажуть, що імпорт українського зерна призупинили щонайменше до липня

Authors: Ukrinform (Person)

Publisher: Укринформ (Organization)

Published Time: 2023-04-09T10:43:00+03:00

Modified Time: 2023-04-09T10:43:00+03:00

Description: Імпорт українських зернових до Польщі призупинено “принаймні до липня”. — Укрінформ.

Images: ["[630_360_16769...](https://static.ukrinform.com/photos/2023_02/thumb_files/630_360_1676909362-870.jpg)"]

Tags: ['Імпорт', 'Польща', 'Зерно']

Type: Article

<!--METADATA-->

![](../Images/2023-04-09T10-43-00-03-00/630_360_1676909362-870.jpg) Імпортукраїнських зернових до Польщі призупинено “принаймні до липня”.

Про це заявив в ефірі [ ](https://www.tvp.info/69062201/import-zboza-z-ukrainy-wstrzymany-na-pewien-czas-propozycja-strony-ukrainskiej) заступникміністра сільського господарства Польщі Януш Ковальський, передає Укрінформ.

“ЄC не зробив нічого, щоб допомогти польським фермерам, а ефективність дійнового міністра Роберта Телуса у перші години (після призначення – ред.) запідтримки як прем'єр-міністра, так і президента, що стало також результатомпереговорів з президентом Зеленським, показала, що ми здатні домовлятися зУкраїною і тимчасово призупинити імпорт ( [ ](https://www.ukrinform.ua/tag-zerno) з України – ред.) принаймні до липня”, - зазначив Ковальський.

Заступник міністра висловив думку, що польсько-українська домовленість усправі зерна “є лише першим кроком”. За словами Ковальського, його коаліційнапартія “Солідарна Польща” твердо відстоює позицію, що “на всюсільськогосподарську продукцію з України має бути накладене мито”.

**Читайте також:** [ **зерно** ](https://www.ukrinform.ua/rubric-economy/3693021-kubrakov-obgovoriv-robotu-zernovogo-koridoru-z-ministrom-oboroni-tureccini.html)

“Ми допомагаємо Україні, але ми маємо бути транзитною країною. Вся продукціяповинна відправлятися через Польщу, вони не повинна шкодити польськимфермерам, польським виробникам і викликати кризу, пов'язану з продовольчоюбезпекою”, - констатував Ковальський.

Він також поінформував, що у вівторок, 11 квітня, польський міністр Телусзустрінеться на кордоні з представниками аграрних організацій з п’яти іншихкраїн.

Як повідомляв Укрінформ, міністр аграрної політики та продовольства МиколаСольський під час спільної пресконференції на кордоні з міністром сільськогогосподарства і розвитку села Польщі Робертом Телусом заявив 7 квітня, щоУкраїна призупинить до нового сезону експорт у Польщу пшениці, кукурудзи,ріпаку і соняшнику. Він зазначив, що під час наступної зустрічі з польськоюстороною буде опрацьовано процедури, пов’язані з експортом українськоїагропродукції. За його словами, експорт зможе відбуватися лише за згодоюпольської сторони. Український міністр додав, що з польською стороною такожбуде обговорено питання транзиту збіжжя з України через територію РП. За йогословами, чергова зустріч з польською стороною для обговорення цих питань будеперед новим сезоном жнив.

Своєю чергою міністр сільського господарства і розвитку села Польщі заявив,що, ймовірно, через тиждень він знову зустрінеться з українським міністром дляпідписання угоди щодо розв’язання проблеми з українським збіжжям.

Польські аграрії упродовж останніх кількох місяців проводили масові акціїпротесту, зокрема, виступаючи проти перевезення через територію Польщі дотретіх країн української агропродукції. Вони підкреслювали, що значна частинаукраїнського зерна не перевозиться транзитом далі, а осідає в Польщі, знижуючитим самим закупівельні ціни в РП на збіжжя польських аграріїв. Під тискомфермерів уряд Польщі звернувся до Єврокомісії про відмову від нульового митана українську агропродукцію. Утім, Єврокомісія не виконала головну вимогупольських аграріїв про введення мита на українські товарисільськогосподарського призначення і продовжила ще на рік, до 5 червня 2024року, угоду про безмитне ввезення товарів з України.

**Читайте також:** [ ](https://www.ukrinform.ua/rubric-economy/3692141-problemi-polskih-fermeriv-zelenskij-zapevnae-so-pitanna-virisat-u-najblizci-dnitizni.html)

У середу, 5 квітня, на тлі кризи з українським збіжжям у відставку подавпопередній міністр сільського господарства Польщі Генрик Ковальчик. У четверна його місце було призначено Роберта Телуса, який того ж дня зібравміжвідомчий кризовий штаб щодо вирішення проблеми з напливом на польськийринок українського збіжжя.

_Фото: Мінінфраструктури_

Source: [https://www.ukrinform.ua/rubric-economy/3693494-u-polsi-kazut-so-import-ukrainskogo-zbizza-prizupinili-sonajmense-do-lipna.html](https://www.ukrinform.ua/rubric-economy/3693494-u-polsi-kazut-so-import-ukrainskogo-zbizza-prizupinili-sonajmense-do-lipna.html)