<h1>Приємно завершувати цей тиждень із хорошими результатами для України — Володимир Зеленський</h1>
<p>Author: ['АРМІЯINFORM']</p>
<p>Time: 2023-04-08T94:00:00-04:00</p>
<p>Description: https://youtu.be/rIR9G9g8INY    Бажаю здоровʼя, шановні українці!    Приємно завершувати... Война с Украиной 2022, Война с Украиной последние новости сегодня, Новости война с Украиной 2022 последние на сегодня, Будет ли война между Украиной и Россией и когда, Война с Украиной в 2022 году будет или нет,  Будет ли война с Украиной в ближайшее время что говорят,  Война с Украиной новости,  Новости Украины сегодня,  Украинские новости в украинских СМИ на русском</p>
<p>Images: []</p>
<p>Tags: ['STOPRUSSIA', 'АГРЕСІЯ РФ', 'ВІДЕОЗВЕРНЕННЯ ПРЕЗИДЕНТА УКРАЇНИ', 'ВОЛОДИМИР ЗЕЛЕНСЬКИЙ', 'ВТОРГНЕННЯ РФ', 'ПРЕЗИДЕНТ УКРАЇНИ']</p>
<p>Category: News</p>
<!--METADATA-->

<p><em><strong>Бажаю здоровʼя, шановні українці!</strong></em></p>
<p>Приємно завершувати цей тиждень із хорошими результатами для держави — позброї, по міжнародній підтримці, по розширенню наших звʼязків зі світом, понашому руху до НАТО.</p>
<p>Найбільш вагоме цими днями, звичайно, візит у Польщу, наші домовленості, нашіздобутки.</p>
<p>Польща виконала все задеклароване по танках: вони вже в Україні, зокрема«Леопарди». Є нові домовленості щодо БМП —більше сотні машин. Щодобронетранспортерів — «Росомак» — 200 машин. Зараз сто, і сто згодом. Іщесамохідні міномети, додаткові ракети, «МіГи»…</p>
<p>Маємо, до речі, і важливі домовленості щодо економіки, щодо відбудови України— зокрема, для нашої Харківщини.</p>
<p>На рівні перших леді України та Польщі є різні проєкти гуманітарні, медичні.Зокрема, це навчання наших медиків комплексній допомозі пацієнтам з опіками йекстреній повітряній евакуації поранених, зокрема в зонах бойових дій. Десяткинаших лікарів уже пройшли чи проходять таке навчання. І проєкт матимепродовження — навчанням із реабілітації, навчанням українських психологів.</p>
<p>Тобто в цій боротьбі за життя та свободу ми дійсно пліч-о-пліч із польськимибратами й сестрами — в усіх сферах. І я дякую за таку незмінну, різнопланову ймасштабну підтримку!</p>
<p>Є й новий, уже 35-й оборонний пакет від США. Ракети для «Хаймарсів», ракетидля ППО, снаряди для артилерії, для захисту від броньованої техніки й іншіважливі елементи підтримки. Дякую тобі, Америко!</p>
<p>Німецька підтримка України цього тижня зросла на 200 мільйонів євро інвестиційв нашу державу. Зокрема, це проєкти німецьких компаній, які допоможуть нашійекономічній, а отже, і соціальній стабільності. Дякую Німеччині!</p>
<p>Нідерланди оголосили про пакет обсягом більше ніж 270 мільйонів євро. Цедопомога нашому відновленню, гуманітарна, нелетальна підтримка для оборони, атакож — і це дуже важливо — підтримка для справедливості. Для збору доказівросійських злочинів, для створення Реєстру збитків, завданих російськоюагресією. Дякую Нідерландам за те, що на всіх напрямах захисту життя ми разом!</p>
<p>Данія та Норвегія працюють над спільним пакетом допомоги снарядами для нашоїартилерії. Дякую за це!</p>
<p>Є нові санкційні рішення від Австралії та Нової Зеландії. Дякую за них!</p>
<p>Продовжив звернення до парламентів світу і вперше звернувся до парламенту вЛатинській Америці, до парламенту Чилі.</p>
<p>Насправді цінності, за які ми всі боремося тут, в Україні, близькі кожномународу, незалежно від того, чи далеко географічно вони від нас.</p>
<p>Усі цінують безпеку й захист від терору. Немає такого народу, який би ставивсясхвально до того, що принесла російська окупація: до російських концтаборів,депортації наших дітей, до зґвалтування жінок, спалення міст…</p>
<p>Що більше світ знатиме про російську агресію, то швидше агресор програє, іспокій повернеться. Повернеться не лише Україні — повернеться всім у світі. Ядякую Чилі за підтримку!</p>
<p>Дуже важливе рішення ухвалено цього тижня в Литві — щодо головних очікуваньвід саміту НАТО, який запланований у Вільнюсі.</p>
<p>Литовський Сеймас визнав необхідність запросити Україну стати членом НАТО —запросити саме цього року, на саміті у Вільнюсі.</p>
<p>Дякую литовському народу, усім литовським політикам за розуміння самеактуальної безпекової ситуації в Європі. Лише разом з Україною Альянс будегарантувати справжній захист Європі від будь-якого посягання на життя народів— на наявні кордони й міжнародний порядок, заснований на правилах. А ось безУкраїни складно уявити міцність.</p>
<p>Це рішення литовського Сеймасу матиме продовження найближчими тижнями ймісяцями. Уже працюємо над цим.</p>
<p>І звичайно, дякую нашим воїнам. Усім! ЗСУ і прикордонники, Нацгвардія іполіція, розвідка і СБУ, Держспецзвʼязок і ДСНС… Усі, хто зараз у бою. Хтозахищає наше небо. Хто дає Україні кіберзахист і захищає звʼязок. Усі, хтотримає наш кордон. Хто тренує нові наші бригади. Хто ліквідовує наслідкиударів, хто рятує наших людей від поранень і хто готує вироки для окупантів.</p>
<p><em><strong>Слава всім, хто бʼється заради України! Дякую всім партнерам за потужнудопомогу!</strong></em></p>
<p><em><strong>Слава Україні!</strong></em></p>
<p>Джерело: <a href="https://www.president.gov.ua/news/priyemno-zavershuvati-cej-tizhden-iz-horoshimi-rezultatami-d-82169">Офіс Президента України</a></p>
<p>Source: <a href="https://armyinform.com.ua/2023/04/08/zvernennya-volodymyra-zelenskogo/">https://armyinform.com.ua/2023/04/08/zvernennya-volodymyra-zelenskogo/</a></p>