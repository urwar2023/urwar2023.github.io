<h1>Маємо бути впевнені, що зло програє, маємо наближати програш зла, і ми — наближаємо — Президент України</h1>
<p>Author: ['АРМІЯINFORM']</p>
<p>Time: 2023-04-09T95:00:00-04:00</p>
<p>Description: https://youtu.be/jjxNO7uydAk    Українці! Українки!    Цієї ночі російська армія... Война с Украиной 2022, Война с Украиной последние новости сегодня, Новости война с Украиной 2022 последние на сегодня, Будет ли война между Украиной и Россией и когда, Война с Украиной в 2022 году будет или нет,  Будет ли война с Украиной в ближайшее время что говорят,  Война с Украиной новости,  Новости Украины сегодня,  Украинские новости в украинских СМИ на русском</p>
<p>Images: []</p>
<p>Tags: ['STOPRUSSIA', 'АГРЕСІЯ РФ', 'ВІДЕОЗВЕРНЕННЯ ПРЕЗИДЕНТА УКРАЇНИ', 'ВІЙНА', 'ВОЛОДИМИР ЗЕЛЕНСЬКИЙ', 'ВТОРГНЕННЯ РФ', 'ПРЕЗИДЕНТ УКРАЇНИ']</p>
<p>Category: News</p>
<!--METADATA-->

<p><strong><em>Українці! Українки!</em></strong></p>
<p>Цієї ночі російська армія обстріляла Запоріжжя. Ракетами С-300.</p>
<p>Влучання — в будинок, житловий будинок. Троє людей були у ньому. Чоловік,жінка і дитина — дівчинка, її звали Ірина, цьогоріч їй би виповнилось 11років. Вона загинула. Чоловік теж. Мої співчуття… Жінка — у важкому стані, влікарні, їй надається допомога.</p>
<p>Так держава-терорист проводить цю Вербну неділю. Так росія ставить себе у щебільшу ізоляцію від світу, від людства.</p>
<p>Кожне світле християнське свято вчить нас, що ми можемо не знати — як, алемаємо бути впевнені, що зло — програє. Маємо вірити. І ми — віримо. Маємонаближати програш зла. І ми — наближаємо. І світ — разом із нами. Щомісяця,щотижня додається підтримка, збільшується коло тих, хто нас підтримує, хтопідтримує нашу сміливість і нашу віру в життя.</p>
<p>Я дякую кожному у світі, хто разом з Україною зараз, хто дієво з нами.</p>
<p>Я дякую всім нашим людям, хто ліквідовує наслідки російських обстрілів тадопомагає тим, хто постраждав від терору. У Запоріжжі, на Харківщині,Чернігівщині, Сумщині, Дніпропетровщині, Херсонщині, на Донбасі.</p>
<p>Я дякую кожному рятувальнику й лікарю, усім медичним сестрам і братам, кожномусаперу, кожному поліцейському… Усім представникам місцевої влади у містах іселах, хто допомагає людям. Та — волонтерам.</p>
<p>І звичайно, хочу подякувати воїнам! Усім, хто зараз у бою. Усім, хто стримуєросійське зло. Усім, хто знищує окупантів — у бою і в їхньому тилу.</p>
<p>Готуємось до активного нового тижня, зокрема в нашій міжнародній роботі — щобпосилити оборону, посилити наших воїнів.</p>
<p>А за підсумками цього тижня хочу особливо відзначити — морпіхів 35-ї і 36-їокремих бригад, бійців 55-ї артилерійської бригади… Воюють на Донеччині.Результативно. Дякую вам, хлопці!</p>
<p>За активні штурмові дії в Бахмуті та на Бахмутському напрямку — дякую воїнамштурмової роти 783-го полку Державної спеціальної служби транспорту, воїнам5-ї окремої штурмової бригади та 80-ї окремої десантно-штурмової бригади…Молодці, хлопці!</p>
<p>Словʼянський напрямок — 30-та окрема механізована бригада… Теж активніштурмові дії. Дякую вам, хлопці!</p>
<p>За стійкість і рішучість — дякую воїнам 66-ї окремої механізованої бригади та95-ї бригади ДШВ —Лиманський напрямок.  Дякую підрозділам розвідки, які бʼються у найгарячіших точках передової!</p>
<p>Прикордонники Луганського і Краматорського загонів, зведені підрозділиЛьвівського, Донецького, Могилів-Подільського та Білгород-Дністровськогозагонів… Дякую вам, хлопці!</p>
<p>Спецпризначенці, 50-й полк Нацгвардії… Дякую!</p>
<p>Запорізький напрямок — окремо відзначу бійців 39-го зенітного ракетного полку.Молодці, хлопці! Влучність — це головне.</p>
<p>І дякую всім бійцям ППО та Повітряних сил, які надійно бережуть наше небо!</p>
<p>Слава всім українським героям! Кожному і кожній, хто зараз у бою! Кожному ікожній, хто зараз на бойових постах і завданнях!</p>
<p>Вічна і світла пам’ять усім, хто віддав своє життя, захищаючи життя України іукраїнців!</p>
<p>Хай Вербна неділя наступного року пройде в мирі та свободі для всіх нашихлюдей!</p>
<p>Хай щирі молитви про мир усіх, хто сьогодні святкує Великдень, будуть почуті!</p>
<p><strong><em>Слава Україні!</em></strong></p>
<p>Джерело: <em><a href="https://www.president.gov.ua/news/mayemo-buti-vpevneni-sho-zlo-prograye-mayemo-nablizhati-prog-82173">Офіс Президента України</a></em></p>
<p>Source: <a href="https://armyinform.com.ua/2023/04/09/mayemo-buty-vpevneni-shho-zlo-prograye-mayemo-nablyzhaty-progrash-zla-i-my-nablyzhayemo-prezydent-ukrayiny/">https://armyinform.com.ua/2023/04/09/mayemo-buty-vpevneni-shho-zlo-prograye-mayemo-nablyzhaty-progrash-zla-i-my-nablyzhayemo-prezydent-ukrayiny/</a></p>