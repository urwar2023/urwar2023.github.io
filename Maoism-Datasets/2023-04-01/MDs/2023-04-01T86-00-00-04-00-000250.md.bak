# У Києві відбувся перший випуск військових капеланів

Author: ['Світлана Кирган']

Time: 2023-04-01T86:00:00-04:00

Description: Сьогодні в стінах Собору Святої Софії — Премудрості Божої відбувся перший випуск... Война с Украиной 2022, Война с Украиной последние новости сегодня, Новости война с Украиной 2022 последние на сегодня, Будет ли война между Украиной и Россией и когда, Война с Украиной в 2022 году будет или нет,  Будет ли война с Украиной в ближайшее время что говорят,  Война с Украиной новости,  Новости Украины сегодня,  Украинские новости в украинских СМИ на русском

Images: ['[golovna_1.jpg](https://armyinform.com.ua/wp-content/uploads/2023/04/golovna_1.jpg)', '[foto_3.jpg](https://armyinform.com.ua/wp-content/uploads/2023/04/foto_3.jpg)', '[foto2-1.jpg](https://armyinform.com.ua/wp-content/uploads/2023/04/foto2-1.jpg)', '[foto-malyar-150x150.jpg](https://armyinform.com.ua/wp-content/uploads/2023/04/foto-malyar-150x150.jpg)', '[foto_9-150x150.jpg](https://armyinform.com.ua/wp-content/uploads/2023/04/foto_9-150x150.jpg)', '[foto_1.jpg](https://armyinform.com.ua/wp-content/uploads/2023/04/foto_1.jpg)', '[foto_6-150x150.jpg](https://armyinform.com.ua/wp-content/uploads/2023/04/foto_6-150x150.jpg)', '[foto_4-150x150.jpg](https://armyinform.com.ua/wp-content/uploads/2023/04/foto_4-150x150.jpg)', '[foto_5-150x150.jpg](https://armyinform.com.ua/wp-content/uploads/2023/04/foto_5-150x150.jpg)', '[foto_10.jpg](https://armyinform.com.ua/wp-content/uploads/2023/04/foto_10.jpg)']

Tags: ['STOPRUSSIA', 'ВИПУСК КАПЕЛАНІВ', 'ВІЙСЬКОВІ КАПЕЛАНИ', 'ГАННА МАЛЯР', 'КИЇВЩИНА']

Category: News

<!--METADATA-->

![](../Images/AРМІЯINFORM/2023-04-01T86-00-00-04-00/golovna_1.jpg)

Сьогодні в стінах Собору Святої Софії — Премудрості Божої відбувся першийвипуск військових капеланів, які завершили шестимісячні курси підвищеннякваліфікації з питань військового капеланства Збройних Сил України.

![](../Images/AРМІЯINFORM/2023-04-01T86-00-00-04-00/foto_3.jpg)

Підготовка тридцяти військових капеланів від п’яти релігійних організаційпройшла на базі Військового інституту Київського національного університетуімені Тараса Шевченка.

Урочисті заходи з нагоди випуску військових капеланів відбулися зблагословенням предстоятелів церков та релігійних лідерів організацій,представлених серед капеланів-випускників.

![](../Images/AРМІЯINFORM/2023-04-01T86-00-00-04-00/foto2-1.jpg)

З вітальним словом виступив Предстоятель Православної церкви УкраїниБлаженніший Митрополит Київський і всієї України Епіфаній.

— Сьогодні ми зібралися під склепіннями цього величного та древнього соборуСвятої Софії Київської для того, щоб вшанувати наших військових капеланів, якізавершили перше в новітній історії навчання з підвищення кваліфікації. Я бачуобличчя капеланів, які трудяться, починаючи ще з 2014 року. Але ми живемо внових реаліях. Ми маємо нове українське законодавство, згідно з яким капелан євійськовослужбовцем. Тому всі ви повинні отримати відповідне військове звання.Ви, українські військові капелани, є духовним щитом та захистом нашихвійськовослужбовців. Ви повинні вселяти в душі наших воїнів надію й любов.Надію на Бога, віру в Бога, а також віру в нашу спільну перемогу, тому що мивсі боремося та прагнемо мати свою незалежну, єдину, демократичну таєвропейську Україну. Ми обрали цей вектор розвитку, за який зараз платимо дужевисоку ціну. Адже кожного дня ми повсякденно кладемо на вівтар нашоїнезалежності людські життя. Життя наших воїнів, мирних мешканців і дітей. Томуя бажаю, щоб Господь надихав вас, давав сил та терпіння достойно опікуватисянашими воїнами, — сказав Епіфаній.

Заступник Міністра оборони України Ганна Маляр вручила випускникам курсіввідповідні сертифікати та шеврон з написом «Бути поруч», який є девізомкожного капелана.

[![](../Images/AРМІЯINFORM/2023-04-01T86-00-00-04-00/foto-malyar-150x150.jpg)](https://armyinform.com.ua/wp-content/uploads/2023/04/foto-malyar.jpg)

[![](../Images/AРМІЯINFORM/2023-04-01T86-00-00-04-00/foto_9-150x150.jpg)](https://armyinform.com.ua/wp-content/uploads/2023/04/foto_9.jpg)

— Сьогодні у нас справді історична подія. В Україні вперше випускаютьсявійськові капелани. Починаючи з 2014 року, наше військо вперше буде посиленесаме такими воїнами. Я не боюся того, що капелани стануть воїнами, бо це воїниза силу духу наших бійців. За ці роки війни, а особливо за часширокомасштабного вторгнення, українська армія показала себе як найміцнішадухом армія. Попри те, що у ворога є перевага в кількості бійців та озброєння,бо вони довго готувалися, сила духу українського воїна сильніша за це. Ця силадуху стоїть, зокрема, і на нашій вірі. Наша віра — це не брязкальця, наша віра— це наше серце й наші переконання. І дуже важливо, що наші ЗСУ поповнюютьсяще однією великою армією. Я сподіваюся, що вона буде великою. Нам потрібна цявелика армія людей світла, людей духу, які будуть підтримувати наших бійців.Україна — країна-воїн, і в нас немає тепер іншого шляху, адже ми боремося занаше право на існування, і Бог з нами. Більшість із вас була на фронті й тамви певно зрозуміли, що невіруючих людей немає.

Коли ціною свого життя ти захищаєш свою родину, державу, своє право наіснування, дуже важливо, щоб було на що спиратися. І капелани, і ваша великамісія — це саме те, на що має спиратися, зокрема, наша армія. Я сподіваюся, щоця величезна місія, яка випала на вас, приведе Україну до перемоги. З намиБог! Слава Україні! — сказала заступник Міністра оборони України.

![](../Images/AРМІЯINFORM/2023-04-01T86-00-00-04-00/foto_1.jpg)

**

**_Наприкінці 2021 року набрав чинності Закон України «Про Службу військовогокапеланства», який унормував капеланську діяльність у Збройних Силах,Національній гвардії, Державній прикордонній службі, а також в іншихвійськових формуваннях. На виконання положень Закону у Збройних Силах Українибуло утворено Службу військового капеланства, яка стала окремою структурую,підпорядкованою Головнокомандувачу ЗСУ. Комплектування капеланських посадвідбувається відповідно до одержаної квоти конфесійного представництвавійськових капеланів у ЗСУ_ **

**

Після прочитання Молитви військового капелана очільники релігійних організаційздійснили освячення почесного стяга Служби військового капеланства ЗСУ АпаратуГоловнокомандувача ЗСУ та провели обряд благословення своїх представників, якіпроходили перші шеститижневі навчання за спеціальною програмою підготовкивійськових капеланів-офіцерів.

[![](../Images/AРМІЯINFORM/2023-04-01T86-00-00-04-00/foto_6-150x150.jpg)](https://armyinform.com.ua/wp-content/uploads/2023/04/foto_6.jpg)

[![](../Images/AРМІЯINFORM/2023-04-01T86-00-00-04-00/foto_4-150x150.jpg)](https://armyinform.com.ua/wp-content/uploads/2023/04/foto_4.jpg)

[![](../Images/AРМІЯINFORM/2023-04-01T86-00-00-04-00/foto_5-150x150.jpg)](https://armyinform.com.ua/wp-content/uploads/2023/04/foto_5.jpg)

Більшість із випускників уже були в районі проведення бойових дій, дезабезпечували моральну потребу воїна — залишатися людиною та підтримувалидуховні сили українських захисників.

**

читайте також:

** [У Києві вперше навчатимуть військових капеланів за спеціальноюпрограмою](https://armyinform.com.ua/2023/02/20/u-kyyevi-vpershe-navchatymut-vijskovyh-kapelaniv-za-speczialnoyu-programoyu/)

Серед випускниць курсу — молодший лейтенант Олександра Андріяшина,представниця «Євангельських християн» та перша жінка капелан, яка завершиласпеціальну підготовку.

![](../Images/AРМІЯINFORM/2023-04-01T86-00-00-04-00/foto_10.jpg)

— Коли у 2014 році розпочалася війна, наші брати-пастори поїхали на лініюфронту та запросили мене із собою допомагати дітям та стареньким людям.Пізніше почала більше працювати з військовими. Багато хто міг допомагатицивільним, а до військових потрібен особливий підхід, і так Бог дав меніможливість служити. Я 4,5 роки прожила у Станиці Луганській, хоча сама киянка,а потім ще 2,5 — в Авдіївці. Нині маю відношення в окремий батальйон, якийзараз виконує завдання на передньому краї, і вже завтра вирушу до свогопідрозділу. Ці курси — справжній подарунок від Бога. Я думаю, що навітьвійськові молилися, аби капелани були навчені й були офіційно — не якволонтери, а як частина ЗСУ. Адже вони бачили, що наші серця та тіла поруч ізними, — розповіла капелан.

Під час заходу було анонсовано, що наразі вирішується питання щодо створенняцентру підготовки військових капеланів, який функціонуватиме на базіВійськового інституту імені Тараса Шевченка.

_Фото Дмитра Юрченка_

Source: [https://armyinform.com.ua/2023/04/01/u-kyyevi-vidbuvsya-pershyj-vypusk-vijskovyh-kapelaniv/](https://armyinform.com.ua/2023/04/01/u-kyyevi-vidbuvsya-pershyj-vypusk-vijskovyh-kapelaniv/)