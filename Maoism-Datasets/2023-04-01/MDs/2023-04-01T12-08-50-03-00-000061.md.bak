# У Криму майже нема охочих вступити до ПВК – Чубаров

Authors: Ukrinform (Person)

Publisher: Укринформ (Organization)

Published Time: 2023-04-01T12:08:50+03:00

Modified Time: 2023-04-01T12:08:50+03:00

Description: У Криму практично немає охочих вступити до ПВК попри обіцянки заробітної плати у 250 тис. російських рублів. — Укрінформ.

Images: ["[630_360_16255...](https://static.ukrinform.com/photos/2021_07/thumb_files/630_360_1625586413-133.jpg)"]

Tags: ['Чубаров', 'Крим', 'Меджліс']

Type: Article

<!--METADATA-->

![](../Images/yкринформ/2023-04-01T12-08-50-03-00/630_360_1625586413-133.jpg) У Кримупрактично немає охочих вступити до ПВК попри обіцянки заробітної плати у 250тис. російських рублів.

Про це в ефірі національного телемарафону «Єдині новини» сказав головаМеджлісу кримськотатарського народу Рефат Чубаров, передає кореспондентУкрінформу.

«Намагаються набрати до складу місцевих жителів, але, як повідомляють люди зКриму, охочих до неї вступити практично немає. Хоча заробітна плата, яквказується при співбесідах, 250 тисяч рублів», - зазначив керівник Меджлісу.

**Читайте також:** [ ](https://www.ukrinform.ua/rubric-crimea/3690064-medzlis-zaklikae-dolucatisa-do-lav-brigadi-karadag-ta-insih-pidrozdiliv-gvardii-nastupu.html)

Він зауважив, що, за наявною інформацією, приватна військова компаніястворюється, спираючись на Євгенія Пригожина, через його найближче оточення заучасті Сергія Аксьонова.

«Здається, що ця компанія, яку опікує безпосередньо гауляйтер Криму СергійАксьонов, буде називатися «Лівадія». Шкода, що таку теплу кримську назву вониприсвоюють бандитському угрупуванню. І в цій «Лівадії» ще буде підрозділ зхарактерною назвою «Конвой». На мою думку, вони передчувають той хаос, якийможе охопити росію і ті структури, які контролюють частину окупованоїукраїнської території. І вони думають, як у цьому хаосі зберігатимуться саміта свої активи. Тобто такі компанії створюються в інтересах виключно тихлюдей, які їх створюють», - сказав Чубаров.

Він також зауважив, що населення Криму перебуває під тиском фсб, якийнеможливо послабити.

**Читайте також:** [ ](https://www.ukrinform.ua/rubric-crimea/3688541-aksonov-vikoristovue-dosvid-2014-roku-dla-stvorenna-pvk-u-krimu-cubarov.html)

«На жаль, те, що відбувається в Криму, не може бути якось мінімізовано завдякитиску, якомусь впливу, бо росія вже максимально ізолювалася від усього світу,і її участь у міжнародних організаціях практично зведена до нуля. Є тількичленство в ОБСЄ. Але і там немає жодних інструментів, щоби змусити росію хочаб якоюсь мірою дотримуватися міжнародного права. Якщо говорити дуже чесно,єдиним інструментом впливу на країну-агресора залишаються перемоги на фронті.Інших дієвих інструментів впливу я особисто не бачу», - сказав Чубаров.

Водночас він зауважив, що росіяни, які переїхали на півострів, розуміють, щоКрим буде звільнений Україною.

«Якщо говорити про настрої людей, то тут, я думаю, два помітних явища. Перше –це велике очікування, сподівання на скоріше звільнення Криму. Це та частинанаселення Криму, яка залишається відданою українській державі, кримськітатари, етнічні українці. А друга частина – це ті, які слугують окупантам,особливо ті, які в’їхали та незаконно оселилися в Криму за останні 9 років, уних паніка, вони розуміють незворотність звільнення Криму, тому вони думаютьпро те, як їм далі бути, розуміючи, що їм доведеться виїхати», - зазначивголова Меджлісу.

**Читайте також:** [ ](https://www.ukrinform.ua/rubric-crimea/3688468-medzlis-zaklikav-mok-ne-dopustiti-rosijskih-ta-biloruskih-sportsmeniv-na-olimpijski-igri.html)

Як повідомляв Укрінформ, у розвідці Міноборони України днями розповіли, щоросійські загарбники створюють ПВК в тимчасово окупованому Криму в межахпідготовки до бойових дій на півострові, але більше - заради особистої безпекита для забезпечення недоторканності награбованого майна.

Source: [https://www.ukrinform.ua/rubric-crimea/3690227-u-krimu-majze-nema-ohocih-vstupiti-do-pvk-cubarov.html](https://www.ukrinform.ua/rubric-crimea/3690227-u-krimu-majze-nema-ohocih-vstupiti-do-pvk-cubarov.html)