<h1>Сьогодні держава-терорист почала головувати в Радбезі ООН – Зеленський</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-04-01T20:16:38+03:00</p>
<p>Modified Time: 2023-04-01T20:16:38+03:00</p>
<p>Description: Сьогодні держава-терорист почала головувати в Радбезі ООН, а вчора російська армія вбила ще одну українську дитину. — Укрінформ.</p>
<p>Images: ["<a href="https://static.ukrinform.com/photos/2023_04/thumb_files/630_360_1680369161-243.jpeg">630_360_16803...</a>"]</p>
<p>Tags: ['Звернення', 'Зеленський', 'Війна з росією']</p>
<p>Type: Article</p>
<!--METADATA-->

<p><img alt="" src="../Images/2023-04-01T20-16-38-03-00/630_360_1680369161-243.jpeg" /> Сьогоднідержава-терорист почала головувати в Радбезі ООН, а вчора російська арміявбила ще одну українську дитину.</p>
<p>Про це у своєму <a href="https://www.youtube.com/watch?v=1TtD-F4k3Pg&amp;embeds_euri=https%3A%2F%2Fwww.president.gov.ua%2F&amp;feature=emb_logo&amp;ab_channel=%D0%9E%D1%84%D1%96%D1%81%D0%9F%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B0%D0%A3%D0%BA%D1%80%D0%B0%D1%97%D0%BD%D0%B8"></a>сказав Президент України Володимир Зеленський, передає Укрінформ.</p>
<p><a href="https://t.me/OP_UA/9144"> </a></p>
<p>_<strong>Бажаю здоровʼя, шановні українці!</strong> _</p>
<p>Підписав два укази щодо санкцій проти тих, хто працює на російську агресію.</p>
<p>Це посадовці держави-агресора, її ВПК – сотні компаній – та колаборанти.Йдеться про більш ніж 650 нових санкційних осіб.</p>
<p>РНБО продовжить цю роботу. І жоден із тих, хто допомагає терористам, працює наних, постачає або виробляє зброю для терору – жоден не уникневідповідальності.</p>
<p>Блокування спільників терору, ізоляція держави-терориста, її поразка й судовіпроцеси – це те, що очікує всіх, хто розпочав і веде війну проти України таміжнародного порядку.</p>
<p>До речі, цього тижня Швейцарія приєдналася до десятого санкційного пакетуЄвросоюзу.</p>
<p>Це важливо, коли держави, що є нейтральними у військово-політичному сенсі, всеж займають чітку моральну позицію до російського терору, до руйнації Росієюглобального порядку, заснованого на правилах.</p>
<p>Лише в єдності можемо зберегти мир як основу міжнародних відносин, і я дякуюШвейцарії за відповідні рішення.</p>
<p>Говорив сьогодні з Президентом Франції Еммануелем Макроном. Дуже детально,годину. Про ситуацію на фронті, про нашу взаємодію політичну, про те, як мирухаємося в реалізації української формули миру. Дякую Франції за незміннупідтримку.</p>
<p>Загалом тиждень дав низку позитивних новин для України, для нашого захисту йдля захисту нормального життя всіх вільних націй.</p>
<p>У межах ОБСЄ почалася робота над першим окремим міжнародним звітом, що будеприсвячений насильницькій депортації Росією українських дітей та спробамасиміляції наших дітей.</p>
<p>Цей злочин Росії – один із найбільш цинічних та антилюдських злочинів нашогочасу.</p>
<p>Росія скоює його системно й прораховано, на державному рівні. Системною буде йвідповідальність за нього. Відповідальність Росії як держави та всіх, хтопричетний.</p>
<p>Дякую Німеччині за нові кроки в оборонній підтримці, що були зроблені цьоготижня.</p>
<p>Дякую Хорватії за черговий пакет військової підтримки. Дякую ПівнічнійМакедонії за рішення щодо гелікоптерів. Словаччині, Словенії.</p>
<p>Дякую Канаді за фінансову підтримку, кошти вже надійшли в державний бюджетУкраїни.</p>
<p>Дякую МВФ за нову програму для України. Програму затверджено. Обсяг – понад15-ти мільярдів. Це допоможе нам берегти соціальну стабільність.</p>
<p>На жаль, ми маємо й новину очевидно абсурдну і деструктивну. Сьогодні держава-терорист почала головувати в Раді Безпеки ООН.</p>
<p>Вчора російська армія вбила ще одну українську дитину – пʼятимісячногохлопчика, його звали Данило. З Авдіївки, на Донбасі, разом із батьками. Батькипоранені. Російська артилерія... Один із сотень артилерійських обстрілів, якідержава-терорист здійснює щодобово.</p>
<p>І при цьому Росія головує в Радбезі ООН.</p>
<p>Складно уявити щось таке, що більше доводить повне банкрутство такихінституцій...</p>
<p>Немає такої форми терору, який ще не був би здійснений Росією. І не буде такоїпричини, яка зупинить реформу глобальних інституцій, зокрема Радбезу ООН.Реформу, яка очевидно назріла – щоб держава-терорист і будь-яка інша держава,яка хоче бути терористом, не могла зруйнувати мир.</p>
<p>Терористи повинні програти, повинні відповідати за терор, а не головуватибудь-де.</p>
<p>Слава всім, хто зараз у бою!</p>
<p>Я дякую всім, хто допомагає Україні. Хто захищає міжнародний порядок,заснований на правилах! Дякую всім, хто рятує й допомагає рятувати наших людейпісля поранень від російських обстрілів!</p>
<p>Вічна памʼять усім дорослим і дітям, чиї життя забрав терор Росії!</p>
<p>_<strong>Слава Україні!</strong> _</p>
<p>Фото: ОП</p>
<p>Source: <a href="https://www.ukrinform.ua/rubric-ato/3690401-sogodni-derzavaterorist-pocala-golovuvati-v-radbezi-oon-zelenskij.html">https://www.ukrinform.ua/rubric-ato/3690401-sogodni-derzavaterorist-pocala-golovuvati-v-radbezi-oon-zelenskij.html</a></p>