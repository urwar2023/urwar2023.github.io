<html>
<head><style>img{height: auto; width: auto\9; width:100%;}</style></head>
<body>
<h1>Росіяни обстріляли вісім населених пунктів Сумщини та Чернігівщини, є загибла</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-06-14T18:46:00+03:00</p>
<p>Modified Time: 2023-06-14T18:46:00+03:00</p>
<p>Description: Російські війська протягом дня обстріляли з мінометів і артилерії три прикордонні села Чернігівської області, убивши одну людину та пошкодивши приватні будинки. — Укрінформ.</p>
<p>Images: ['<a href="https://static.ukrinform.com/photos/2023_06/thumb_files/630_360_1686425057-568.jpg">630_360_16864...</a>']</p>
<p>Tags: ['Обстріл', 'Чернігівщина', 'Війна з Росією']</p>
<p>Type: Article</p>
<!--METADATA-->

<p><img alt="" src="../Images/yкринформ/2023-06-14T18-46-00-03-00/630_360_1686425057-568.jpg" /> Російськівійська протягом дня обстріляли з мінометів і артилерії три прикордонні селаЧернігівської області, убивши одну людину та пошкодивши приватні будинки.</p>
<p>Як передає Укрінформ, про це оперативне командування "Північ" повідомило в <a href="https://t.me/ok_pivnich1/3222">Телеграмі </a> .</p>
<p>Зокрема, з 10:50 до 11:03 у районі Красного Хутора зафіксовані п'ять влучань,імовірно, з міномета 120-міліметрового калібру. Із 13:30 до 13:50 відбулисячотири влучання, імовірно, зі ствольної артилерії у районі Карповичів.</p>
<p>Інформація про втрати серед місцевого населення чи пошкодження цивільноїінфраструктури в обох випадках не надходила.</p>
<p><strong>Читайте також:</strong> <a href="https://www.ukrinform.ua/rubric-regions/3722909-rosiani-dva-tizni-pricilno-obstriluut-amiakoprovid-na-harkivsini.html"> Росіяни два тижні прицільно <strong>обстріл</strong> юють аміакопровідна Харківщині </a></p>
<p>Із 13:40 до 14:35 у районі Янжулівки загарбники здійснили 13 влучань,імовірно, з міномета 82-міліметрового калібру. Унаслідок ворожого обстрілузагинула місцева жителька, пошкоджень зазнали два приватні будинки.</p>
<p><img alt="" src="../Images/yкринформ/2023-06-14T18-46-00-03-00/1686757639-173.jpg" /><img alt="" src="../Images/yкринформ/2023-06-14T18-46-00-03-00/1686757639-181.jpg" /></p>
<p><em>Фото: Поліція Чернігівщини</em></p>
<p>Також у командуванні повідомили про низку ворожих ударів по прикордоннихтериторіях Сумської області.</p>
<p>Так, із 10:45 до 10:49 росіяни випустили з гелікоптерів ракети по району селаГірки, унаслідок чого відбулися п'ять влучань. З 11:40 до 11.49 у районі цьогож населеного пункту відбулися ще чотири влучання з мінометів 120-міліметровогокалібру.</p>
<p>З 10:47 до 10:49 загарбники здійснили два влучання, попередньо, з міномета82-міліметрового калібру в районі села Кружок.</p>
<p>Із застосуванням мінометів 120-міліметрового калібру ворог атакував Сопич (із12:00 до 12:46 відбулися 26 влучань) і Ходіне (із 13:38 до 13:55 зафіксованіп'ять влучань).</p>
<p><strong>Читайте також:</strong> <a href="https://www.ukrinform.ua/rubric-regions/3722780-u-kostantinivci-zrosla-kilkist-poranenih-unaslidok-rankovogo-obstrilu.html"> У Костянтинівці зросла кількість поранених унаслідокранкового <strong>обстріл</strong> у </a></p>
<p>Середину-Буду російські війська обстріляли з різних видів зброї: із 13:10 до13:25 сталися вісім влучань, імовірно, з мінометів 120-міліметрового калібрута 23 вибухи внаслідок удару зі станкових гранатометів (АГС). Із 14:00 до14:15 по місту відбулися ще вісім мінометних влучань (теж 120-міліметровийкалібр).</p>
<p>Унаслідок ворожого обстрілу Середини-Буди постраждали багатоквартирний іприватний житлові будинки та господарські приміщення.</p>
<p>Уточнення інформації про втрати серед місцевого населення чи пошкодженняцивільної інфраструктури у прикордонні Сумської області триває.</p>
<p>Як повідомляв Укрінформ, уночі 14 червня російські загарбники двічі обстрілялиз мінометів село Галаганівка Чернігівської області.</p>
<p>Source: <a href="https://www.ukrinform.ua/rubric-ato/3722933-rosiani-obstrilali-visim-naselenih-punktiv-sumsini-ta-cernigivsini-e-zagibla.html">https://www.ukrinform.ua/rubric-ato/3722933-rosiani-obstrilali-visim-naselenih-punktiv-sumsini-ta-cernigivsini-e-zagibla.html</a></p>
</body>
</html>