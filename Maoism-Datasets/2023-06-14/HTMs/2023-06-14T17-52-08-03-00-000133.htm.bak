<html>
<head><style>img{height: auto; width: auto\9; width:100%;}</style></head>
<body>
<h1>В Одесі оголосили 15 червня днем жалоби</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-06-14T17:52:08+03:00</p>
<p>Modified Time: 2023-06-14T17:52:08+03:00</p>
<p>Description: В Одесі у зв'язку з нічною ракетною атакою, що спричинила жертви серед населення, оголосили 15 червня днем жалоби. — Укрінформ.</p>
<p>Images: ['<a href="https://static.ukrinform.com/photos/2023_06/thumb_files/630_360_1686723005-546.jpg">630_360_16867...</a>']</p>
<p>Tags: ['Одеса', 'Жалоба', 'Війна з Росією', 'Ракетний удар']</p>
<p>Type: Article</p>
<!--METADATA-->

<p><img alt="" src="../Images/yкринформ/2023-06-14T17-52-08-03-00/630_360_1686723005-546.jpg" /> В Одесі узв'язку з нічною ракетною атакою, що спричинила жертви серед населення,оголосили 15 червня днем жалоби.</p>
<p>Відповідне розпорядження підписав міський голова Геннадій Труханов, повідомляєУкрінформ із посиланням на <a href="https://omr.gov.ua/ua/news/233207/"> пресслужбу міськради</a> .</p>
<p>«З метою вшанування пам’яті загиблих в умовах повномасштабної військовоїагресії російської федерації проти України, у зв’язку із трагедією, якасталася в ніч з 13 на 14 червня 2023 року внаслідок ворожої атаки на містоОдесу та призвела до загибелі людей, 15 червня 2023 року оголошено днем жалобиу місті <a href="https://www.ukrinform.ua/tag-odesa"> Одесі </a> », - йдеться удокументі.</p>
<p>Цього дня на будівлях виконавчих органів, комунальних підприємств, установ,організацій Одеської міської ради буде приспущено державний прапор України тапрапор м. Одеси з жалобними стрічками.</p>
<p><strong>Читайте також:</strong> <a href="https://www.ukrinform.ua/rubric-regions/3722779-pisla-raketnogo-udaru-u-likarnah-odesi-perebuvaut-sist-postrazdalih.html"> Після ракетного удару у лікарнях Одеси перебуваютьшестеро постраждалих </a></p>
<p>Підприємствам, установам, організаціям міста незалежно від форми власностірекомендовано обмежити використання музики та проведення розважальних заходів.</p>
<p>Як повідомлялося, у ніч проти 14 червня російська окупаційна армія <a href="https://www.ukrinform.ua/rubric-ato/3722576-raketnij-udar-po-odesi-troe-zagiblih-pid-zavalami-se-mozut-buti-ludi.html">спрямувала чотири «Калібри» </a> по цивільній інфраструктурі Одеси. Пошкоджено бізнес-центр,навчальний заклад, житловий комплекс, заклади харчування та магазини. Загинули3 людини, 13 дістали поранення.</p>
<p>Source: <a href="https://www.ukrinform.ua/rubric-regions/3722904-v-odesi-ogolosili-15-cervna-dnem-zalobi.html">https://www.ukrinform.ua/rubric-regions/3722904-v-odesi-ogolosili-15-cervna-dnem-zalobi.html</a></p>
</body>
</html>