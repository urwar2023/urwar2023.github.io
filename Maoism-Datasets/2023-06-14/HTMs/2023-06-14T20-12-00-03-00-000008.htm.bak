<html>
<head><style>img{height: auto; width: auto\9; width:100%;}</style></head>
<body>
<h1>Столтенберг про членство України в НАТО: Союзники ухвалили принципові рішення, але дискусії тривають</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-06-14T20:12:00+03:00</p>
<p>Modified Time: 2023-06-14T20:12:00+03:00</p>
<p>Description: Союзники по НАТО вже ухвалили принципові рішення, що стосуються майбутнього членства України в Альянсі, але продовжують консультації щодо шляхів для їх практичної реалізації. — Укрінформ.</p>
<p>Images: ['<a href="https://static.ukrinform.com/photos/2023_04/thumb_files/630_360_1681978989-610.jpg">630_360_16819...</a>']</p>
<p>Tags: ['НАТО', 'Столтенберг', 'Україна', 'Війна з Росією']</p>
<p>Type: Article</p>
<!--METADATA-->

<p><img alt="" src="../Images/yкринформ/2023-06-14T20-12-00-03-00/630_360_1681978989-610.jpg" /> Союзникипо НАТО вже ухвалили принципові рішення, що стосуються майбутнього членстваУкраїни в Альянсі, але продовжують консультації щодо шляхів для їх практичноїреалізації.</p>
<p>Про це сьогодні у Брюсселі під час пресконференції заявив генеральний секретарНАТО Єнс Столтенберг, повідомляє власний кореспондент Укрінформу.</p>
<p>«Наші консультації (щодо членства України в НАТО – ред.) продовжуються простозараз. Я міг би лише ускладнити ці консультації, якщо буду розповідати прорізні елементи або заздалегідь передбачати висновки. Але що я можу сказати –це про те, що союзники вже погодили та ухвалили, коли йдеться про членствоУкраїни в НАТО», - сказав керівник Альянсу.</p>
<p><strong>Читайте також:</strong> <a href="https://www.ukrinform.ua/rubric-other_news/3722842-reznikov-obgovorit-iz-souznikami-po-nato-bagatoricnij-paket-dopomogi-stoltenberg.html"> Резніков обговорить із союзниками по НАТО багаторічнийпакет допомоги — <strong>Столтенберг</strong> </a></p>
<p>Він зауважив, що союзники погоджуються з політикою «відкритих дверей», і цебуло продемонстровано, коли в Мадриді Фінляндія та Швеція отримали запрошенняприєднатися до Альянсу.</p>
<p>Друге принципове досягнення – всі союзники погоджуються з тим, що Українастане членом НАТО, на чому наголошувалося неодноразово на всіх рівнях НАТО такраїн-членів, підкреслив Столтенберг.</p>
<p>Третій пункт, який є важливим для всіх союзників, стосується того, що рішенняпро вірний час, коли саме Україна увійде до НАТО, прийматимуть Україна та всікраїни-члени, і ніхто інший, сказав він.</p>
<p><strong>Читайте також:</strong> <a href="https://www.ukrinform.ua/rubric-other_news/3722834-ukraina-rozpocala-masstabnij-nastup-i-zvilnae-svoi-teritorii-stoltenberg.html"> Україна розпочала масштабний наступ і звільняє своїтериторії - <strong>Столтенберг</strong> </a></p>
<p>«Але найважливіше, навколо чого ми погодилися, є те, що найбільш терміновимзавданням зараз є забезпечити перемогу України як суверенної і незалежноїдержави, яка збереже себе як демократична країна в Європі. Без цього не можебути взагалі жодних дискусій навколо членства», - наголосив Столтенберг.</p>
<p>«Тож консультації тривають. Я впевнений, що ми знайдемо добре рішення під чассаміту. І початковим пунктом є те, що союзники погодили всі вище згаданіпункти», - додав генеральний секретар Альянсу.</p>
<p>Як повідомлялося, 11-12 липня у Вільнюсі відбудеться черговий саміт НАТО, підчас якого Україна розраховує отримати чіткий дороговказ для просування доповноправного членства в НАТО, а також отримати гарантії безпеки на період, щобуде необхідним для входження до Альянсу.</p>
<p>Source: <a href="https://www.ukrinform.ua/rubric-polytics/3722975-stoltenberg-pro-clenstvo-ukraini-v-nato-souzniki-uhvalili-principovi-risenna-ale-diskusii-trivaut.html">https://www.ukrinform.ua/rubric-polytics/3722975-stoltenberg-pro-clenstvo-ukraini-v-nato-souzniki-uhvalili-principovi-risenna-ale-diskusii-trivaut.html</a></p>
</body>
</html>