<html>
<head><style>img{height: auto; width: auto\9; width:100%;}</style></head>
<body>
<h1>Шмигаль розповів віцеканцлеру Німеччини про екоцид, вчинений Росією</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-06-14T3:01:00+03:00</p>
<p>Modified Time: 2023-06-14T22:01:00+03:00</p>
<p>Description: Прем’єр-міністр Денис Шмигаль розповів віцеканцлеру Німеччини, міністру економіки та захисту клімату Роберту Габеку про підрив росіянами Каховської ГЕС. — Укрінформ.</p>
<p>Images: ['<a href="https://static.ukrinform.com/photos/2023_06/thumb_files/630_360_1686481734-425.jpg">630_360_16864...</a>']</p>
<p>Tags: ['Німеччина', 'Теракт', 'Російські військові', 'Каховська ГЕС', 'Шмигаль']</p>
<p>Type: Article</p>
<!--METADATA-->

<p><img alt="" src="../Images/yкринформ/2023-06-14T3-01-00-03-00/630_360_1686481734-425.jpg" /> Прем’єр-міністр Денис Шмигаль розповів віцеканцлеру Німеччини, міністру економіки тазахисту клімату Роберту Габеку про підрив росіянами Каховської ГЕС.</p>
<p>Про це очільник уряду повідомив у своєму <a href="https://t.me/Denys_Smyhal/5380"> Телеграмі</a> <a href="https://t.me/Denys_Smyhal/5380"> , </a>передає Укрінформ.</p>
<p>“Розповів про ситуацію на Півдні України через екоцид, який росія вчинила,підірвавши Каховську ГЕС. Із зони підтоплення нам вдалося евакуювати вже понад3 700 людей.</p>
<p>Дякую Німеччині за негайну підтримку, надану в межах механізму цивільногозахисту ЄС”, - йдеться у дописі Прем’єра.</p>
<p>Сторони також обговорили потреби України в озброєнні. <a href="https://www.ukrinform.ua/tag-smigal"> Шмигаль</a> висловив вдячність Німеччині заоборонну допомогу.</p>
<p><strong>Читайте також:</strong> <a href="https://www.ukrinform.ua/rubric-polytics/3722786-dopomogu-ukraini-pisla-pidrivu-kahovskoi-ges-zaproponuvali-16-krain-evrosouzu.html"> Допомогу Україні після підриву Каховської ГЕСзапропонували 16 країн Євросоюзу </a></p>
<p>Як зазначається, окремою темою розмови стало посилення санкцій та обмеженняпроти атомної галузі росії.</p>
<p>“Необхідні також термінові заходи, щоб зупинити російський ракетний терор.Передав всю інформацію та пропозиції партнерам”, - йдеться у дописі.</p>
<p>Посадовці також торкнулися підготовки до Конференції з відновлення в Лондоні.</p>
<p>“Один з пріоритетів — швидке відновлення. Необхідно якнайшвидше допомогтилюдям, що постраждали від російської агресії. Розраховуємо на допомогуНімеччини в цьому напрямку”, - наголосив Прем’єр.</p>
<p><strong>Читайте також:</strong> <a href="https://www.ukrinform.ua/rubric-polytics/3722388-elcenko-oon-ce-burokraticna-struktura-insoi-reakcii-na-pidriv-kahovskoi-ges-a-ne-ocikuvav.html"> Єльченко: ООН – це бюрократична структура, іншої реакціїна підрив Каховської ГЕС я не очікував </a></p>
<p>Як повідомлялося, вночі 6 червня <a href="https://www.ukrinform.ua/rubric-ato/3718751-rosijski-zagarbniki-pidirvali-kahovsku-ges-ok-pivden.html"> російська армія підірвала</a> дамбу Каховської ГЕС. На Херсонщині розпочалиевакуацію населення з небезпечних місць, для яких є ризик затоплення внаслідокпідриву Каховської ГЕС. За фактом підриву окупантами Каховської ГЕСправоохоронці розпочали розслідування за статтею "екоцид".</p>
<p>В Укргідроенерго заявили, що Каховська ГЕС повністю зруйнована і відновленнюне підлягає.</p>
<p><em>Фото: United24media</em></p>
<p>Source: <a href="https://www.ukrinform.ua/rubric-polytics/3723006-smigal-rozpoviv-vicekancleru-nimeccini-pro-pidriv-kahovskoi-ges.html">https://www.ukrinform.ua/rubric-polytics/3723006-smigal-rozpoviv-vicekancleru-nimeccini-pro-pidriv-kahovskoi-ges.html</a></p>
</body>
</html>