<html>
<head><style>img{height: auto; width: auto\9; width:100%;}</style></head>
<body>
<h1>Росіяни намагаються обміняти захоплених ними цивільних на військовослужбовців – Лубінець</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-06-14T16:41:00+03:00</p>
<p>Modified Time: 2023-06-14T23:41:00+03:00</p>
<p>Description: Російська Федерація всіма способами маніпулює і намагається поміняти захоплених ними цивільних на власних військовослужбовців. — Укрінформ.</p>
<p>Images: ['<a href="https://static.ukrinform.com/photos/2023_06/thumb_files/630_360_1686754926-539.jpg">630_360_16867...</a>']</p>
<p>Tags: ['Списки полонених', 'Полонені', 'Дмитро Лубінець']</p>
<p>Type: Article</p>
<!--METADATA-->

<p><img alt="" src="../Images/yкринформ/2023-06-14T16-41-00-03-00/630_360_1686754926-539.jpg" /> РосійськаФедерація всіма способами маніпулює і намагається поміняти захоплених нимицивільних на власних військовослужбовців.</p>
<p>Як передає Укрінформ, про це Уповноважений Верховної Ради з прав людини ДмитроЛубінець повідомляє у <a href="https://www.facebook.com/dmytro.lubinets/posts/pfbid0xbpFd7KV8TLzJ55iHJ8FEswbtqjLdTmp8BADk1TstBGKr4a3QWwrYbcrKigTxtYnl"> Фейсбуці</a>.</p>
<p>"Цивільні громадяни – це заручники. РФ повинна повернути їх без жодних умов, ане залучати в процес обміну військовополоненими! Наразі у Реєстрі зниклихбезвісти за особливих обставин з 24 лютого 2022 року – понад 25 тисячукраїнців. Серед них – 20 тисяч цивільних. Росіяни всіма способами маніпулюютьі намагаються поміняти захоплених ними цивільних на власнихвійськовослужбовців", - зазначив Лубінець.</p>
<p><strong>Читайте також:</strong> <a href="https://www.ukrinform.ua/rubric-society/3721599-rosiani-na-zahoplenih-teritoriah-militarizuut-ditej-lubinec.html"> Росіяни на захоплених територіях мілітаризують дітей -<strong>Лубінец</strong> ь </a></p>
<p>Він наголосив, що російська сторона не має законних підстав для затриманняцивільних. "Цивільні особи, мирні громадяни, взагалі не мають перебувати уневолі, а якщо таке трапилося – одразу мають бути звільнені!", - підкресливЛубінець.</p>
<p>Однак, за його словами, в Росії на все свої, злочинні мотиви. РФ затримуєцивільних громадян, бо, по-перше, використовує терор стосовно цивільних, якінструмент впливу на позицію України у контексті досягнення військово-політичних цілей. Росіяни розуміють, що кожний звільнений цивільний – цесвідок того, як РФ порушувала міжнародні норми. По-друге, це спосіб посіятизневіру серед українців та розпалити лють на державні органи та владу загалом.</p>
<p>"У цьому контексті країна-терорист використовує низку маніпулятивних суджень.На жаль, більшість з них справді впливають на українців. Серед такихтвердження – “Україна відмовилася від повернення своїх людей”, “українцівідмовляються повертатися на Батьківщину”, “цивільні заручники – це злочинці”та інші", - зауважив Лубінець.</p>
<p><strong>Читайте також:</strong> <a href="https://www.ukrinform.ua/rubric-crimea/3722344-krimskogo-tatarina-ibraimova-rosiani-pozbavili-likiv-pered-etapuvannam-lubinec.html"> Кримського татарина Ібраїмова росіяни позбавили ліківперед етапуванням – <strong>Лубінец</strong> ь </a></p>
<p>Він підкреслив, що все це пропагандистські наративи РФ.</p>
<p>"Українці мають розуміти: перемовини про те, щоб повернути цивільних додому –тривають постійно. Як приклад, ми передали російській стороні список найбільшвразливих громадян, які незаконно утримуються на території РФ та ТОТ, а самегромадян літнього віку. Однак, жодної реакції від країни-агресора ненадійшло", - зауважив Лубінець.</p>
<p>Однак, за його словами, на цьому спроби не зупиняються – робота триває, протене завжди про неї можна говорити. Україна намагається бодай якимось способомверифікувати та повернути додому українських громадян.</p>
<p>"Я бачу кожен коментар та заклик щодо повернення цивільних. Також постійно мипроводимо зустрічі з рідними, чиї рідні перебувають у неволі. І на всіхмайданчиках говоримо про цивільних заручників, вимагаємо, щоб світ реагував нацей факт жорстко, чинив тиск, щоб виключив РФ з організацій, де ця країна-терорист має свій голос", - підсумував Лубінець.</p>
<p>Як повідомляв Укрінформ, 14 червня у Координаційному штабі з питань поводженняз військовополоненими обговорили питання повернення з Росії цивільнихполонених.</p>
<p>Фото: Дмитро Лубінець, Фейсбук</p>
<p>Source: <a href="https://www.ukrinform.ua/rubric-ato/3722910-rosiani-namagautsa-obminati-zahoplenih-nimi-civilnih-na-vijskovosluzbovciv-lubinec.html">https://www.ukrinform.ua/rubric-ato/3722910-rosiani-namagautsa-obminati-zahoplenih-nimi-civilnih-na-vijskovosluzbovciv-lubinec.html</a></p>
</body>
</html>