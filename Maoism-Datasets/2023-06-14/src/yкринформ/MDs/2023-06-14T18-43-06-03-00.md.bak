# На Херсонщину відправили гуманітарну допомогу з шести областей та Києваа

Authors: Ukrinform (Person)

Publisher: Укринформ (Organization)

Published Time: 2023-06-14T18:43:06+03:00

Modified Time: 2023-06-14T18:43:06+03:00

Description: На Херсонщину, яка потерпає від наслідків підриву росіянами Каховської ГЕС, продовжує надходити гуманітарна допомога з різних областей. — Укрінформ.

Images: ['[630_360_16867...](https://static.ukrinform.com/photos/2023_06/thumb_files/630_360_1686757360-791.jpeg)']

Tags: ['Гуманітарна допомога', 'Херсонщина', 'Каховська ГЕС']

Type: Article

<!--METADATA-->

![](../Images/2023-06-14T18-43-06-03-00/630_360_1686757360-791.jpeg) НаХерсонщину, яка потерпає від наслідків підриву росіянами Каховської ГЕС,продовжує надходити гуманітарна допомога з різних областей.

Про це повідомляється в телеграм-каналах відповідних обладміністрацій, передаєУкрінформ.

Зокрема, начальник Івано-Франківської ОВА Світлана Онищук [ повідомила](https://www.facebook.com/SvitlIana.Onyshchuk/posts/pfbid0WbWnGq31aTCNiu33rvqEYjxK8HGmWcn481irLWqAWR2UHk82ZVxpuSx8RtAMrxkyl), що на Прикарпатті для мешканців [ Херсонщини ](https://www.ukrinform.ua/tag-hersonsina) зібрали 20 тонн гуманітарної допомоги. «Цього разу дляпостраждалих внаслідок підриву дамби Каховської ГЕС зібрали 17 тонн питноїводи, продукти харчування, засоби гігієни, корми для тварин, надувний човен,одяг, гумові чоботи та інші необхідні речі», - зазначила вона.

За її словами, також розглядається питання надання субвенцій — з обласногобюджету і бюджетів місцевих громад.

Пресслужба [ Херсонської ОВА ](https://t.me/khersonskaODA/6887) поінформувалапро отримання гуманітарної допомоги з трьох областей. Зокрема, третя партіядопомоги надійшла від Полтавщини. Йдеться про 14 фур із 300 тоннами питноїводи, 8 бензиновими і мотопомпами, спеціальним одягом для проведеннярятувальних операцій, відрами й мішками.

Крім того, Волинь відправила 50 тонн гуманітарної допомоги, зокрема 20 тисячлітрів питної води, 50 бензинових мотопомп, 7 генераторів, заряднуелектростанцію, продукти харчування, засоби гігієни, медикаменти, тепліковдри, матраци та побутову техніку. Також надійшло 200 кг корму для тварин

Вінницька область сформувала 40-тонний вантаж із найнеобхідніших речей таприладдя. Зокрема, надійшла вже друга мобільна установка для очищення води -перша працює у Калинівській громаді Херсонської області.

Поліцейські Чернігівщини теж [ долучилися ](https://t.me/policechernihiv/2876)до збору допомоги постраждалим. Упродовж кількох днів вони приносили довідділу ювенальної превенції обласної поліції речі першої необхідності, засобигігієни, ліки, одяг та взуття, а також продукти.

“Вчора 20 тонн їжі та одягу отримали незламні херсонці від наших колег,Київської міської ради”, - [ повідомила](https://www.facebook.com/permalink.php?story_fbid=pfbid031zq3JGKednUASJtmpiyfkjNGY9zt6nT95mq6Sq7q8nRSZMzDpYM8CQDauLfA6kTKl&id=100008636165557)секретар Херсонської міськради Галина Лугова.

Правоохоронці Рівненщини разом із підприємцями, благодійним фондом та жителямиРокитнівської територіальної громади Сарненського району зібрали й відправили22 тонни гуманітарної допомоги.

“Вантажівка з харчовими продуктами, їжею для тварин та іншими речаминеобхідними для херсонців, які постраждали внаслідок підриву Каховської ГЕС,вже у дорозі”, - зазначив [ начальник ](https://t.me/vitalykoval8/11848)Рівненської ОВА Віталій Коваль.

На Полтавщині розглядають можливість надання спеціальної комунальної технікита персоналу для ліквідації наслідків надзвичайної ситуації у Херсонськійобласті.

**Читайте також:** [ На Прикарпатті зібрали ще 20 тонн гуманітарної допомогипостраждалим на **Херсонщ** ині ](https://www.ukrinform.ua/rubric-regions/3722854-na-prikarpatti-zibrali-se-20-tonn-gumanitarnoi-dopomogi-postrazdalim-na-hersonsini.html)

“Водоканали Полтави та Кременчука вже погодилися відправити свою техніку разоміз персоналом до Херсона, соціально відповідальний бізнес також надав двамолоковози для розвезення питної води”, - повідомив заступник начальника [Полтавської ОВА ](https://poda.gov.ua/news/150452) Олексій Бруслик.

Як повідомлялося, російські війська 6 червня здійснили підрив Каховської ГЕС.Унаслідок підриву машинної зали зсередини станцію повністю зруйновано.Проводиться евакуація населення з потенційних районів затоплення.

_Фото: Рівненська ОВА_

Source: [https://www.ukrinform.ua/rubric-regions/3722929-na-hersonsinu-vidpravili-gumanitarnu-dopomogu-z-sesti-oblastej-ta-kievaa.html](https://www.ukrinform.ua/rubric-regions/3722929-na-hersonsinu-vidpravili-gumanitarnu-dopomogu-z-sesti-oblastej-ta-kievaa.html)