# У Латвії вшанували пам’ять жертв радянської депортації 1941 року

Authors: Ukrinform (Person)

Publisher: Укринформ (Organization)

Published Time: 2023-06-14T21:25:00+03:00

Modified Time: 2023-06-14T21:25:00+03:00

Description: У середу, 14 червня, в День пам'яті жертв комуністичного терору, в Латвії проходять заходи, на яких поминають жертв депортацій 1941 року. Серед інших в них беруть участь представники української діаспори. — Укрінформ.

Images: ['[630_360_16867...](https://static.ukrinform.com/photos/2023_06/thumb_files/630_360_1686767046-220.png)', '[1686767063-94...](https://static.ukrinform.com/photos/2023_06/1686767063-948.png)', '[1686767081-92...](https://static.ukrinform.com/photos/2023_06/1686767081-921.png)', '[1686767101-14...](https://static.ukrinform.com/photos/2023_06/1686767101-145.png)']

Tags: ['Депортація', 'Діаспора', 'Латвія', 'Комуністична партія']

Type: Article

<!--METADATA-->

![](../Images/2023-06-14T21-25-00-03-00/630_360_1686767046-220.png) У середу,14 червня, в День пам'яті жертв комуністичного терору, в Латвії проходятьзаходи, на яких поминають жертв депортацій 1941 року. Серед інших в них берутьучасть представники української діаспори.

Про це повідомляє кореспондент Укрінформу.

![](../Images/2023-06-14T21-25-00-03-00/1686767063-948.png)

Опівдні біля Меморіалу жертвам радянської окупації відбувся пам'ятний захід. Вньому взяли участь перші особи держави, включаючи президента Егілса Левітса, атакож Об'єднання політично репресованих Латвії та всі охочі, серед яких булипредставники української громади.

Після промов на вшанування пам'яті жертв комуністичного терору до Меморіалубули покладені квіти. По тому відбулася традиційна щорічна хода від Музеюокупації Латвії до Площі Свободи. Цього разу ходу супроводжував гурт Vilki.Квіти були також покладені до Пам’ятника Свободи.

![](../Images/2023-06-14T21-25-00-03-00/1686767081-921.png)

Різноманітні пам'ятні заходи на згадку про жертви комуністичного режимупроходитимуть протягом всього дня в Ризі, а також інших містах і поселенняхЛатвії.

У ніч на 14 червня 1941 року відбулася масова депортація жителів Латвії всибірські, далекосхідні та північні регіони СРСР. Згідно з даними Державногоархіву Латвії, внаслідок депортації, яка тривала до 21 червня Латвія втратилапонад 15 425 жителів, серед яких були латиші, євреї, росіяни, поляки, у томучислі 3751 дитина віком до 16 років.

![](../Images/2023-06-14T21-25-00-03-00/1686767101-145.png)

Приблизно в ті самі терміни відбувалася депортація з інших країн і регіонівщойно захоплених Радянським Союзом – з Литви, Естонії, Молдови, ЗахідноїУкраїни та Західної Білорусі.

Нагадаємо, у латвійській столиці 13 червня [ відбулася](https://www.ukrinform.ua/rubric-diaspora/3722890-z-rigi-vidpravili-konvoj-gumanitarnoi-i-vijskovoi-dopomogi-v-ukrainu.html) церемонія відправлення вУкраїну чергового конвою допомоги з гуманітарними та військовими вантажами,підготовленого Конфедерацією українців Латвії «ВІЧЕ».

_Фото: пресслужба Президента Латвії, Фейсбук Тетяни Лазди_

Source: [https://www.ukrinform.ua/rubric-diaspora/3722993-u-latvii-vsanuvali-pamat-zertv-radanskoi-deportacii-1941-roku.html](https://www.ukrinform.ua/rubric-diaspora/3722993-u-latvii-vsanuvali-pamat-zertv-radanskoi-deportacii-1941-roku.html)