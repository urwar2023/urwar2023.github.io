# Шмигаль розповів віцеканцлеру Німеччини про екоцид, вчинений Росією

Authors: Ukrinform (Person)

Publisher: Укринформ (Organization)

Published Time: 2023-06-14T3:01:00+03:00

Modified Time: 2023-06-14T22:01:00+03:00

Description: Прем’єр-міністр Денис Шмигаль розповів віцеканцлеру Німеччини, міністру економіки та захисту клімату Роберту Габеку про підрив росіянами Каховської ГЕС. — Укрінформ.

Images: ['[630_360_16864...](https://static.ukrinform.com/photos/2023_06/thumb_files/630_360_1686481734-425.jpg)']

Tags: ['Німеччина', 'Теракт', 'Російські військові', 'Каховська ГЕС', 'Шмигаль']

Type: Article

<!--METADATA-->

![](../Images/2023-06-14T3-01-00-03-00/630_360_1686481734-425.jpg) Прем’єр-міністр Денис Шмигаль розповів віцеканцлеру Німеччини, міністру економіки тазахисту клімату Роберту Габеку про підрив росіянами Каховської ГЕС.

Про це очільник уряду повідомив у своєму [ Телеграмі](https://t.me/Denys_Smyhal/5380) [ , ](https://t.me/Denys_Smyhal/5380)передає Укрінформ.

“Розповів про ситуацію на Півдні України через екоцид, який росія вчинила,підірвавши Каховську ГЕС. Із зони підтоплення нам вдалося евакуювати вже понад3 700 людей.

Дякую Німеччині за негайну підтримку, надану в межах механізму цивільногозахисту ЄС”, - йдеться у дописі Прем’єра.

Сторони також обговорили потреби України в озброєнні. [ Шмигаль](https://www.ukrinform.ua/tag-smigal) висловив вдячність Німеччині заоборонну допомогу.

**Читайте також:** [ Допомогу Україні після підриву Каховської ГЕСзапропонували 16 країн Євросоюзу ](https://www.ukrinform.ua/rubric-polytics/3722786-dopomogu-ukraini-pisla-pidrivu-kahovskoi-ges-zaproponuvali-16-krain-evrosouzu.html)

Як зазначається, окремою темою розмови стало посилення санкцій та обмеженняпроти атомної галузі росії.

“Необхідні також термінові заходи, щоб зупинити російський ракетний терор.Передав всю інформацію та пропозиції партнерам”, - йдеться у дописі.

Посадовці також торкнулися підготовки до Конференції з відновлення в Лондоні.

“Один з пріоритетів — швидке відновлення. Необхідно якнайшвидше допомогтилюдям, що постраждали від російської агресії. Розраховуємо на допомогуНімеччини в цьому напрямку”, - наголосив Прем’єр.

**Читайте також:** [ Єльченко: ООН – це бюрократична структура, іншої реакціїна підрив Каховської ГЕС я не очікував ](https://www.ukrinform.ua/rubric-polytics/3722388-elcenko-oon-ce-burokraticna-struktura-insoi-reakcii-na-pidriv-kahovskoi-ges-a-ne-ocikuvav.html)

Як повідомлялося, вночі 6 червня [ російська армія підірвала](https://www.ukrinform.ua/rubric-ato/3718751-rosijski-zagarbniki-pidirvali-kahovsku-ges-ok-pivden.html) дамбу Каховської ГЕС. На Херсонщині розпочалиевакуацію населення з небезпечних місць, для яких є ризик затоплення внаслідокпідриву Каховської ГЕС. За фактом підриву окупантами Каховської ГЕСправоохоронці розпочали розслідування за статтею "екоцид".

В Укргідроенерго заявили, що Каховська ГЕС повністю зруйнована і відновленнюне підлягає.

_Фото: United24media_

Source: [https://www.ukrinform.ua/rubric-polytics/3723006-smigal-rozpoviv-vicekancleru-nimeccini-pro-pidriv-kahovskoi-ges.html](https://www.ukrinform.ua/rubric-polytics/3723006-smigal-rozpoviv-vicekancleru-nimeccini-pro-pidriv-kahovskoi-ges.html)