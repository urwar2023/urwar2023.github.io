# Маємо дуже жорсткий двобій: у Міноборони розповіли про дев’ять днів наступу ЗСУ

Authors: Ukrinform (Person)

Publisher: Укринформ (Organization)

Published Time: 2023-06-14T-10:57:00+03:00

Modified Time: 2023-06-14T19:57:00+03:00

Description: Російські війська щільно замінували території і збільшують кількість обстрілів на фронті, намагаючись зупинити український наступ, але ЗСУ впевнено просуваються. — Укрінформ.

Images: ['[630_360_16862...](https://static.ukrinform.com/photos/2023_06/thumb_files/630_360_1686291713-528.jpg)']

Tags: ['ЗСУ', 'Війна з Росією', 'Ганна Маляр']

Type: Article

<!--METADATA-->

![](../Images/2023-06-14T-10-57-00-03-00/630_360_1686291713-528.jpg) Російськівійська щільно замінували території і збільшують кількість обстрілів нафронті, намагаючись зупинити український наступ, але ЗСУ впевненопросуваються.

Про це в ефірі телемарафону «Єдині новини» сказала заступниця міністра оборониУкраїни Ганна Маляр, передає кореспондент Укрінформу.

«Наприклад, на півдні наші війська зараз стикаються із суцільним мінуваннямполів, тому дуже складно просуватися. Це, можливо, повільно, якщо дивитисяцифри, але це просування впевнене. Ми стикаємося і з тим, що ворог активнозастосовує ПТУРи і дрони-камікадзе, намагаючись теж зупинити наш наступ ізавдати різних ушкоджень», - зазначила вона.

**Читайте також:** [ **Маляр** розповіла про комунікацію із Залужним та іншимикомандирами ](https://www.ukrinform.ua/rubric-ato/3722963-malar-rozpovila-pro-komunikaciu-iz-zaluznim-ta-insimi-komandirami.html)

Маляр сказала, що на фронті станом на зараз українські війська знаходяться і унаступі, і в обороні на різних напрямках.

«Фактично ми маємо дуже жорсткий двобій, коли і ми використовуємо свої зусилляпо можливості якомога більше, і ворог концентрує якомога більше своїх зусиль,щоб зупинити цей (український – ред.) наступ. Іде дуже серйозне протистояння.Ворог збільшує зараз кількість обстрілів – завдає більше артилерійських,мінометних, авіаударів і таким чином намагається зупиняти наш наступ», -заявила заступниця міністра.

Вона поінформувала, що за минулий тиждень і за два дні цього тижня просуванняРФ не зафіксовано.

**Читайте також:** [ **Маляр** пояснила, чому не називаються точні цифри втратСил оборони ](https://www.ukrinform.ua/rubric-ato/3722956-malar-poasnila-comu-ne-nazivautsa-tocni-cifri-vtrat-sil-oboroni.html)

«Тобто, там де ворог намагається наступати – скажімо, Бахмутський напрямок –там і ми намагаємося наступати. Ми просуваємося, вони – ні, бо наші війська недають йому такої можливості», - сказала Маляр.

Як повідомлялося, за даними Генштабу ЗСУ, російські загарбники зосереджуютьосновні зусилля на Лиманському, Бахмутському, Авдіївському та Мар'їнськомунапрямках, протягом доби там відбулися 39 бойових зіткнень, бої тривають.

Фото: WM BLOOD

Source: [https://www.ukrinform.ua/rubric-ato/3722967-maemo-duze-zorstkij-dvobij-u-minoboroni-rozpovili-pro-devat-dniv-nastupu-zsu.html](https://www.ukrinform.ua/rubric-ato/3722967-maemo-duze-zorstkij-dvobij-u-minoboroni-rozpovili-pro-devat-dniv-nastupu-zsu.html)