# У Харкові демонтують частину найбільш зруйнованого будинку на Північній Салтівці

Authors: Ukrinform (Person)

Publisher: Укринформ (Organization)

Published Time: 2023-06-14T19:25:19+03:00

Modified Time: 2023-06-14T19:25:19+03:00

Description: У Харкові демонтують частину найбільш зруйнованого будинку на Північній Салтівці - 16-поверхівки на вул. Наталії Ужвій. — Укрінформ.

Images: ['[630_360_16867...](https://static.ukrinform.com/photos/2023_06/thumb_files/630_360_1686759659-698.jpg)']

Tags: ['Будинок', 'Харків', 'Демонтаж']

Type: Article

<!--METADATA-->

![](../Images/2023-06-14T19-25-19-03-00/630_360_1686759659-698.jpg) У Харковідемонтують частину найбільш зруйнованого будинку на Північній Салтівці -16-поверхівки на вул. Наталії Ужвій.

Відповідне [ рішення](https://kharkivoda.gov.ua/content/documents/1214/121355/Attaches/protokol_4_vid_02_chervnya_2023.pdf)ухвалила Регіональна комісія з питань техногенно-екологічної безпеки танадзвичайних ситуацій Харківської області, передає Укрінформ.

“За результатами обговорення, на підставі розгляду та опрацювання наданихдокументів (листів [ Харківської ](https://www.ukrinform.ua/tag-harkiv)міської ради, слідчого управління ГУ Нацполіції в Харківській області,слідчого відділу Управління СБУ в Харківській області) регіональна комісіявирішила схвалити перелік потенційно аварійно небезпечних об'єктів, якіпотребують невідкладних робіт щодо часткового демонтажу частин або йогоокремих конструкцій”, - йдеться в протоколі засідання комісії.

У додатку до рішення лише одна адреса - будинок по вул. Наталії Ужвій, 82.

![](../Images/2023-06-14T19-25-19-03-00/1686759659-150.jpg)

Ця 16-поверхівка - один із найбільш зруйнованих будинків на ПівнічнійСалтівці. Її світлини облетіли світ, її знімають українські та закордонніфотографи. Половини цього будинку фактично немає, в деяких місцях вінсвітиться наскрізь, а квартири повигорали.

**Читайте також:** [ У **Харков** і перейменували Центральний парк ім.Горького та кілька вулиць ](https://www.ukrinform.ua/rubric-regions/3722289-u-harkovi-perejmenuvali-centralnij-park-im-gorkogo-ta-kilka-vulic.html)

Згідно з рішенням комісії, один під'їзд треба знести. Що робити з більшуцілілим, вирішуватиметься згодом - відповідно до висновків експертів іфінансових кошторисів щодо відновлення, якщо воно буде можливим.

Як повідомлялося, раніше [ було ухвалено ](https://www.ukrinform.ua/rubric-regions/3691944-u-centri-harkova-demontuut-tri-budinki-zrujnovani-raketnimi-udarami-rf.html) рішення про демонтаж трьох будинків у центрі, які булизруйновані ракетними ударами РФ. Комісія визнала їх аварійно-небезпечними татакими, що не підлягають відновленню. Однак власники квартир виступили протизнесення, вважаючи, що будівлі можна відновити, а рішення про знесенняприйняте, аби звільнити земельні ділянки у самому центрі міста. У міськраділюдям пообіцяли провести детальні експертизи.

Загалом, за даними мерії, в Харкові не підлягають відновленню 49 будинків.

Source: [https://www.ukrinform.ua/rubric-regions/3722951-u-harkovi-demontuut-castinu-najbils-zrujnovanogo-budinku-na-pivnicnij-saltivci.html](https://www.ukrinform.ua/rubric-regions/3722951-u-harkovi-demontuut-castinu-najbils-zrujnovanogo-budinku-na-pivnicnij-saltivci.html)