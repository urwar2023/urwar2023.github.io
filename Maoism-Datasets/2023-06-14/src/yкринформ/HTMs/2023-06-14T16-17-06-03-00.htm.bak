<h1>Херсонські музейники ідентифікували ще три картини, вкрадені росіянами</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-06-14T16:17:06+03:00</p>
<p>Modified Time: 2023-06-14T16:17:06+03:00</p>
<p>Description: Херсонські музейники ідентифікували ще три картини, що були вкрадені російськими загарбниками і вивезені у тимчасово окупований Крим. — Укрінформ.</p>
<p>Images: ['<a href="https://static.ukrinform.com/photos/2023_06/thumb_files/630_360_1686747696-165.jpg">630_360_16867...</a>']</p>
<p>Tags: ['Херсонщина', 'Культура', 'Музей', 'Картина']</p>
<p>Type: Article</p>
<!--METADATA-->

<p><img alt="" src="../Images/2023-06-14T16-17-06-03-00/630_360_1686747696-165.jpg" /> Херсонськімузейники ідентифікували ще три картини, що були вкрадені російськимизагарбниками і вивезені у тимчасово окупований Крим.</p>
<p>Як передає Укрінформ, про це повідомляє <a href="https://www.facebook.com/art.museum.ks/posts/pfbid0BqTHPecQEPSdGFrv6Z7vgifZgbPkpjWAhpSVd8C6v86qDovY9TEtUt5yD2xnuyn9l"> Херсонський художній музей</a>.</p>
<p>«Ідентифікація вкрадених творів мистецтва триває», - йдеться у повідомленні.</p>
<p>Для ідентифікації музейники скористалися світлиною із <a href="https://www.ukrinform.ua/tag-simferopol"> Сімферополя</a> , на яку потрапив список викраденихробіт. Як зазначається, вона була зроблена 1 квітня 2023 року при підписаннітак званого «договору» про зберігання вкрадених творів в Центральному музеїТавриди.</p>
<p>За списком вирахували ще кілька робіт, які зараз стовідсотково незаконноперебувають в окупованому Криму. Зокрема, це картина Івана Гопкала «Парк»,1959 рік.</p>
<p><img alt="" src="../Images/2023-06-14T16-17-06-03-00/1686747694-668.jpg" /> Картина ІванаГопкала «Парк»</p>
<p>Також це робота Михайла Чепика, «Париж. Бульвар Мадлен»,1967 рік. Якзазначається, український живописець був знаний як майстер тематичних картин іпейзажів. Викрадена робота належить до відомої серії Чепика з видами Франції,яку художник створив після своїх закордонних творчих відряджень.</p>
<p><img alt="" src="../Images/2023-06-14T16-17-06-03-00/1686747694-660.jpg" /> Картина МихайлаЧепика «Париж. Бульвар Мадлен»  <strong>Читайте також:</strong> <a href="https://www.ukrinform.ua/rubric-culture/3690596-rosijskij-zagarbnik-sam-zadokumentuvav-kradizku-kartin-iz-hersonskogo-muzeu.html"> російський загарбник самзадокументував крадіжку картин із херсонського музею</a></p>
<p>Ще одна робота - Юрія Баликова «Човни», 1979 рік. Як розповідають у музеї,український художник працював переважно у галузі станкового живопису, вінвідомий як майстер жанрової картини, пейзажист, портретист. Серед викраденогоідентифікована графічна робота художника.</p>
<p><img alt="" src="../Images/2023-06-14T16-17-06-03-00/1686747695-173.jpg" /> Картина ЮріяБаликова «Човни»</p>
<p>Як <a href="https://www.ukrinform.ua/rubric-regions/3719970-ukradeni-skarbi-hersonskih-muzeiv.html"> повідомляв </a> Укрінформ, херсонські музейники - працівникиХерсонського художнього музею імені Олексія Шовкуненка, взялися ідентифікувативикрадені твори мистецтва, які «випливли» у Криму. Наразі можна стверджувати,що під виглядом так званої «евакуації» окупанти вивезли з музею понад 11 тисячтворів мистецтва.</p>
<p><em>Фото: Херсонський Художній Музей</em></p>
<p>Source: <a href="https://www.ukrinform.ua/rubric-culture/3722845-hersonski-muzejniki-identifikuvali-se-tri-kartini-vkradeni-rosianami.html">https://www.ukrinform.ua/rubric-culture/3722845-hersonski-muzejniki-identifikuvali-se-tri-kartini-vkradeni-rosianami.html</a></p>