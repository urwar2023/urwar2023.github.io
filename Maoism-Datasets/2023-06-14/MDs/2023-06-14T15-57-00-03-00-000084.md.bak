# Гарантії безпеки від НАТО мають захистити Україну від нової війни - Столтенберг

Authors: Ukrinform (Person)

Publisher: Укринформ (Organization)

Published Time: 2023-06-14T15:57:00+03:00

Modified Time: 2023-06-14T15:57:00+03:00

Description: Гарантії безпеки, які НАТО і окремі країни-союзниці можуть надати Україні після завершення війни, мають посилити спроможності ЗСУ та убезпечити Україну від повторення історії та нового нападу Росії в майбутньому. — Укрінформ.

Images: ['[630_360_16396...](https://static.ukrinform.com/photos/2021_12/thumb_files/630_360_1639653695-696.jpg)']

Tags: ['НАТО', 'Столтенберг', 'Війна з Росією', 'Гарантії безпеки']

Type: Article

<!--METADATA-->

![](../Images/yкринформ/2023-06-14T15-57-00-03-00/630_360_1639653695-696.jpg) Гарантіїбезпеки, які НАТО і окремі країни-союзниці можуть надати Україні післязавершення війни, мають посилити спроможності ЗСУ та убезпечити Україну відповторення історії та нового нападу Росії в майбутньому.

Про це у Брюсселі під час пресконференції перед зустріччю міністрів оборониАльянсу заявив генеральний секретар НАТО Єнс Столтенберг, відповідаючи назапитання кореспондента Укрінформу.

«Окрім негайних потреб, ми обговоримо довгострокові виклики, що постають передУкраїною, та рішення, які ми можемо ухвалити в межах НАТО. Я вже згадувавбагаторічну програму, яку союзники погодилися започаткувати для України, щобдопомогти їй рухатися до НАТО… Є окремі країни-члени, які обговорюютьдвосторонні заходи з Україною з цією ж метою. Різні форми завірень з безпекита рамкові угоди мають забезпечити, щоб Україна могла тривалий час отримуватизброю та системи, необхідні їй для самозахисту», - сказав Столтенберг.

**Читайте також:** [ Резніков обговорить із союзниками по НАТО багаторічнийпакет допомоги — **Столтенберг** ](https://www.ukrinform.ua/rubric-ato/3722838-reznikov-obgovorit-iz-souznikami-po-nato-bagatoricnij-paket-dopomogi-stoltenberg.html)

Він наголосив, що всі ці зусилля мають одну чітку мету. Після завершення війниважливо запобігти ситуації, що Росія зможе перегрупувати свої сили та зновунапасти на Україну. З цією метою союзники по Альянсу працюватимуть із Україноюдля її переходу від обладнання та доктрин пострадянської ери до сучаснихстандартів та доктрин НАТО, які дозволять її Збройним силам досягти повноївзаємосумісності із силами країн Альянсу. Україна вже зараз пройшла значнийшлях для досягнення цієї мети, про що свідчить високий рівень їїспівробітництва з Альянсом.

Водночас, як наголосив генеральний секретар [ НАТО](https://www.ukrinform.ua/tag-nato) , головна увага під час зустрічі КомісіїНАТО-Україна буде приділятися негайним потребам України на полі бою, щобпідтримати її під час наступу та визволення власної території від російськихзагарбників.

«Разом із міністром Резніковим ми будемо обговорювати найбільш негайні потребиУкраїни. Найбільш невідкладним є забезпечити, щоб вони мали зброю табоєприпаси, засоби для відновлення та ремонту, необхідні для продовженнянаступу. Не йдеться лише про застосування кількох танків або систем ППО. Требапереконатися, що вони можуть працювати, є функціональними, мають всі необхіднівиди постачання, включаючи боєприпаси, пальне, запасні частини та ремонтніспроможності. Саме ці питання, напевно, будуть обговорені на зустрічі КомісіїНАТО-Україна, а також Контактної групи у цей же день», - зазначив Столтенберг.

**Читайте також:** [ Заснування Комітету НАТО-Україна виведе політичнеспівробітництво на новий рівень - **Столтенберг**](https://www.ukrinform.ua/rubric-polytics/3722837-zasnuvanna-komitetu-natoukraina-vivede-politicne-spivrobitnictvo-na-novij-riven-stoltenberg.html)

Генеральний секретар НАТО нагадав, що щойно повернувся з Вашингтона, де почувнові оголошення від Сполучених Штатів щодо подальшої підтримки України.

Як повідомлялося, 11-12 липня у Вільнюсі відбудеться черговий саміт НАТО, підчас якого Україна розраховує отримати чіткий дороговказ для просування доповноправного членства в НАТО та гарантії безпеки на період, необхідний длявходження до Альянсу.

_Фото: ОП_

Source: [https://www.ukrinform.ua/rubric-ato/3722840-garantii-bezpeki-vid-nato-maut-zahistiti-ukrainu-vid-novoi-vijni-stoltenberg.html](https://www.ukrinform.ua/rubric-ato/3722840-garantii-bezpeki-vid-nato-maut-zahistiti-ukrainu-vid-novoi-vijni-stoltenberg.html)