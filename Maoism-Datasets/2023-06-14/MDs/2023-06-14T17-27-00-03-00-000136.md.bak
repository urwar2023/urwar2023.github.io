# З Риги відправили конвой гуманітарної і військової допомоги в Україну

Authors: Ukrinform (Person)

Publisher: Укринформ (Organization)

Published Time: 2023-06-14T17:27:00+03:00

Modified Time: 2023-06-14T17:27:00+03:00

Description: У латвійській столиці 13 червня відбулася церемонія відправлення в Україну чергового конвою допомоги з гуманітарними та військовими вантажами, підготовленого Конфедерацією українців Латвії «ВІЧЕ». — Укрінформ.

Images: ['[630_360_16867...](https://static.ukrinform.com/photos/2023_06/thumb_files/630_360_1686752501-758.jpg)']

Tags: ['Діаспора', 'Гуманітарна допомога', 'Латвія', 'Посольство', 'Війна з Росією']

Type: Article

<!--METADATA-->

![](../Images/yкринформ/2023-06-14T17-27-00-03-00/630_360_1686752501-758.jpg) Улатвійській столиці 13 червня відбулася церемонія відправлення в Українучергового конвою допомоги з гуманітарними та військовими вантажами,підготовленого Конфедерацією українців Латвії «ВІЧЕ».

Про це повідомляє Укрінформ з посиланням на фейсбук-сторінки [ «ВІЧЕ»](https://www.facebook.com/vichelv/posts/211575018505335) та [ ПосольстваУкраїни в Латвії ](https://www.facebook.com/UKRinLatvia/posts/653842756775781).

![](../Images/yкринформ/2023-06-14T17-27-00-03-00/1686752537-339.jpg)

Голова правління Конфедерації українських товариств Оксана Січко зазначила, щозазвичай збір вантажів триває кілька тижнів. І вантажі цього конвою були вжезібрані, коли прийшла звістка про жахливий теракт - підрив агресором гребліКаховської ГЕС. Тому було прийнято рішення терміново збирати допомогу дляпостраждалих мешканців Херсонщини.

![](../Images/yкринформ/2023-06-14T17-27-00-03-00/1686752587-724.jpg)

«Те, що сталося на Каховській ГЕС – це теракт та екоцид. Такі страшні злочини,які скоює російський агресор в Україні вкотре доводять, що Росія – цеабсолютне зло. Я щиро вдячний дружньому латвійському народу, латвійськимпідприємцям, волонтерам, організаціям за вашу допомогу, за те, що разом з намиборетесь з цим злом, невтомно стоїте поряд з нами», - сказав на відправленніконвою посол України в Латвії Анатолій Куцевол.

Дійсно, в зборі конвою взяла участь велика кількість латвійських організаційта активістів.

![](../Images/yкринформ/2023-06-14T17-27-00-03-00/1686752629-824.jpg)

Зокрема, компанія Laivu Depo надала для постраждалих від російського терактуна Каховській ГЕС човен для евакуації місцевого населення. Ще один човен тарятувальні жилети пожертвували співробітники мережі магазинів K Senukai.

![](../Images/yкринформ/2023-06-14T17-27-00-03-00/1686752674-443.jpg)

Благодійний фонд Ziedot.lv відкрив збір пожертв на допомогу українцям,постраждалим внаслідок катастрофічного затоплення. Оперативно було зібраноприблизно 90 тис. євро. Частину з цієї суми було використано для закупівлінасосів для відкачування води, генераторів, наметів, павербанків, ліхтариків,респіраторів, захисних рукавиць, гумових чобіт, бензопил та іншихінструментів, газових портативних плиток, лопат і сокир, корму для тваринтощо.

Латвійський піаніст Андрій Осокін передав для постраждалих 1000 порцій їжі (зелементом саморозігріву). Вимушені переселенці з України, які мешкають вЄлгаві, зібрали 1000 євро на продукти харчування для малюків і підгузки.

![](../Images/yкринформ/2023-06-14T17-27-00-03-00/1686752725-115.jpg)

Деяка допомога, що входить до гуманітарної частини вантажу, також будедоставлена для українських військових у район ведення бойових дій.

![](../Images/yкринформ/2023-06-14T17-27-00-03-00/1686752777-405.jpg)

Цим конвоєм також буде доставлена допомога для трьох груп з розмінування, щорозчищають шлях для контрнаступу Збройних Сил України. Завдяки ініціативіSTOPIFY, вони отримають два потужні та надійні позашляховики VolkswagenAmarok, заповнені різним спорядженням, зокрема металошукачами. Також завдякиабонентам цієї благодійної платформи українські захисники отримають вісімдронів, планшети, тепловізори, далекоміри, біноклі, зарядні станції та мотордля човна.

Спочатку цей конвой був підготовлений для 47-ї бригади ЗСУ, Державної служби знадзвичайних ситуацій України, інженерно-саперного батальйону ЗСУ, 36-їБригади морської піхоти, 21-ї Бригади, підрозділам Національної поліції«Лють», 110 і 10 бригади, розвідувальним батальйонам Міністерства оборониУкраїни та іншим.

Нагадаємо, у латвійській столиці [ завершився](https://www.ukrinform.ua/rubric-diaspora/3721798-na-osokinskomu-festivali-svobodi-u-rizi-dla-ukraini-zibrali-10-tis-evro-dopomogi.html) IV Осокінськийфестиваль Свободи, на якому було зібрано приблизно 10 тис. євро допомоги дляУкраїни.

_Фото: Посольство України в Латвії, Latvijā dzīvojošo ukraiņu biedrībukonfederācija "Viche" / Фейсбук_

Source: [https://www.ukrinform.ua/rubric-diaspora/3722890-z-rigi-vidpravili-konvoj-gumanitarnoi-i-vijskovoi-dopomogi-v-ukrainu.html](https://www.ukrinform.ua/rubric-diaspora/3722890-z-rigi-vidpravili-konvoj-gumanitarnoi-i-vijskovoi-dopomogi-v-ukrainu.html)