# СБУ затримала одного з керівників створеної росіянами «Куп’янської залізниці»

Authors: Ukrinform (Person)

Publisher: Укринформ (Organization)

Published Time: 2023-06-14T18:11:21+03:00

Modified Time: 2023-06-14T18:11:21+03:00

Description: У Харківській області Служба безпеки України затримала одного із псевдопосадовців створеної російськими загарбниками "Куп’янської залізниці". — Укрінформ.

Images: ['[630_360_15906...](https://static.ukrinform.com/photos/2020_05/thumb_files/630_360_1590678028-352.jpg)']

Tags: ['Страсбург', 'Харківщина', 'Колаборант']

Type: Article

<!--METADATA-->

![](../Images/yкринформ/2023-06-14T18-11-21-03-00/630_360_1590678028-352.jpg) УХарківській області Служба безпеки України затримала одного ізпсевдопосадовців створеної російськими загарбниками "Куп’янської залізниці".

Як передає Укрінформ, про це повідомила [ СБУ ](https://ssu.gov.ua/novyny/sbu-zatrymala-odnoho-z-kerivnykiv-okupatsiinoi-zaliznytsi-rf-u-kupiansku) .

Зловмисником виявився 46-річний житель Куп'янська. До повномасштабноговторгнення Росії в Україну чоловік працював керівником вантажного відділу врегіональній філії Укрзалізниці.

**Читайте також:** [ **СБУ** повідомила про підозру ідеологу «руського миру»Дугіну ](https://www.ukrinform.ua/rubric-society/3722730-sbu-povidomila-pro-pidozru-ideologu-ruskogo-miru-duginu.html)

Встановлено, що під час тимчасового захоплення міста фігурант перейшов на бікворога та добровільно погодився ввійти до складу створеної загарбниками"Куп’янської залізниці РФ", де очолив так звану службу комерційної роботи імаркетингу.

![](../Images/yкринформ/2023-06-14T18-11-21-03-00/1686755470-534.jpg)

На своїй псевдопосаді затриманий сприяв налагодженню з Росією залізничногосполучення для безперешкодного перекидання її військ на східний фронт. Дляцього він організовував "переформатування" української відомчої документаціїзгідно з вимогами російського законодавства.

Після визволення Куп’янська зловмисник виїхав із міста, намагаючись уникнутиправосуддя. Надалі був викритий і затриманий співробітниками СБУ.

**Читайте також:** [ **СБУ** затримала в Лимані очільника «філії ДонбасгазаДНР», який обігрівав казарми росіян ](https://www.ukrinform.ua/rubric-regions/3722166-sbu-zatrimala-v-limani-ocilnika-filii-donbasgaza-dnr-akij-obigrivav-kazarmi-rosian.html)

Ворожому поплічнику оголошена підозра за ч. 4 ст. 111-1 (колабораційнадіяльність) Кримінального кодексу України. Суд обрав йому запобіжний захід увигляді тримання під вартою.

Як повідомляв Укрінформ, у Лимані Донецької області СБУ затримала колаборанта,який під час захоплення російськими загарбниками міста обігрівав їхні казарми.

Фото: СБУ

Source: [https://www.ukrinform.ua/rubric-regions/3722914-sbu-zatrimala-odnogo-z-kerivnikiv-stvorenoi-rosianami-kupanskoi-zaliznici.html](https://www.ukrinform.ua/rubric-regions/3722914-sbu-zatrimala-odnogo-z-kerivnikiv-stvorenoi-rosianami-kupanskoi-zaliznici.html)