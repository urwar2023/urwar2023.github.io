# Маляр розповіла про комунікацію із Залужним та іншими командирами

Authors: Ukrinform (Person)

Publisher: Укринформ (Organization)

Published Time: 2023-06-14T19:54:50+03:00

Modified Time: 2023-06-14T19:54:50+03:00

Description: Заступниця міністра оборони Ганна Маляр повідомила, як відбувається комунікація із Головнокомандувачем ЗСУ Валерієм Залужним та іншими командирами. — Укрінформ.

Images: ['[630_360_16602...](https://static.ukrinform.com/photos/2022_08/thumb_files/630_360_1660222320-238.jpg)']

Tags: ['Валерій Залужний', 'Ганна Маляр', 'Єдині новини']

Type: Article

<!--METADATA-->

![](../Images/yкринформ/2023-06-14T19-54-50-03-00/630_360_1660222320-238.jpg) Заступницяміністра оборони Ганна Маляр повідомила, як відбувається комунікація ізГоловнокомандувачем ЗСУ Валерієм Залужним та іншими командирами.

Про це заступниця міністра оборони Ганна Маляр сказала в ефірі телемарафону«Єдині новини», передає кореспондент Укрінформу.

«У нас ключовий замовник інформації щодо бойових дій – це ЗСУ, вонивизначають, що їм треба. Тобто, (генерал Залужний – ред.) не просто залучений(до цієї інформаційної складової – ред.) – Валерій Федорович говорить, щотреба, я говорю, як ми можемо це зробити. І ми вже це узгоджуємо», - зазначилазаступниця міністра.

**Читайте також:** [ **Маляр** пояснила, чому не називаються точні цифри втратСил оборони ](https://www.ukrinform.ua/rubric-ato/3722956-malar-poasnila-comu-ne-nazivautsa-tocni-cifri-vtrat-sil-oboroni.html)

За її словами, ключовою задачею їхньої інформаційної політики є допомога іпідтримка ЗСУ.

«Тобто, інформаційна кампанія під час наступу – це частина загального воєнногоплану, вона виконує певну задачу. І я насамперед проводжу консультації зголовкомами, зокрема, з Валерієм Федоровичем. Разом визначаємося, що заразважливо», - додала Маляр.

Вона зазначила, що щодо цього іде робота з Управлінням стратегічнихкомунікацій ЗСУ. «Так само у нас є медійні підрозділи Міноборони, ми всіразом, однією командою все це робимо. Щодня у нас ідуть наради з оперативно-стратегічними угрупованнями. Ми постійно тримаємо руку на пульсі і, якщо щосьтрапляється, інформаційно реагуємо», - сказала заступниця міністра.

**Читайте також:** [ Росіяни після підриву Каховської ГЕС посилили тиск нажителів Херсонщини - **Маляр** ](https://www.ukrinform.ua/rubric-regions/3722794-rosiani-pisla-pidrivu-kahovskoi-ges-posilili-tisk-na-ziteliv-hersonsini-malar.html)

Відповідаючи на запитання, які в МОУ фіксують інформаційні вкиди упродовжостаннього тижня, окрім втрат серед українських військовослужбовців, Малярпоінформувала, що вся увага росіян минулого тижня була прикута до західноїтехніки та озброєння.

«Це фактично їхня ключова інформаційна ціль, бо їм невигідно, щоб Західнадавав нам зброю. Тому вони дискредитують і нас як отримувача зброї, і зброю,західну техніку як фактично інструмент війни. Безумовно, під час війни обидвісторони втрачають техніку, немає такої військової техніки, яку не можназнищити. Але разом з тим, у нас ці втрати значно нижчі», - запевнила вона.

Як повідомлялося, Маляр заявила, що росіяни дійсно виробляють нові видиозброєння, однак їх пропаганда спрямована на перебільшення успіхів, абиналякати Сили оборони.

Source: [https://www.ukrinform.ua/rubric-ato/3722963-malar-rozpovila-pro-komunikaciu-iz-zaluznim-ta-insimi-komandirami.html](https://www.ukrinform.ua/rubric-ato/3722963-malar-rozpovila-pro-komunikaciu-iz-zaluznim-ta-insimi-komandirami.html)