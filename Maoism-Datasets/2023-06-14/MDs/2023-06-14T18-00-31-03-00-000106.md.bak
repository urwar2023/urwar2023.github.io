# Експерти назвали кроки для протидії «картографічній пропаганді»

Authors: Ukrinform (Person)

Publisher: Укринформ (Organization)

Published Time: 2023-06-14T18:00:31+03:00

Modified Time: 2023-06-14T18:00:31+03:00

Description: Поява значної кількості "інтерпретацій" карти України з боку Росії та низки відомих світових брендів спричиняє розкол у суспільному сприйнятті європейцями України, і з цим потрібно боротися на рівні держави. — Укрінформ.

Images: ['[630_360_16867...](https://static.ukrinform.com/photos/2023_06/thumb_files/630_360_1686754380-955.jpg)']

Tags: ['Пропаганда', 'Кордон', 'Карта', 'Війна з Росією']

Type: Article

<!--METADATA-->

![](../Images/yкринформ/2023-06-14T18-00-31-03-00/630_360_1686754380-955.jpg) Появазначної кількості "інтерпретацій" карти України з боку Росії та низки відомихсвітових брендів спричиняє розкол у суспільному сприйнятті європейцямиУкраїни, і з цим потрібно боротися на рівні держави.

Про це йшлося на [ засіданні ](https://www.youtube.com/watch?v=csCVOIsOCLw)круглого стола в Укрінформі на тему "Територіальна цілісність vs картографічнапропаганда".

Представник Центру стратегічних комунікацій та інформаційної безпеки МаксимМайоров зауважив, що після окупації Росією частини території України з'явилосячимало карт, на яких вони позначені не як українські території. Причому їхпублікують великі міжнародні видання та компанії, чиї уряди підтримуютьтериторіальну цілісність України.

«Спочатку це були обриси, тобто контури, карти України в інтернеті, вмасмедіа, в електронних виданнях, на телебаченні. Трошки згодом у дружніх намкраїнах на Заході почали позначати ці території не у відповідності з позицієютих урядів, які підтримують територіальну цілісність України, а як територіїабо належні Росії, або спірні, або невизначені», - зауважив він.

![](../Images/yкринформ/2023-06-14T18-00-31-03-00/1686754274-737.jpg)

Засновник громадської ініціативи «Stop Mapaganda! Інформаційна деокупаціяУкраїни» Микола Голубей зазначив, що не лише Росія займається «мапогандою», ай серед великих західних брендів є такі, що друкують та поширюють її.

«Наприклад, National Geographic нібито тільки зображує географічну спірність,але... у флагманському атласі National Geographic є припис, що Крим - частинаРФ. В кінці атласу також є додатковий матеріал про це», - заявив Голубей.

Він пояснив, що така м'яка [ пропаганда ](https://www.ukrinform.ua/tag-propaganda) , розміщена у друкованій продукції відомих брендів, сприймаєтьсяяк факт.

![](../Images/yкринформ/2023-06-14T18-00-31-03-00/1686754352-866.jpg)

«Результатом «мапоганди» є те, що через велику кількість інтерпретаційзображення України відбувається розкол в суспільному сприйнятті європейців», -зауважив засновник громадської ініціативи.

За його словами, серед наслідків такого впливу - протидія рішеннямнаціональних урядів про постачання зброї для України, просування ідеї«розшматування» України, а також мотивування громадян до порушення правилперетину кордону.

Своєю чергою член Президії Вченої ради Українського географічного товаристваРостислав Сосса зауважив, що однією із засадничних вимог до картографічногозображення є достовірність інформації на карті, а також відповідальність занеї. У сфері встановлення державного кордону діє міжнародне право. Держкордонвважається встановленим, коли дві держави уклали договір про проходження йоголінії, і цей документ є підставою для нанесення лінії кордону на карту.

![](../Images/yкринформ/2023-06-14T18-00-31-03-00/1686754155-318.jpg)

«Захоплення території, чи окупація, чи анексія не є підставою змінюватипроходження державного кордону. Тому в таких випадках ми не можемо переноситилінію державного кордону. Державний кордон ... має показуватися (таким), яквін зафіксований відповідно до міжнародного договору, але має даватисьпримітка, що це тимчасово окупована територія і, зрозуміло, про належність доУкраїни», - наголосив Сосса.

Він також зауважив, що є поняття делімітації кордону, проведення лінії кордонуна карті, і демаркація, тобто винесення цієї лінії на місцевість. За йогословами, в України з Росією сухопутна ділянка кордону лише делімітована. «Ціроботи були завершені в 2003 році. В 2006 році була створена навіть указомПрезидента України комісія з проведення демаркації. Але російська сторонаабсолютно ігнорувала, не створювала ніяких комісій, і демаркація сухопутноїділянки кордону не проведена. Та ж сама історія з делімітацією в акваторіяхАзовського і Чорного морів», - додав науковець.

**Читайте також:** [ МЗС посприяло виправленню 20 випадків некоректногозображення кордонів України ](https://www.ukrinform.ua/rubric-polytics/3722888-mzs-posprialo-vipravlennu-20-vipadkiv-nekorektnogo-zobrazenna-kordoniv-ukraini.html)

На думку засновника громадської ініціативи «Stop Mapaganda! Інформаційнадеокупація України», завданням держави має бути ﻿﻿ закріплення в свідомостієвропейців ідеї, що єдиними кордонами України є визначені станом на 1991 рік,а єдине зображення карти України - це офіційне зображення ООН. Він такожназвав етапи цієї роботи.

«Першочергово це - зупинення продажу фейкової продукції, проведеннярозслідування всередині компаній або зміна політики компаній. Мають бутирозіслані офіційні листи клієнтам від компаній з визнанням продажу фейковоїпродукції, а також обов’язкове фінансування компаніями порушницями заходівпопуляризації України залежно від інформаційної шкоди, якої вони завдали», -наголосив Голубей.

Source: [https://www.ukrinform.ua/rubric-society/3722908-eksperti-nazvali-kroki-dla-protidii-kartograficnij-propagandi.html](https://www.ukrinform.ua/rubric-society/3722908-eksperti-nazvali-kroki-dla-protidii-kartograficnij-propagandi.html)