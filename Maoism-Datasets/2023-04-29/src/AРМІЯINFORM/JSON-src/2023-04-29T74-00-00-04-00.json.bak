{'title': 'Наші медики — бійці, які стоять цілодобово на фронті боротьби за життя і здоров’я — Ганна Маляр', 'description': 'Заступник Міністра оборони України Ганна Маляр разом з\xa0Командувачем Медичних Сил ЗСУ... Война с Украиной 2022, Война с Украиной последние новости сегодня, Новости война с Украиной 2022 последние на сегодня, Будет ли война между Украиной и Россией и когда, Война с Украиной в 2022 году будет или нет,  Будет ли война с Украиной в ближайшее время что говорят,  Война с Украиной новости,  Новости Украины сегодня,  Украинские новости в украинских СМИ на русском', 'time': '2023-04-29T74:00:00-04:00', 'author': ['Владислав Назаркевич'], 'images': ['https://armyinform.com.ua/wp-content/uploads/2023/04/gannamalyar_result_6.jpg', 'https://armyinform.com.ua/wp-content/uploads/2023/04/gannamalyar_result_8.jpg', 'https://armyinform.com.ua/wp-content/uploads/2023/04/gannamalyar_result-150x150.jpg', 'https://armyinform.com.ua/wp-content/uploads/2023/04/gannamalyar_result_7-150x150.jpg', 'https://armyinform.com.ua/wp-content/uploads/2023/04/gannamalyar_result_3-150x150.jpg', 'https://armyinform.com.ua/wp-content/uploads/2023/04/gannamalyar_result_4-150x150.jpg', 'https://armyinform.com.ua/wp-content/uploads/2023/04/gannamalyar_result_2-150x150.jpg', 'https://armyinform.com.ua/wp-content/uploads/2023/04/gannamalyar_result_5-150x150.jpg', 'https://armyinform.com.ua/wp-content/uploads/2023/04/gannamalyar_result_1-150x150.jpg', 'https://armyinform.com.ua/wp-content/uploads/2022/06/vladyslav-nazarkevych-chb.jpg'], 'text': '![](https://armyinform.com.ua/wp-content/uploads/2023/04/gannamalyar_result_6.jpg)\n\nЗаступник Міністра оборони України Ганна Маляр разом з Командувачем МедичнихСил ЗСУ генерал-майором медичної служби Тетяною Остащенко відвідалилікувальний заклад на Донеччині, який надає допомогу пораненим воїнам. ГаннаМаляр подякувала військовим і цивільним медикам за їхню самовіддану роботузаради життя і здоров’я захисників України та вручила їм відзнаки Міністерстваоборони України.\n\n— З величезною честю передаю вам ці відзнаки. Розчулена бути у вашомутоваристві і тиснути ваші руки — найкращі руки нашої держави, які рятуютьнаших захисників і захисниць. Вся країна вклоняється вам за врятовані життянаших воїнів, — звернулася вона до медиків.\n\n— Від Командування Медичних Сил ЗСУ щиро дякую за вашу роботу, — зазначила підчас нагородження генерал-майор медичної служби Тетяна Остащенко. — Ви важкопрацюєте кожного дня і роботи у нас ще багато. Вірю, що ми разом все подолаємота переможемо.\n\n![](https://armyinform.com.ua/wp-content/uploads/2023/04/gannamalyar_result_8.jpg)\n\nГанна Маляр та Тетяна Остащенко ознайомилися з роботою лікувального закладу,поспілкувалися з персоналом та пацієнтами.\n\n— Якщо порівнювати ті війни які були найближчими до нас по часу, то МедичнимСилам ЗСУ вдалося досягти найнижчого рівня смертності. Те, як сьогодніпрацюють Медичні Сили, військові і цивільні медики — це насправді унікально.Ті операції, які здійснюють лікарі — просто унікальні. Вся система налагоджената відпрацьована, — зазначила заступник Міністра оборони України. — Поранені,з яким я спілкувалася, вдячні нашим медикам. А вони одержимі перемогою,«заряджені» натхненням, як і всі наші військові. У всіх наших медиків є сили,у них горять очі, вони надихають. Зараз створено унікальну систему, якоїраніше не існувало. Це єдиний медичний простір, де разом працюють цивільні тавійськові медики. Такого в світі ще ніде не було. В Медичних Силах налагодженаефективна система евакуації. Сьогодні це багатоступеневий механізм, в якомузадіяні всі види транспорту.\n\n[![](https://armyinform.com.ua/wp-content/uploads/2023/04/gannamalyar_result-150x150.jpg)](https://armyinform.com.ua/wp-content/uploads/2023/04/gannamalyar_result.jpg)\n\n[![](https://armyinform.com.ua/wp-content/uploads/2023/04/gannamalyar_result_7-150x150.jpg)](https://armyinform.com.ua/wp-content/uploads/2023/04/gannamalyar_result_7.jpg)\n\n[![](https://armyinform.com.ua/wp-content/uploads/2023/04/gannamalyar_result_3-150x150.jpg)](https://armyinform.com.ua/wp-content/uploads/2023/04/gannamalyar_result_3.jpg)\n\nДосвід українських медиків вже активно вивчається і впроваджується в іншихкраїнах.\n\n— Я беру участь у засіданні керівників медичних служб армій країн НАТО і тамсистема медичного забезпечення, яка побудована в Україні, вивчається багатьманашими партнерами,— розповіла Тетяна Остащенко. — На підставі нашої інформаціївони переписують свої стандарти, доктрини, переглядають структурумедзабезпечення. Це унікальний досвід, якого набули всі наші військові медикипід час роботи в умовах широкомасштабної агресії та досі небачених обсягівмедичної евакуації.\n\n[![](https://armyinform.com.ua/wp-content/uploads/2023/04/gannamalyar_result_4-150x150.jpg)](https://armyinform.com.ua/wp-content/uploads/2023/04/gannamalyar_result_4.jpg)\n\n[![](https://armyinform.com.ua/wp-content/uploads/2023/04/gannamalyar_result_2-150x150.jpg)](https://armyinform.com.ua/wp-content/uploads/2023/04/gannamalyar_result_2.jpg)\n\n[![](https://armyinform.com.ua/wp-content/uploads/2023/04/gannamalyar_result_5-150x150.jpg)](https://armyinform.com.ua/wp-content/uploads/2023/04/gannamalyar_result_5.jpg)\n\n[![](https://armyinform.com.ua/wp-content/uploads/2023/04/gannamalyar_result_1-150x150.jpg)](https://armyinform.com.ua/wp-content/uploads/2023/04/gannamalyar_result_1.jpg)\n\nГанна Маляр додала, що за дорученням Міністра оборони України вона разом зКомандувачем Медичних Сил перевіряють роботу усіх військово-лікарськихкомісій, що діють вздовж ліній фронту.\n\n— Є звичайно певні бюрократичні проблеми з паперовим документообігом. Цевстановлено законом і щоб це змінити робоча група вносила законопроєкти длярозгляду у Верховній Раді України. Два з них уже проголосовані в першомучитанні, — наголосила вона. — Потроху ці паперові моменти зміняться. Крімтого, сьогодні ми запроваджуємо цифрові черги. Я сьогодні відвідала військово-лікарські комісії, що працюють вздовж лінії зіткнення. Їх тут так багато, абивони могли задовольнити всі потребу військовослужбовців. Десь взагалі немаєчерг, десь є скупчення відвідувачів. Ця проблема буде усунена найближчимчасом. Що стосується електронних черг, то вже в 5 містах запущено пілотнийпроєкт. Ми дивимося у тестовому режимі як працює система, а потім будемовиправляти помилки чи не доопрацювання. З часом у всіх ВЛК запустимоелектронні черги. Будемо бачити навантаження і за рахунок цивільних медичнихзакладів доповнювати комісії.\n\n_Фото авторів_\n\n![](https://armyinform.com.ua/wp-content/uploads/2022/06/vladyslav-nazarkevych-chb.jpg)\n\n[Владислав Назаркевич](https://armyinform.com.ua/army-authors/vladyslav-nazarkevych/ "Владислав Назаркевич")\n\nКореспондент АрміяInform', 'category': 'News', 'tags': ['STOPRUSSIA', 'АГРЕСІЯ РФ', 'ВТОРГНЕННЯ РФ', 'ГАННА МАЛЯР', 'ТЕТЯНА ОСТАЩЕНКО'], 'source': 'https://armyinform.com.ua/2023/04/29/nashi-medyky-bijczi-yaki-stoyat-czilodobovo-na-fronti-borotby-za-zhyttya-i-zdorovya-ganna-malyar/'}