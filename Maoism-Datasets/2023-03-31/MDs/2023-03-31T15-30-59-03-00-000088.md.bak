# Гранти від ПРООН на ревіталізацію отримають 18 громад в Україні та Молдові 

Authors: Ukrinform (Person)

Publisher: Укринформ (Organization)

Published Time: 2023-03-31T15:30:59+03:00

Modified Time: 2023-03-31T15:30:59+03:00

Description: Європейська комісія та Програма розвитку ООН (ПРООН) в межах грантової Програми ЄС з реагування та оновлення відібрала 18 громад в Україні та Молдові, яким буде надано кошти на відновлення міського середовища. — Укрінформ.

Images: ["[630_360_16802...](https://static.ukrinform.com/photos/2023_03/thumb_files/630_360_1680265721-282.jpg)"]

Tags: ['Молдова', 'ПРООН', 'Тергромада', 'Україна', 'Грант']

Type: Article

<!--METADATA-->

![](../Images/yкринформ/2023-03-31T15-30-59-03-00/630_360_1680265721-282.jpg)Європейська комісія та Програма розвитку ООН (ПРООН) в межах грантовоїПрограми ЄС з реагування та оновлення відібрала 18 громад в Україні таМолдові, яким буде надано кошти на відновлення міського середовища.

Як передає Укрінформ, про це повідомляє [](https://www.undp.org/uk/ukraine/press-releases/18-munitsypalitetiv-proyektu-mery-za-ekonomichne-zrostannya-v-ukrayini-ta-moldovi-otrymayut-dopomohu-v-mezhakh-hrantovoyi) .

«Європейська комісія та Програма розвитку ООН (ПРООН) оголосили про відбір 18муніципалітетів з України та Республіки Молдова за результатами конкурсуреалізації місцевих ініціатив, спрямованих на відновлення місцевої економіки,що тривав в межах грантової Програми ЄС з реагування та оновлення. Програмаспрямована на ревіталізацію та підтримку міст та громад, що постраждаливнаслідок війни російської федерації проти України», - йдеться в повідомленні.

Наголошується, що Програма з реагування та оновлення охопить низку громад, якіє членами мережі «Мери за економічне зростання» (M4EG)». Загальна сумафінансування становить 1,8 млн євро. 70% грантового компонента буде виділенодля місцевих органів влади України, а 30% – Молдови.

Програма передбачає фінансування за двома напрямками: «Негайне реагування тавідновлення» (розмір гранту для кожної пропозиції – від 30 тис. до 50 тис.євро, співфінансування не вимагається) і «Відновлення та плануваннямайбутнього» (розмір гранту для кожної пропозиції – від 70 тис. до 100 тис.євро, вимагається співфінансування щонайменше 20%).

За першим напрямком відібрано сім міст: Чортків (Тернопільська область),Глухів (Сумська), Кам’янець-Подільський та Славута (Хмельницька), ВеликаОлександрівка (Херсонська область) в Україні та Керпінень і Волінтір уМолдові.

За другим участь у проєкті візьмуть 11 міст – Буча (Київська область), Ніжин(Чернігівська), Нова Каховка (Херсонська), Славутич (Київська), Великі Лучки(Закарпатська), Вознесенськ (Миколаївська область), Чернівці та Харків вУкраїні та Копчак, Чимішлія та Дрокія у Молдові.

**Читайте також:** [ ](https://www.ukrinform.ua/rubric-economy/3688644-grantovi-kosti-vid-svitovogo-banku-pidut-na-socialni-vidatki-minfin.html)

Як повідомлялося, Міністерство розвитку громад, територій та інфраструктури іКиївська обласна військова адміністрація підписали меморандуми з Програмоюрозвитку ООН про відновлення 18 пошкоджених багатоквартирних будинків.Фінансування надходитиме з Фонду відновлення зруйнованого майна таінфраструктури фандрейзингової платформи UNITED24.

_Фото: Сергій Перепелиця / ПРООН в Україні_

Source: [https://www.ukrinform.ua/rubric-vidbudova/3689937-granti-vid-proon-na-revitalizaciu-otrimaut-18-gromad-v-ukraini-ta-moldovi.html](https://www.ukrinform.ua/rubric-vidbudova/3689937-granti-vid-proon-na-revitalizaciu-otrimaut-18-gromad-v-ukraini-ta-moldovi.html)