# У перші вихідні квітня Україну прогріє до +15°, місцями дощ

Authors: Ukrinform (Person)

Publisher: Укринформ (Organization)

Published Time: 2023-03-31T17:31:00+03:00

Modified Time: 2023-03-31T17:31:00+03:00

Description: В Україні погода у вихідні очікується по-справжньому весняною – здебільшого теплою, але мінливою, місцями з помірними дощами. Нічні морози відступили, однак у деяких областях термометри покажуть близько 0°. — Укрінформ.

Images: ["[630_360_16209...](https://static.ukrinform.com/photos/2021_05/thumb_files/630_360_1620973780-231.jpg)"]

Tags: ['Погода', 'Тепло', 'Весна']

Type: Article

<!--METADATA-->

![](../Images/yкринформ/2023-03-31T17-31-00-03-00/630_360_1620973780-231.jpg) В Україніпогода у вихідні очікується по-справжньому весняною – здебільшого теплою, алемінливою, місцями з помірними дощами. Нічні морози відступили, однак у деякихобластях термометри покажуть близько 0°.

Про це Укрінформу повідомили у [ ](https://sinoptik.ua/) .

Так, після нещодавнього різкого похолодання з мінусовими температурами таснігопадами у суботу, 1 квітня, до більшості регіонів України повернетьсявесна. На півдні та в центрі повітря прогріється до +13…+15°, на рештітериторії України — до +9…+12°. Уночі температура буде переважно плюсовою — до+3…+5° (на [ ](https://www.ukrinform.ua/tag-zakarpatta) — +6…+8°). Лише уХарківській та Луганській областях термометри вночі покажуть близько 0°.

На всій правобережній Україні, а також на Чернігівщині в суботу пройдутьпомірні дощі. На Сумщині, Харківщині, Донеччині, Луганщині, в Запорізькій,Полтавській та Дніпропетровській областях буде хмарно з проясненнями, опадималоймовірні.

**Читайте також:** [ ](https://www.ukrinform.ua/rubric-world/3679796-lid-navkolo-antarktidi-sagnuv-najnizcogo-rivna-za-ostanni-45-rokiv-klimatologi.html)

У неділю, 2 квітня, дощі прийдуть до всіх регіонів України, крім Луганщини. Убільшості областей очікується близько +10…+12° (на [](http://ua.sinoptik.ua/%D0%BF%D0%BE%D0%B3%D0%BE%D0%B4%D0%B0-%D0%BE%D0%B4%D0%B5%D1%81%D0%B0)— до +15°). Найпрохолодніше буде на Волині, Львівщині, Рівненщині таЗакарпатті — не більше +5…+7°. Уночі в Луганській та Харківській областяхтермометри покажуть близько 0°, на Волині, Полтавщині та у західних регіонах —+3…+5°. На решті території країни середня нічна температура становитиме+5…+7°.

Перший квітневий тиждень розпочнеться з хмарної погоди без опадів. На Волині,Буковині та Закарпатті, а також у Рівненській, Житомирській, Львівській,Тернопільській, Хмельницькій, Вінницькій областях буде прохолодно — лише+3…+5° удень та близько 0° уночі. У [](http://ua.sinoptik.ua/%D0%BF%D0%BE%D0%B3%D0%BE%D0%B4%D0%B0-%D0%BA%D0%B8%D1%97%D0%B2)центральних та північних областях погода на початку тижня теж не потішитькомфортним теплом — +7…+9° удень та до +4° уночі. Найтепліше буде на сході,південному сході та півдні — тут у понеділок повітря прогріється до +13…+15°(уночі — +3…+5°).

Згідно з народними прикметами, у перший день квітня слов'яни вмивалисяпроточною водою і прали в річках одяг — вважалося, що цього дня водапозбавляла від усіх хвороб. Якщо ввечері на небі не було зірок, чекали натеплу погоду найближчими днями. Якщо ж до 1 квітня сніг остаточно танув,готувалися до врожайного року.

**Читайте також:** [ ](https://www.ukrinform.ua/rubric-kyiv/3688086-u-kievi-tri-dni-pospil-fiksuut-temperaturni-rekordi.html)

Тепло та сонце на Фотинію (Світлану), 2 квітня, віщували хорошу погодунайближчого тижня. А якщо цього дня йшов дощ, очікували на багатий урожайгрибів.

Source: [https://www.ukrinform.ua/rubric-regions/3689825-u-persi-vihidni-kvitna-ukrainu-progrie-do-15-miscami-dos.html](https://www.ukrinform.ua/rubric-regions/3689825-u-persi-vihidni-kvitna-ukrainu-progrie-do-15-miscami-dos.html)