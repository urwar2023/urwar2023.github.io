# Зеленський обговорив із прем’єром Хорватії потреби ЗСУ та повоєнну відбудову України

Authors: Ukrinform (Person)

Publisher: Укринформ (Organization)

Published Time: 2023-03-31T19:22:00+03:00

Modified Time: 2023-03-31T19:22:00+03:00

Description: Президент Володимир Зеленський обговорив із Прем’єр-міністром Республіки Хорватія Андреєм Пленковичем ситуацію на фронті та потреби українських військових, питання тиску на росію, відновлення України, у тому числі й плани Загреба провести донорську конференцію восени. — Укрінформ.

Images: ["[630_360_16802...](https://static.ukrinform.com/photos/2023_03/thumb_files/630_360_1680278844-110.jpeg)"]

Tags: ['Хорватія', 'Зеленський', 'Війна з росією', 'Відбудова']

Type: Article

<!--METADATA-->

![](../Images/yкринформ/2023-03-31T19-22-00-03-00/630_360_1680278844-110.jpeg) ПрезидентВолодимир Зеленський обговорив із Прем’єр-міністром Республіки ХорватіяАндреєм Пленковичем ситуацію на фронті та потреби українських військових,питання тиску на росію, відновлення України, у тому числі й плани Загребапровести донорську конференцію восени.

Як передає Укрінформ, про це повідомляє [](http://www.president.gov.ua/news/prezident-ukrayini-proviv-peregovori-z-premyer-ministrom-hor-81993) .

Зеленський висловив вдячність Прем'єр-міністру за візит та участь уБучанському саміті в річницю звільнення Бучі від російського агресора.

«Ми друзі, ми відчуваємо це. Це дуже важливо для наших народів», – сказавПрезидент і відзначив високий рівень двосторонніх відносин між Україною таХорватією.

Він окремо наголосив на незмінній позиції уряду Хорватії щодо підтримкиУкраїни та нашого народу під час спротиву російській агресії.

_Відео:[ ](https://t.me/V_Zelenskiy_official/5698) _

Зеленський поінформував Пленковича про ситуацію на фронті, привернувши увагудо першочергових потреб наших захисників.

Було відзначено важливість вагомої оборонної допомоги, яку Хорватія надаєУкраїні, та акцентовано на необхідності її продовження.

Сторони обговорили питання посилення тиску на росію, зокрема санкційного.

Окрему увагу було приділено подальшій спільній роботі над створеннямспеціального трибуналу з розслідування злочину агресії рф проти України.

«Для людей дуже важлива справедливість. Українці втратили багато рідних іблизьких, своїх знайомих за минулий рік. І дуже важливо дійти до кінця й матирезультати правосуддя», – зазначив Зеленський.

Глава держави також акцентував на важливості взаємодії в питаннях відновленнята повоєнної відбудови звільнених від агресора регіонів України.

Відзначивши лідерство Хорватії в гуманітарному розмінуванні, Президентпривітав намір Загреба провести відповідну міжнародну донорську конференціювосени цього року.

Президент України та Прем’єр-міністр Республіки Хорватія обговорили такожвзаємодію на шляху європейської та євроатлантичної інтеграції України.

Володимир Зеленський подякував за підтримку Хорватією надання Україні статусукандидата в члени ЄС і відзначив особисту роль Андрея Пленковича в цьомупроцесі.

**Читайте також:** [ ](https://www.ukrinform.ua/rubric-polytics/3690045-zelenskij-zustrivsa-iz-sandu-govorili-pro-sankcii-spectribunal-i-situaciu-na-fronti.html)

Як повідомлялося, у п’ятницю в Бучі відбулися заходи з нагоди річницівизволення міста від російських загарбників. В урочистостях взяли участьПрезидент України Володимир Зеленський, а також Президент Республіки МолдовиМая Санду, Прем’єр-міністр Республіки Словенія Роберт Голоб, Прем’єр-міністрРеспубліки Хорватія Андрей Пленкович, Прем’єр-міністр Словацької РеспублікиЕдуард Хегер.

_Фото: ОП_

Source: [https://www.ukrinform.ua/rubric-polytics/3690047-zelenskij-obgovoriv-iz-premerom-horvatii-potrebi-zsu-ta-povoennu-vidbudovu-ukraini.html](https://www.ukrinform.ua/rubric-polytics/3690047-zelenskij-obgovoriv-iz-premerom-horvatii-potrebi-zsu-ta-povoennu-vidbudovu-ukraini.html)