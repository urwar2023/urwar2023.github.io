# Ascet Shipping побудує зерносховище біля порту Ізмаїл

Authors: Ukrinform (Person)

Publisher: Укринформ (Organization)

Published Time: 2023-03-31T15:53:00+03:00

Modified Time: 2023-03-31T15:53:00+03:00

Description: Компанія Ascet Shipping у 2023 році планує розпочати будівництво зерносховища потужністю 5 тис. тонн поблизу Ізмаїла, найбільшого українського порту на Дунаї. — Укрінформ.

Images: ["[630_360_16802...](https://static.ukrinform.com/photos/2023_03/thumb_files/630_360_1680266780-626.jpg)", "[1680266913-78...](https://static.ukrinform.com/photos/2023_03/1680266913-781.jpg)"]

Tags: ['Одещина', 'Зерно', 'Ascet Shipping', 'Порт Ізмаїл']

Type: Article

<!--METADATA-->

![](../Images/yкринформ/2023-03-31T15-53-00-03-00/630_360_1680266780-626.jpg) КомпаніяAscet Shipping у 2023 році планує розпочати будівництво зерносховищапотужністю 5 тис. тонн поблизу Ізмаїла, найбільшого українського порту наДунаї.

Про це в коментарі Укрінформу повідомив CEO компанії Ascet Shipping МиколаГапеєв.

За його словами, минулого року порт "Ізмаїл" помітно прискорив операційнуроботу, зросла пропускна здатність та швидкість відвантаження. Однак портиДунаю не були розраховані на потік відвантаження, що виник через [](https://www.ukrinform.ua/tag-vijna) .

“Зараз портова інфраструктура потребує нових складських потужностей, зокрема,й найбільший порт “Ізмаїл”. Але ми розуміємо, що порт - це державнепідприємство. І в цей час бізнес не може вимагати від держави встановити новусудно-навантажувальну техніку, негайно побудувати склади. Тому ми придбализемельну ділянку в Ізмаїльському районі й починаємо будівництво складів”, -сказав Гапеєв.

Він зазначив, що перша черга зерносховищ розрахована на 5 тис. т збіжжя. Цезабезпечить територіальній громаді додатково 50 нових робочих місць.

«Це не тільки створить нові робочі місця, а й допоможе державному підприємствувпоратися з потоком відвантажень, що різко зріс через війну», — зазначилакомпанія у [](https://www.facebook.com/1321088638004816/posts/5987736704673296/) .

![](../Images/yкринформ/2023-03-31T15-53-00-03-00/1680266913-781.jpg)

Як повідомлялось, у 2022 році Ascet Shipping забезпечила перевалку 500 тис. тзернових та планує у найближчій перспективі збільшити загальний обсягперевалки на 50%.

Після початку повномасштабного російського вторгнення компанія розпочалароботу в п’яти нових для неї портах: Одесі, Ізмаїлі, Рені, Білгород-Дністровському та Кілії, оскільки її основні потужності в Бердянськомуморському порту опинилися в тимчасовій окупації.

**Читайте також:** [ ](https://www.ukrinform.ua/rubric-economy/3572413-rosiani-zrujnuvali-ponad-15-zernoshovis-v-ukraini-conflict-observatory.html)

Компанія Ascet Shipping спеціалізується на наданні логістичних послуг зекспортних відправлень зернових і харчових вантажів у портах України — уБердянську, Миколаєві, Одесі, Маріуполі, Херсоні, Дніпрі та Запоріжжі. Напочатку повномасштабного вторгнення компанія перемістила виробничі потужностіна захід України та працює зараз у всіх діючих портах України.

Кабмін працює над підготовкою концесійних проєктів в Одеському таІзмаїльському морських портах.

_Фото: shutterstock.com_

Source: [https://www.ukrinform.ua/rubric-economy/3689954-ascet-shipping-pobudue-zernoshovise-bila-portu-izmail.html](https://www.ukrinform.ua/rubric-economy/3689954-ascet-shipping-pobudue-zernoshovise-bila-portu-izmail.html)