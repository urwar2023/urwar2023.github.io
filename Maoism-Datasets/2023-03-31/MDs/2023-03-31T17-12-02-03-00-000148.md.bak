# NASA відкриває новий офіс програми місій на Марс та Місяць

Authors: Ukrinform (Person)

Publisher: Укринформ (Organization)

Published Time: 2023-03-31T17:12:02+03:00

Modified Time: 2023-03-31T17:12:02+03:00

Description: У штаб-квартирі NASA у Вашингтоні в четвер було засновано новий офіс програми «Від Місяця до Марса» з метою здійснення дослідницької діяльності агентства на Місяці та Марсі на благо людства. — Укрінформ.

Images: ["[630_360_14515...](https://static.ukrinform.com/photos/2015_12/thumb_files/630_360_1451517854-3412.jpg)"]

Tags: ['Марс', 'Місяць', 'NASA']

Type: Article

<!--METADATA-->

![](../Images/yкринформ/2023-03-31T17-12-02-03-00/630_360_1451517854-3412.jpg) У штаб-квартирі NASA у Вашингтоні в четвер було засновано новий офіс програми «ВідМісяця до Марса» з метою здійснення дослідницької діяльності агентства наМісяці та Марсі на благо людства.

Як передає Укрінформ, про це йдеться у пресрелізі на [](https://www.nasa.gov/press-release/new-program-office-leads-nasa-s-path-forward-for-moon-mars) агентства.

«Офіс програми «Від Місяця до Марса» допоможе підготувати NASA до виконаннянаших сміливих місій на Місяць і висадки перших людей на Марс», - сказавадміністратор [ ](https://www.ukrinform.ua/tag-nasa) Білл Нельсон.

Обов’язки першого керівника новоствореного офісу виконуватиме Аміт Кшатрія.

Новий офіс знаходиться в Управлінні місії розвитку дослідницьких систем (ESMD)і підпорядковується його помічнику адміністратора Джиму Фрі.

**Читайте також:** [ ](https://www.ukrinform.ua/rubric-technology/3683381-u-nasa-pokazali-skafandr-dla-persoi-visadki-astronavtiv-na-misac-iz-1972-roku.html)

Відповідно до Закону NASA про авторизацію від 2022 року, офіс програми «ВідМісяця до Марса» зосереджується на розробці апаратного забезпечення,інтеграції місій та функціях управління ризиками для програм, які є критичнимидля дослідницького підходу агентства, що використовує місії програми«Артеміда» на Місяці для відкриття нової ери наукових відкриттів і підготовкидо початку людських місій на Марс.

Зокрема, це включає ракету Space Launch System, космічний корабель Orion,допоміжні наземні системи, системи посадки людей, скафандри, компонент Gateweyтощо, які пов’язані з дослідженням далекого космосу.

Новий офіс NASA також керуватиме плануванням і аналізом довготривалих розробокдля підтримки місій людей на Марс.

Як повідомляв Укрінформ, марсохід NASA Perseverance зняв на камеру частину47-го польоту гелікоптера Ingenuity на Червоній планеті.

Source: [https://www.ukrinform.ua/rubric-technology/3689994-nasa-vidkrivae-novij-ofis-programi-misij-na-mars-ta-misac.html](https://www.ukrinform.ua/rubric-technology/3689994-nasa-vidkrivae-novij-ofis-programi-misij-na-mars-ta-misac.html)