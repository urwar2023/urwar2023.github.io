# Чехія сподівається, що Спеціальний трибунал засудить російське керівництво

Authors: Ukrinform (Person)

Publisher: Укринформ (Organization)

Published Time: 2023-03-31T-15:47:00+03:00

Modified Time: 2023-03-31T23:47:00+03:00

Description: Злочин агресії, вина за яку лежить на вищому російському військово-політичному керівництві, конкретні злочини, скоєні російськими військовими на території України не повинні залишитися безкарними. — Укрінформ.

Images: ["[630_360_15216...](https://static.ukrinform.com/photos/2018_03/thumb_files/630_360_1521674726-5790-petr-pavel-foto-dpa.jpg)"]

Tags: ['Буча', 'Чехія', 'Трибунал', 'Агресія РФ', 'Війна з росією', 'Петр Павел']

Type: Article

<!--METADATA-->

![](../Images/yкринформ/2023-03-31T-15-47-00-03-00/630_360_1521674726-5790-petr-pavel-foto-dpa.jpg) Злочин агресії, вина за яку лежить на вищому російськомувійськово-політичному керівництві, конкретні злочини, скоєні російськимивійськовими на території України не повинні залишитися безкарними.

Про це заявив президент Чехії Петр Павел під час Бучанського саміту «Обличчясправедливості» 31 березня, повідомляє кореспондент Укрінформу.

«Ми всі вражені варварською поведінкою російських солдатів. Не можна знайтибільш чіткого засудження ніж те, яке було висловлено в рішенні Міжнародногокримінального суду. Це злочини з жахливими наслідками. І вони не мусятьзалишитися безкарними», - заявив Павел.

**Читайте також:** **[ ](https://www.ukrinform.ua/rubric-world/3689819-u-polsi-rozpocalasa-zustric-glav-mzs-buharestskoi-devatki.html)**

Президент ЧР зазначив, що злочини потрібно переслідувати як на національномурівні, так і у міжнародній співпраці. Чеський лідер підтримує розслідуванняситуації в Україні Міжнародним кримінальним судом, адже це єдиний постійнийкримінальний суд, і він «найкраще придатний для розслідування таких масовихвоєнних злочинів як ті, що відбулися в Україні».

«Перші результати ми недавно вже побачили – було видано орден на арешт. Мибудемо продовжувати й надалі підтримувати МКС у його боротьбі з безкарністю»,- запевнив Павел.

**Читайте також:** **[ ](https://www.ukrinform.ua/rubric-polytics/3689647-kuleba-privitav-zapusk-moskovskogo-mehanizmu-obse.html) **

Він також підкреслив, що «немає сумнівів, що згідно з міжнародним правом росіявчинила агресію проти України», порушивши Статут ООН, і міжнародна спільнотазасуджує такі порушення. Але, зауважив глава Чехії, окрім відповідальностідержави є індивідуальна кримінальна відповідальність лідерів рф за злочинагресії, на що юрисдикція МКС не поширюється.

«Я сподіваюся, що ця прогалина буде заповнена шляхом створення Спеціальноготрибуналу, щоби належним чином оцінити наявні докази та притягнути винних довідповідальності. Ніхто з тих, хто вчинив злочин проти миру, злочин агресії,не повинен залишатися безкарним», - заявив Павел.

**Читайте також:** **[ ](https://www.ukrinform.ua/rubric-ato/3690106-zelenskij-bude-novij-nurnberg-sodo-rasistiv.html) **

Він назвав картини з Бучі найгіршими, найстрашнішими жахіттями, які ніколибільше не мали статися в Європі. Це війна не лише проти мирної, суверенноїкраїни, але також проти українського народу та проти базових принципів, наяких побудовано людство, наголосив чеський лідер.

Як повідомлялося, Україна розраховує на ухвалення у квітні Генеральноюасамблеєю ООН резолюції щодо відповідальності за воєнні злочини в України тапідтримку спецтрибуналу проти росії.

Source: [https://www.ukrinform.ua/rubric-polytics/3690113-cehia-spodivaetsa-so-specialnij-tribunal-zasudit-rosijske-kerivnictvo.html](https://www.ukrinform.ua/rubric-polytics/3690113-cehia-spodivaetsa-so-specialnij-tribunal-zasudit-rosijske-kerivnictvo.html)