# Байден закликав москву звільнити заарештованого журналіста WSJ

Authors: Ukrinform (Person)

Publisher: Укринформ (Organization)

Published Time: 2023-03-31T17:14:43+03:00

Modified Time: 2023-03-31T17:14:43+03:00

Description: Президент США Джо Байден відреагував на затримання американського журналіста в росії. — Укрінформ.

Images: ["[630_360_16498...](https://static.ukrinform.com/photos/2022_04/thumb_files/630_360_1649828033-438.jpg)"]

Tags: ['Арешт', 'США', 'Журналіст', 'росія']

Type: Article

<!--METADATA-->

![](../Images/yкринформ/2023-03-31T17-14-43-03-00/630_360_1649828033-438.jpg) ПрезидентСША Джо Байден відреагував на затримання американського журналіста в росії.

Про це повідомляє Укрінформ із посиланням на [](https://edition.cnn.com/europe/live-news/russia-ukraine-war-news-03-31-23/h_7d0f28690d937a7e3b83ea76759d047e) .

CNN запитала президента Байдена про те, що він хотів би сказати на адресуросії після затримання репортера видання Wall Street Journal Евана Гершковича.

Байден зазначив, що закликав би москву звільнити журналіста.

"Відпустіть його", - сказав [ ](https://www.ukrinform.ua/tag-bajden) ,залишаючи Білий дім у п'ятницю вранці.

Це перший раз, коли Байден публічно прокоментував це питання після того, якросійська влада затримала та звинуватила Гершковича у шпигунстві.

**Читайте також:** [ ](https://www.ukrinform.ua/rubric-world/3689661-bilij-dim-vvazae-bezpidstavnimi-zvinuvacenna-u-spigunstvi-proti-zurnalista-wsj.html)

Пізніше на запитання іншого репортера, чи висилатимуть США російськихдипломатів, чи журналістів через затримання Гершковича, Байден сказав: "Наразітакого плану немає".

Як повідомлялося: лефортовський суд москви за клопотанням фсб заарештувавжурналіста The Wall Street Journal, громадянина США Евана Гершковича, якогозвинувачують у "шпигунстві".

Вранці 30 березня у фсб росії заявили, що напередодні затримали вЄкатеринбурзі Евана Гершковича. Спецслужба стверджує, що журналіст The WallStreet Journal збирав секретні відомості про одне з підприємств російськогоВПК. У кремлі додали, що Гершковича «взяли на місці злочину».

російські ЗМІ повідомляли, що кореспондент WSJ, працюючи над матеріалом,відвідував Єкатеринбург і Нижній Тагіл (там знаходиться підприємство ВПКУралвагонзавод). Піарник Ярослав Ширшиков із Єкатеринбурга розповідав, щоГершкович приїжджав у місто, щоб написати матеріал про ставлення місцевихжителів до пвк вагнера та війни проти України. Ширшиков супроводжувавжурналіста в Єкатеринбурзі та знайомив із деякими персонами, що було потрібнодля підготовки тексту.

**Читайте також:** [ ](https://www.ukrinform.ua/rubric-world/3689669-u-evrosouzi-zasudili-arest-zurnalista-wsj-u-rosii.html)

Еван Гершкович близько шести років живе в росії та працює в московському бюроамериканської газети The Wall Street Journal. Журналіста акредитовано при мзсрф. Раніше Гершкович працював у Agence France-Presse, The Moscow Times та TheNew York Times. Останню статтю за авторством Гершковича The Wall StreetJournal опублікувала 28 березня.

_Фото: The New York Times_

Source: [https://www.ukrinform.ua/rubric-world/3689995-bajden-zaklikav-moskvu-zvilniti-zaarestovanogo-zurnalista-wsj.html](https://www.ukrinform.ua/rubric-world/3689995-bajden-zaklikav-moskvu-zvilniti-zaarestovanogo-zurnalista-wsj.html)