# У Києві судитимуть прокремлівського блогера, який переховувався в монастирі УПЦ МП

Authors: Ukrinform (Person)

Publisher: Укринформ (Organization)

Published Time: 2023-03-31T16:19:43+03:00

Modified Time: 2023-03-31T16:19:43+03:00

Description: Перед судом постане обвинувачений у державній зраді прокремлівський блогер, який переховувався від правосуддя в монастирі Української православної церкви московського патріархату в Києві. — Укрінформ.

Images: ["[630_360_16802...](https://static.ukrinform.com/photos/2023_03/thumb_files/630_360_1680268607-275.jpg)"]

Tags: ['Блогер', 'Суд', 'УПЦ МП', 'Київ']

Type: Article

<!--METADATA-->

![](../Images/yкринформ/2023-03-31T16-19-43-03-00/630_360_1680268607-275.jpg) Передсудом постане обвинувачений у державній зраді прокремлівський блогер, якийпереховувався від правосуддя в монастирі Української православної церквимосковського патріархату в Києві.

Як передає Укрінформ, про це Київська міська прокуратура повідомила в [](https://t.me/kyiv_pro_office/1837) .

До суду скерований обвинувальний акт проти фігуранта за фактом веденняінформаційно-підривної діяльності проти України (ч. 1 ст. 111 Кримінальногокодексу України).

За даними слідства, ще до початку повномасштабного вторгнення російськоїфедерації обвинувачений почав активно допомагати країні-агресору у проведенніпідривної діяльності проти України.

На виконання завдань «кураторів» з рф чоловік готував і надсилав дляпублікації статті, у яких висловлював проросійські погляди. Вказані публікаціїрозміщувалися на російських сайтах, активно «розганялися» пропагандистами вінтернеті й соціальних мережах та були доступними необмеженій кількостікористувачів.

**Читайте також:** [ ](https://www.ukrinform.ua/rubric-kyiv/3689381-na-vizdi-do-kieva-zatrimali-svasennika-z-rosijskimi-dokumentami-jogo-peredali-policii.html)

У згаданих статтях обвинувачений заперечував існування України як держави йукраїнського народу як повноцінного самостійного етносу, популяризував ігероїзував росію та її президента, наголошував на «високій місії» росії усвіті та її «жертовності».

Водночас зловмисник негативно й упереджено висловлювався стосовно державнихдіячів України, українських мови та культури.

Експертиза показала, що вказані виступи містили інформацію, спрямовану нарозпалювання національної, міжетнічної, соціальної ворожнечі та ненависті,внесення розбрату між армією і народом, негативно впливали на громадськудумку, сприяли поширенню російської пропаганди в Україні та несли загрозунаціональній безпеці в інформаційній сфері, що є складовою підривноїдіяльності.

У серпні 2022 року фігурант отримав підозру в державній зраді, після чогопочав переховуватися від правосуддя й був оголошений у розшук. Станом на цейчас чоловік перебуває під вартою.

Обвинуваченому загрожує від 12 до 15 років позбавлення волі.

**Читайте також:** [ ](https://www.ukrinform.ua/rubric-society/3689846-kapitanu-rosijskogo-sudna-ogolosili-pidozru-perevoziv-kradene-ukrainske-zerno.html)

Як повідомляв Укрінформ, минулого тижня Служба безпеки України [](https://www.ukrinform.ua/rubric-kyiv/3673466-sbu-zatrimala-u-kievi-rosijskogo-blogera-hovavsa-u-monastiri-moskovskogo-patriarhatu.html) в Києвіпрокремлівського блогера, який переховувався на території Свято-Благовіщенського чоловічого монастиря УПЦ МП.

_Фото: Телеграм Київської міської прокуратури_

Source: [https://www.ukrinform.ua/rubric-kyiv/3689969-u-kievi-suditimut-prokremlivskogo-blogera-akij-perehovuvavsa-v-monastiri-upc-mp.html](https://www.ukrinform.ua/rubric-kyiv/3689969-u-kievi-suditimut-prokremlivskogo-blogera-akij-perehovuvavsa-v-monastiri-upc-mp.html)