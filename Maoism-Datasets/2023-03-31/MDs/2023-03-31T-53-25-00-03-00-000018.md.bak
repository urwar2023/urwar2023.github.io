# росіяни накрили з артилерії Авдіївку, загинула дитина і її бабуся

Authors: Ukrinform (Person)

Publisher: Укринформ (Organization)

Published Time: 2023-03-31T-53:25:00+03:00

Modified Time: 2023-03-31T21:25:00+03:00

Description: Унаслідок обстрілу російськими загарбниками Авдіївки Донецької області загинуло двоє осіб, серед яких дитина 2022 року народження, ще двоє людей – поранені. — Укрінформ.

Images: ["[630_360_15389...](https://static.ukrinform.com/photos/2018_10/thumb_files/630_360_1538997483-946.jpg)"]

Tags: ['Обстріл', 'Авдіївка', 'Війна з росією']

Type: Article

<!--METADATA-->

![](../Images/yкринформ/2023-03-31T-53-25-00-03-00/630_360_1538997483-946.jpg) Унаслідокобстрілу російськими загарбниками Авдіївки Донецької області загинуло двоєосіб, серед яких дитина 2022 року народження, ще двоє людей – поранені.

Про це повідомив керівник Офісу Президента Андрій Єрмак у [](https://t.me/ermaka2022/2345) , передає Укрінформ.

«росіяни обстріляли [ ](https://www.ukrinform.ua/tag-avdiivka) з артилерії -загинуло двоє осіб, з них одна дитина 2022 року народження. Ще двоє людей –поранені», - зазначив він.

**Читайте також:** [ ](https://www.ukrinform.ua/rubric-ato/3690029-unaslidok-raketnogo-udaru-po-zaporizzu-poskodzeni-55-budinkiv.html)

За словами Єрмака, був пошкоджений приватний будинок.

Керівник Донецької обласної військової адміністрації Павло Кириленко розповівдеталі. Загинув п'ятимісячний хлопчик та його бабуся, а мати та батько дитинипоранені. Вчора поліцейські вкотре вмовляли маму малечі виїхати з міста.

Він оприлюднив відео, на якому поліцейські умовляють жінку виїхати з немовлямз обстрілюваного ворогом міста, а вона геть відмовляється.

«Жахлива трагедія у Авдіївці: під вогнем російської армії загинув 5-місячнийхлопчик та його бабуся. Мати й батько дитини поранені. Важко усвідомлювати, щонавіть в умовах цієї страшної війни, яку ведуть проти нас росіяни, цієїтрагедії можна було уникнути: буквально вчора поліцейські вкотре вмовляли мамумалечі подумати про сина й виїхати», - написав очільник області у [](https://t.me/pavlokyrylenko_donoda/7302) .

Він зазначив, що, на жаль, навіть жорстка розмова не призвела до бажаногорезультату - жінка вже вкотре навідріз відмовилася виїхати у безпечніше місце,«а сьогодні сталося непоправне».

«На жаль, деяким людям евакуація й досі видається незрозумілим і зайвимкроком. Але це єдине, що зараз здатне зберегти життя», - підкреслив Кириленко.

Він вкотре звернувся до цивільних, які всупереч здоровому глузду залишаються уприфронтовій зоні: «Евакуюйтеся! Надаємо для цього усе необхідне.Правоохоронці ризикують власним життям, щоб врятувати ваше - не нехтуйте цим.Збережіть себе та своїх дітей».

Як повідомляв Укрінформ, за даними [ ](https://dn.npu.gov.ua/news/do-14-raket-na-dobu-shchodnia-khtos-hyne-politseiski-pid-vohnem-evakuiuiut-meshkantsiv-avdiivky) , в обстрілюваній ворогом Авдіївці на Донеччині станом на 28 березнязалишалися п’ять дітей. З кожним днем виїзд із міста стає все складнішим.Поліцейські намагаються якнайшвидше переконати батьків вивезти малечу.

Source: [https://www.ukrinform.ua/rubric-ato/3690088-rosiani-nakrili-z-artilerii-avdiivku-zaginula-ditina.html](https://www.ukrinform.ua/rubric-ato/3690088-rosiani-nakrili-z-artilerii-avdiivku-zaginula-ditina.html)