<h1>На Прикарпатті стару будівлю перетворили на прихисток для переселенців</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-03-31T14:54:09+03:00</p>
<p>Modified Time: 2023-03-31T14:54:09+03:00</p>
<p>Description: У селі Вербовець на Прикарпатті будівлю колишнього навчального корпусу Старокосівського ліцею перетворили на прихисток для 40 переселенців. — Укрінформ.</p>
<p>Images: ["<a href="https://static.ukrinform.com/photos/2023_03/thumb_files/630_360_1680263535-310.jpg">630_360_16802...</a>", "<a href="https://static.ukrinform.com/photos/2023_03/1680263535-876.jpg">1680263535-87...</a>", "<a href="https://static.ukrinform.com/photos/2023_03/1680263534-526.jpg">1680263534-52...</a>", "<a href="https://static.ukrinform.com/photos/2023_03/1680263534-766.jpg">1680263534-76...</a>"]</p>
<p>Tags: ['Переселенці', 'Прикарпаття']</p>
<p>Type: Article</p>
<!--METADATA-->

<p><img alt="" src="../Images/2023-03-31T14-54-09-03-00/630_360_1680263535-310.jpg" /> У селіВербовець на Прикарпатті будівлю колишнього навчального корпусуСтарокосівського ліцею перетворили на прихисток для 40 переселенців.</p>
<p>Про це у <a href="https://www.facebook.com/groups/413466378850682/posts/2149898911874078"></a>повідомив Косівський міський голова Юрій Плосконос, передає Укрінформ.</p>
<p>«Вчора проведено останні роботи - заміна дверей аварійних виходів і на цьомуроботи завершені. Громада замість чотирьох стін і даху отримала приміщення, вякому можуть проживати близько 40 людей з непоганим рівнем комфорту», -зазначив Плосконос.</p>
<p><img alt="" src="../Images/2023-03-31T14-54-09-03-00/1680263535-876.jpg" /></p>
<p>За його інформацією, у старій будівлі колгоспної контори останнім часомнавчалось близько 200 дітей. Втім, їх перевели в інше приміщення черезвідсутність у корпусі будь-яких комунікацій та внутрішніх туалетів. У громадизалишилась добротна будівля площею понад 400 кв. м із дахом та панельнимиперекриттями між поверхами. Під час останніх ремонтних робіт провелицентральну каналізацію та водопостачання. Зробили косметичний ремонт, утеплилигорище, замінили систему опалення та двері. Також провели заміну автоматикигазового котла, електричну проводку на обох поверхах і багато іншого.</p>
<p><img alt="" src="../Images/2023-03-31T14-54-09-03-00/1680263534-526.jpg" /></p>
<p>«В одному з колишніх класів зроблено сучасний санвузол з двома душовими,вентиляційною системою, в іншому - кухня, обладнана сучасним кухоннимпрофесійним обладнанням… колишній актовий зал залишено як простір дляспільного перебування, відпочинку, проведення заходів», - додав Плосконос.</p>
<p>Він зазначив, що з місцевого бюджету на ці роботи скерували близько 1 млн грн,з обласного – 1,6 млн грн. Також залучили кошти п’яти різних міжнароднихблагодійних організацій.</p>
<p>«Всього на проведення робіт, закупівлю матеріалів та обладнання витраченопонад 4 млн грн», - сказав мер Косова.</p>
<p><img alt="" src="../Images/2023-03-31T14-54-09-03-00/1680263534-766.jpg" /></p>
<p>На його переконання, після війни, коли люди повернуться додому, Косівськагромада зможе використовувати це приміщення для своїх потреб. Адже тепер це –актив для місцевих, а не валіза без ручки, додав він.</p>
<p><strong>Читайте також:</strong> <a href="https://www.ukrinform.ua/rubric-vidbudova/3688477-britania-i-polsa-pobuduut-v-ukraini-dva-mistecka-dla-pereselenciv.html"> </a></p>
<p>Як повідомлялося, від початку повномасштабної війни в Івано-Франківськійобласті прийняли понад 150 тисяч переселенців. Для них вдалося створити 88прихистків.</p>
<p><em>Фото: Фейсбук Юрія Плосконоса</em></p>
<p>Source: <a href="https://www.ukrinform.ua/rubric-regions/3689911-na-prikarpatti-staru-budivlu-peretvorili-na-prihistok-dla-pereselenciv.html">https://www.ukrinform.ua/rubric-regions/3689911-na-prikarpatti-staru-budivlu-peretvorili-na-prihistok-dla-pereselenciv.html</a></p>