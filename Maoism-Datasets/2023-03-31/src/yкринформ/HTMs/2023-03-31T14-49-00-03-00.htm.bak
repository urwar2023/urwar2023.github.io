<h1>Світ змінився, побачивши Бучу після російської окупації — Зеленський</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-03-31T14:49:00+03:00</p>
<p>Modified Time: 2023-03-31T14:49:00+03:00</p>
<p>Description: Президент Володимир Зеленський заявив, що у Бучі після її деокупації світ побачив російське зло і прокинувся. — Укрінформ.</p>
<p>Images: ["<a href="https://static.ukrinform.com/photos/2023_03/thumb_files/630_360_1680262509-6444.jpeg">630_360_16802...</a>"]</p>
<p>Tags: ['Буча', "Пам'ять", 'Зеленський']</p>
<p>Type: Article</p>
<!--METADATA-->

<p><img alt="" src="../Images/2023-03-31T14-49-00-03-00/630_360_1680262509-6444.jpeg" />Президент Володимир Зеленський заявив, що у Бучі після її деокупації світпобачив російське зло і прокинувся.</p>
<p>Про це він сказав у Бучі на урочистостях з нагоди річниці визволення міста відросійських загарбників, повідомляє кореспондент Укрінформу.</p>
<p>“Минув рік від того дня, коли відбулося вигнання російських окупантів ізнашого міста Буча. Міста, про яке тоді світ ще не знав. Міста, про яке відтодісвіт уже не забуде. Ми не дамо забути. Людська порядність не дасть забути”, -наголосив глава держави.</p>
<p>Він зазначив, що на вулицях Бучі світ побачив російське зло без маскування,побачив те, що кремль "прагнув принести на інші вулиці України, інші вулиціЄвропи і світу, які могли би згубити російські окупанти,.. якби не українці”.</p>
<p>Президент підкреслив, що український народ зупинив "найбільшу антилюдську силунашого часу, силу, яка зневажає і хоче знищити все те, що дає значеннялюдині".</p>
<p>"Чому росія вбиває? Для чого росія знущається, катує, тероризує? Вона прагнезнищити гідність людей, щоб людина значила нуль, щоб звичайна людина натериторії, яку кремль контролює, була тільки пилом під ногами тих, хто утримуєвладу”, - заявив він.</p>
<p>За словами Зеленського, так є у росії сьогодні. "І так ніколи не буде вУкраїні, ніколи в усій Європі, на землі кожного з народів, які захищаютьсвободу, як ми це робимо сьогодні, захищаючи свободу разом з нами”, -переконаний він.</p>
<p>Президент підкреслив: “Буча стала тим містом, побачивши яке після російськоїокупації світ дійсно змінився, світ реально прокинувся".</p>
<p>Він наголосив, що понад 400 днів український народ відбиває геноциднуповномасштабну агресію росію, і в цьому нам допомагають друзі - народи, які"так само, як і ми, вірять у те, що життя, життя людини, є найвищою цінністю”.</p>
<p><a href="https://www.ukrinform.ua/tag-zelenskij"> </a> подякував усім народам, якіпідтримують Україну, лідерам країн, присутнім на урочистостях у Бучі, й кожнійдержаві, яка представлена на сьогоднішніх заходах.</p>
<p>“На нашій українській землі відбувається битва за основу вільного світу. Миточно переможемо в цій битві. російське зло впаде саме тут, в Україні, ібільше не зможе піднятися. Людяність переможе. Але людство має пам’ятати кожнеукраїнське місто, чий героїзм і стійкість дають майбутнє усім, хто цінуєжиття”, - наголосив Президент.</p>
<p>В урочистостях у Бучі беруть участь Президент Республіки Молдови Мая Санду,Прем’єр-міністр Республіки Словенія Роберт Голоб, Прем’єр-міністр РеспублікиХорватія Андрей Пленкович, Прем’єр-міністр Словацької Республіки Едуард Хегер.</p>
<p><strong>Читайте також:</strong> <a href="https://www.ukrinform.ua/rubric-ato/3689894-zelenskij-vruciv-buci-vidznaku-mistogeroj.html"> </a></p>
<p>Як повідомлялося, місто Бучу поблизу Києва звільнили від російськихокупаційних сил 31 березня 2022 року.</p>
<p><em>Фото: ОП</em></p>
<p>Source: <a href="https://www.ukrinform.ua/rubric-polytics/3689907-svit-zminivsa-pobacivsi-bucu-pisla-rosijskoi-okupacii-zelenskij.html">https://www.ukrinform.ua/rubric-polytics/3689907-svit-zminivsa-pobacivsi-bucu-pisla-rosijskoi-okupacii-zelenskij.html</a></p>