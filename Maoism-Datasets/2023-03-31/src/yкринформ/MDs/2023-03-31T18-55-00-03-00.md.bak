# Литва вимагає зупинити білоруську АЕС

Authors: Ukrinform (Person)

Publisher: Укринформ (Organization)

Published Time: 2023-03-31T18:55:00+03:00

Modified Time: 2023-03-31T18:55:00+03:00

Description: Міністерство закордонних справ Литви направило ноту протесту мінську з вимогою негайно зупинити атомну електростанцію, що знаходиться за 50 кілометрів від Вільнюса, до розв'язання всіх питань ядерної безпеки, виявлених міжнародними місіями. — Укрінформ.

Images: ["[630_360_16802...](https://static.ukrinform.com/photos/2023_03/thumb_files/630_360_1680278212-420.jpg)"]

Tags: ['АЕС', 'білорусь', 'Литва']

Type: Article

<!--METADATA-->

![](../Images/2023-03-31T18-55-00-03-00/630_360_1680278212-420.jpg)Міністерство закордонних справ Литви направило ноту протесту мінську з вимогоюнегайно зупинити атомну електростанцію, що знаходиться за 50 кілометрів відВільнюса, до розв'язання всіх питань ядерної безпеки, виявлених міжнароднимимісіями.

Про це повідомляє Укрінформ із посиланням на литовського [](http://www.lrt.lt/ru/novosti/17/1952469/mid-litvy-zaiavil-minsku-protest-s-trebovaniem-ostanovit-belorusskuiu-aes) .

«Підготовка [ ](https://www.ukrinform.ua/tag-bilorus) до запуску другогоенергоблоку атомної електростанції, що має дефекти, приховування відгромадськості інцидентів і дефектів, погрози президента росії розміститиядерну зброю в білорусі говорять про безвідповідальну поведінку диктаторськихрежимів щодо ядерної енергії і становлять ядерну загрозу для всього регіону»,- сказав глава МЗС Габріелюс Ландсбергіс.

Проєкт БілАЕС все ще має багато невирішених питань безпеки, таких як вплив надовкілля та населення Литви, культура безпеки та виконання міжнароднихрекомендацій, зазначає МЗС.

За даними литовської розвідки, білорусь та «росатом» минулого року приховалиінциденти та дефекти в реакторних системах на першому та другому енергоблоках.У квітні минулого року перший енергоблок БілАЕС було зупинено для плановогоремонту, але про дефекти, виявлені під час ремонту, не повідомлялося.

МЗС бачить ризик, що технічні дефекти на станції будуть і після введення вексплуатацію другого енергоблоку.

**Читайте також:** [ ](https://www.ukrinform.ua/rubric-world/3689828-lukasenko-zaaviv-so-rozmisenna-adernoi-zbroi-v-bilorusi-e-jogo-iniciativou.html)

Перший реактор БілАЕС був збудований у 2020 році. Литва, яка є одним ізголовних критиків станції, та міжнародні експерти стверджують, що будівництвовелося з грубими порушеннями технологічних та екологічних стандартів.

_Фото: Vida Press_

Source: [https://www.ukrinform.ua/rubric-world/3690041-litva-vimagae-zupiniti-bilorusku-aes.html](https://www.ukrinform.ua/rubric-world/3690041-litva-vimagae-zupiniti-bilorusku-aes.html)