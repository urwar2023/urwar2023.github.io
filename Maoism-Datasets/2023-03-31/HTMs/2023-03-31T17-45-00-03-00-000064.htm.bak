<html>
<head><style>img{height: auto; width: auto\9; width:100%;}</style></head>
<body>
<h1>Зеленський взяв участь у піднятті прапора в Бучі і вручив державні нагороди</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-03-31T17:45:00+03:00</p>
<p>Modified Time: 2023-03-31T17:45:00+03:00</p>
<p>Description: Президент Володимир Зеленський у річницю звільнення Бучі від російських загарбників узяв участь у піднятті Державного прапора України на відновленому флагштоку Меморіалу пам’яті захисників Бучанської міської територіальної громади і вручив державні нагороди. — Укрінформ.</p>
<p>Images: ["<a href="https://static.ukrinform.com/photos/2023_03/thumb_files/630_360_1680273997-463.jpeg">630_360_16802...</a>", "<a href="https://static.ukrinform.com/photos/2023_03/1680273937-656.jpeg">1680273937-65...</a>", "<a href="https://static.ukrinform.com/photos/2023_03/1680273937-932.jpeg">1680273937-93...</a>", "<a href="https://static.ukrinform.com/photos/2023_03/1680273936-397.jpeg">1680273936-39...</a>", "<a href="https://static.ukrinform.com/photos/2023_03/1680273937-984.jpeg">1680273937-98...</a>"]</p>
<p>Tags: ['Буча', 'Нагорода', 'Зеленський', 'Війна з росією']</p>
<p>Type: Article</p>
<!--METADATA-->

<p><img alt="" src="../Images/yкринформ/2023-03-31T17-45-00-03-00/630_360_1680273997-463.jpeg" /> ПрезидентВолодимир Зеленський у річницю звільнення Бучі від російських загарбників узявучасть у піднятті Державного прапора України на відновленому флагштокуМеморіалу пам’яті захисників Бучанської міської територіальної громади івручив державні нагороди.</p>
<p>Як передає Укрінформ, про це повідомляє <a href="https://www.president.gov.ua/news/prezident-ukrayini-vzyav-uchast-u-pidnyatti-derzhavnogo-prap-81981?fbclid=IwAR17lFGHLDTLjxoIeQq-hTlEa8dExXFsgOAPi4zNV1-1Niws44ArKUdlBzQ"></a></p>
<p>В ОП розповіли, що флагшток розташований на площі на перехресті дороги з Бучідо смт Ворзель. На цьому місці третього березня 2022 року відбувся великий бій- підрозділи Збройних Сил України та добровольці зупинили колону російськоїбронетехніки, яка рухалася з боку Бородянки та Ворзеля. Маючи легке озброєння,добровольці майже добу тримали кругову оборону проти сил росіян, що кількіснопереважали.</p>
<p><img alt="" src="../Images/yкринформ/2023-03-31T17-45-00-03-00/1680273937-656.jpeg" /></p>
<p>Раніше на цій площі розташовувався найбільший у регіоні прапор України, якийзагарбники знищили під час окупації. Тепер цей прапор відновили й урочистопідняли в присутності Президента та високих гостей.</p>
<p><img alt="" src="../Images/yкринформ/2023-03-31T17-45-00-03-00/1680273937-932.jpeg" /></p>
<p>У заході взяли участь Президент Молдови Мая Санду, Прем’єр-міністр СловаччиниЕдуард Хегер, Прем’єр-міністр Словенії Роберт Голоб, Прем’єр-міністр ХорватіїАндрей Пленкович, голова Верховної Ради Руслан Стефанчук, Прем’єр-міністрДенис Шмигаль.</p>
<p><strong>Читайте також:</strong> <a href="https://www.ukrinform.ua/rubric-ato/3690003-zelenskij-ta-inozemni-lideri-vidvidali-u-buci-vulicu-vokzalnu-de-bula-znisena-kolona-tehniki-rf.html"> </a></p>
<p>Глава держави вручив почесну відзнаку «Місто – герой України» міському головіБучі Анатолію Федоруку.</p>
<p>Президент також вручив військовослужбовцям державні нагороди.</p>
<p><img alt="" src="../Images/yкринформ/2023-03-31T17-45-00-03-00/1680273936-397.jpeg" /></p>
<p>Зокрема, орден «Золота Зірка» передано Герою України підполковнику СергіюЯндульському, який виконує бойові завдання з відсічі збройній агресії РФ зберезня 2022 року. Підполковник неодноразово діяв під щільними обстріламипротивника. Групи під його керівництвом знищували велику кількість військовоїтехніки й живої сили ворога.</p>
<p><img alt="" src="../Images/yкринформ/2023-03-31T17-45-00-03-00/1680273937-984.jpeg" /></p>
<p><a href="https://www.ukrinform.ua/tag-prezident"> </a> вручив орден «Золота Зірка»дружині командира танка, старшого сержанта Сергія Васіча, якого було удостоєнозвання Героя України посмертно. Під час оборони Київщини в районі смт Макарів8 березня 2022 року його бойова машина разом із двома іншими танками вступилав бій з переважаючими силами загарбників. Загалом три українські танки знищилишість одиниць ворожої техніки та значну кількість особового складу. Протемашина Сергія Васіча була уражена протитанковою керованою ракетою окупанта.Разом із командиром загинули два члени його екіпажу.</p>
<p><strong>Читайте також:</strong> <a href="https://www.ukrinform.ua/rubric-polytics/3689975-skoeni-v-buci-zlocini-pokazali-spravzne-oblicca-rosijskoi-agresii-premer-horvatii.html"> </a></p>
<p>З рук Президента «Золоту Зірку» отримали рідні танкіста, солдата КостянтинаМрочка, який також загинув у бою в районі смт Макарів 8 березня та бувудостоєний звання Героя України посмертно. Свого часу Костянтин Мрочко бравучасть у боях за Мар’їнку, Маріуполь, Дебальцеве та Іловайськ, воював у складіекіпажу під командуванням молодшого сержанта Миколи Тишика. Після початкувторгнення російської федерації в Україну він повернувся з-за кордону йдобровільно вступив до 14-ї окремої механізованої бригади імені князя РоманаВеликого.</p>
<p>Крім того, Президент вручив військовослужбовцям ордени Богдана ХмельницькогоІІІ ступеня, «За мужність» ІІІ ступеня, ордени Данила Галицького та медалі «Завійськову службу Україні», «Захиснику Вітчизни», «За бездоганну службу» ІІІступеня.</p>
<p>Серед нагороджених – військові ЗСУ, Головного управління розвідки Міністерстваоборони, Національної гвардії, Національної поліції, Державної служби Україниз надзвичайних ситуацій та Служби безпеки.</p>
<p>Як повідомлялося, у п’ятницю в Бучі відбулися заходи з нагоди річницівизволення міста від російських загарбників.</p>
<p><em>Фото: ОП</em></p>
<p>Source: <a href="https://www.ukrinform.ua/rubric-regions/3690014-zelenskij-uzav-ucast-u-pidnatti-prapora-v-buci-i-vruciv-derzavni-nagorodi.html">https://www.ukrinform.ua/rubric-regions/3690014-zelenskij-uzav-ucast-u-pidnatti-prapora-v-buci-i-vruciv-derzavni-nagorodi.html</a></p>
</body>
</html>