<html>
<head><style>img{height: auto; width: auto\9; width:100%;}</style></head>
<body>
<h1>Головне слово сьогодні — справедливість, для нашої держави та наших людей, які зазнали втрат через російську агресію — Президент України</h1>
<p>Author: ['АРМІЯINFORM']</p>
<p>Time: 2023-03-31T98:00:00-04:00</p>
<p>Description: Українці! Українки!    Головне слово сьогодні — справедливість. Справедливість — для... Война с Украиной 2022, Война с Украиной последние новости сегодня, Новости война с Украиной 2022 последние на сегодня, Будет ли война между Украиной и Россией и когда, Война с Украиной в 2022 году будет или нет,  Будет ли война с Украиной в ближайшее время что говорят,  Война с Украиной новости,  Новости Украины сегодня,  Украинские новости в украинских СМИ на русском</p>
<p>Images: ['<a href="https://armyinform.com.ua/wp-content/uploads/2023/03/8277b29670d5582f39c20bc87acaee8c_1680291688_extra_large.jpeg">8277b29670d5582f39c20bc87acaee8c_1680291688_extra_large.jpeg</a>']</p>
<p>Tags: ['STOPRUSSIA', 'АГРЕСІЯ РФ', 'ВОЛОДИМИР ЗЕЛЕНСЬКИЙ', 'ВТОРГНЕННЯ РФ']</p>
<p>Category: News</p>
<!--METADATA-->

<p><img alt="" src="../Images/AРМІЯINFORM/2023-03-31T98-00-00-04-00/8277b29670d5582f39c20bc87acaee8c_1680291688_extra_large.jpeg" /></p>
<p><strong><em>Українці! Українки!</em></strong></p>
<p>Головне слово сьогодні — справедливість. Справедливість — для нашої держави,для всіх наших людей, які втратили рідних, близьких, втратили здоров’я, дім,нормальне життя через російську агресію, через терор окупанта.</p>
<p>Відбулись наші спеціальні заходи — в Бучі, в річницю звільнення міста, і вКиєві. Саміт і переговори, друга конференція United for Justice — «Об’єднанізаради справедливості»…</p>
<p>Усе це — щоб прискорити, зробити енергійніше глобальну роботу заради трибуналущодо агресії росії, заради нових ордерів від Міжнародного кримінального судуна арешт російських воєнних злочинців, заради законних і справедливих вироків,які мають отримати всі російські вбивці і кати.</p>
<p>І вони отримають. Стовідсотково. Ми це забезпечимо. Знайдемо формати, знайдемоінструменти.</p>
<p>Я дякую всім, хто нам у цьому допомагає. Кожній державі, кожному лідеру,кожній міжнародній організації.</p>
<p>Сьогодні у нашому першому Бучанському саміті взяли участь представники майжеп’ятдесяти країн. І це лише початок.</p>
<p>Дякую лідерам Словенії, Словаччини, Хорватії і Молдови, які сьогодні відвідалиУкраїну, які особисто підтримали Бучу — вшанували пам’ять усіх, хто загинув умісті у час російської окупації.  І звичайно — я дякую нашим воїнам. Усім, хто бʼється за Україну зараз. Усім,хто бився за Україну з 14-го року. Усім, чиє життя буквально дає життяУкраїні.</p>
<p>Українці вистоять у цій війні. Ми звільнимо нашу землю і всіх наших людей відросійської неволі. І буде день, коли світ почує, що справедливість для Українивідновлено.</p>
<p>Буде новий Нюрнберг — щодо рашистів.</p>
<p><strong><em>Слава всім українським героям!</em></strong></p>
<p><strong><em>Слава нашому міцному народу!</em></strong></p>
<p><strong><em>Слава Україні!</em></strong></p>
<p>Source: <a href="https://armyinform.com.ua/2023/03/31/golovne-slovo-sogodni-spravedlyvist-dlya-nashoyi-derzhavy-ta-nashyh-lyudej-yaki-zaznaly-vtrat-cherez-rosijsku-agresiyu-prezydent-ukrayiny/">https://armyinform.com.ua/2023/03/31/golovne-slovo-sogodni-spravedlyvist-dlya-nashoyi-derzhavy-ta-nashyh-lyudej-yaki-zaznaly-vtrat-cherez-rosijsku-agresiyu-prezydent-ukrayiny/</a></p>
</body>
</html>