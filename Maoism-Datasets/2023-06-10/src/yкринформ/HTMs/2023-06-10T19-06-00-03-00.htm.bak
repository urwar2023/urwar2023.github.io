<h1>На Херсонщину прибула місія Міжнародного кримінального суду</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-06-10T19:06:00+03:00</p>
<p>Modified Time: 2023-06-10T19:06:00+03:00</p>
<p>Description: Генеральний прокурор Андрій Костін у Херсоні провів нараду з представниками силових відомств щодо розслідування підриву Каховської ГЕС. — Укрінформ.</p>
<p>Images: ['<a href="https://static.ukrinform.com/photos/2023_06/thumb_files/630_360_1686413277-854.jpg">630_360_16864...</a>']</p>
<p>Tags: ['Генпрокурор', 'Херсонщина', 'Каховська ГЕС', 'МКС', 'Андрій Костін']</p>
<p>Type: Article</p>
<!--METADATA-->

<p><img alt="" src="../Images/2023-06-10T19-06-00-03-00/630_360_1686413277-854.jpg" />Генеральний прокурор Андрій Костін у Херсоні провів нараду з представникамисилових відомств щодо розслідування підриву Каховської ГЕС.</p>
<p>Про це він повідомив у  <a href="https://www.facebook.com/AndriyKostinUa/posts/pfbid0w9W8vUTyEHwZHFm29nTRToRZCti3NDqZ3dy1Tht7ANKX4QZpFqVC9SkcEGK8cyHql"> Фейсбуці</a>, передає Укрінформ.</p>
<p>“  Провів нараду з керівництвом профільних підрозділів Офісу Генпрокурора,обласних прокуратур, керівництвом центрального апарату та регіональнихуправлінь Служби безпеки України. Визначили пріоритети: розслідування воєнногозлочину — атака на об’єкт, захищений Женевськими конвенціями, — та екоциду”, -заявив Генпрокурор.</p>
<p>За його словами, на Херсонщину приїхала також місія Міжнародного кримінальногосуду.</p>
<p><img alt="" src="../Images/2023-06-10T19-06-00-03-00/1686413277-423.jpg" /></p>
<p>“  Колеги прибули на <a href="https://www.ukrinform.ua/tag-hersonsina"> Херсонщину </a>для підготовки до проведення слідчих дій щодо підриву Каховської ГЕС. Вонипобачать все на власні очі та зроблять свої власні висновки. Світ має знативсю правду про жахливі злочини, які Росія чинить в Україні”, - наголосивКостін.</p>
<p><img alt="" src="../Images/2023-06-10T19-06-00-03-00/1686413278-176.jpg" /></p>
<p>Він додав, що масштаби цього злочину РФ катастрофічні. Лише на підконтрольномуУкраїні правому березі Дніпра у зоні затоплення опинилися 58 тисяч мирнихмешканців. Ще гірша ситуація на тимчасово окупованому лівому березі.</p>
<p><strong>Читайте також:</strong> <a href="https://www.ukrinform.ua/rubric-polytics/3721090-pidriv-kahovskoi-ges-rada-uhvalila-postanovu-pro-zvernenna-do-oon.html"> Підрив Каховської <strong>ГЕС</strong> : Рада ухвалила постанову прозвернення до ООН </a><img alt="" src="../Images/2023-06-10T19-06-00-03-00/1686413278-750.jpg" /><img alt="" src="../Images/2023-06-10T19-06-00-03-00/1686413277-499.jpg" /></p>
<p>Генпрокурор також згадав сьогоднішній обстріл місця евакуації у Херсоні,внаслідок якого поранено двох волонтерів.</p>
<p><strong>Читайте також:</strong> <a href="https://www.ukrinform.ua/rubric-regions/3721069-u-ricci-ingulec-na-hersonsini-viavili-perevisenna-dopustimogo-rivna-skidlivih-recovin.html"> У річці Інгулець на <strong>Херсонщ</strong> ині виявили перевищеннядопустимого рівня шкідливих речовин </a></p>
<p>"Терор проти мирних людей — стратегія агресора. Жодних сумнівів, хтовідповідальний за катастрофу на Каховській ГЕС  — це Росія. Відкриті доспівпраці з міжнародними партнерами для максимально прозорого розслідування тасудового розгляду", - наголосив він.</p>
<p>Як повідомлялося, в ніч проти 6 червня  <a href="https://www.ukrinform.ua/rubric-other_news/3720776-pidriv-rosianami-kahovskoi-ges-usi-novini.html"> російська армія підірвала греблюКаховської ГЕС </a> . На Херсонщині розпочали евакуаціюнаселення з небезпечних місць.</p>
<p>За фактом підриву окупантами Каховської ГЕС правоохоронці розпочаторозслідування за статтею "екоцид".</p>
<p>В Укргідроенерго заявили, що Каховська ГЕС повністю зруйнована і відновленнюне підлягає.</p>
<p>_ Фото: Фейсбук/Андрій Костін  _</p>
<p>Source: <a href="https://www.ukrinform.ua/rubric-regions/3721105-na-hersonsinu-pribula-misia-miznarodnogo-kriminalnogo-sudu.html">https://www.ukrinform.ua/rubric-regions/3721105-na-hersonsinu-pribula-misia-miznarodnogo-kriminalnogo-sudu.html</a></p>