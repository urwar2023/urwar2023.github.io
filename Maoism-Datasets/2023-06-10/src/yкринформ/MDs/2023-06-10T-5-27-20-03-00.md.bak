# Парламент ухвалив за основу законопроєкт про уточнення процедури відбору суддів КСУ

Authors: Ukrinform (Person)

Publisher: Укринформ (Organization)

Published Time: 2023-06-10T-5:27:20+03:00

Modified Time: 2023-06-10T20:27:20+03:00

Description: Верховна Рада ухвалила за основу законопроєкт "Про внесення змін до деяких законодавчих актів України щодо уточнення положень про конкурсний відбір кандидатур на посаду судді Конституційного Суду України". — Укрінформ.

Images: ['[630_360_16040...](https://static.ukrinform.com/photos/2020_10/thumb_files/630_360_1604043729-9473.jpeg)']

Tags: ['Депутат', 'Конституційний Суд', 'Верховна Рада']

Type: Article

<!--METADATA-->

![](../Images/2023-06-10T-5-27-20-03-00/630_360_1604043729-9473.jpeg) ВерховнаРада ухвалила за основу законопроєкт "Про внесення змін до деяких законодавчихактів України щодо уточнення положень про конкурсний відбір кандидатур напосаду судді Конституційного Суду України".

Як передає Укрінформ, про це повідомив у [ Телеграмі](https://t.me/yzheleznyak/4260) народний депутат Ярослав Железняк.

За законопроєкт [ №9322 ](https://itd.rada.gov.ua/billInfo/Bills/Card/41978) упершому читанні віддали голоси 248 депутатів, зауважив Железняк.

**Читайте також:** [ ВР підтримала законопроєкт про тимчасову заборону продажусигарет у дьюті-фрі ](https://www.ukrinform.ua/rubric-economy/3721125-vr-pidtrimala-zakonoproekt-pro-timcasovu-zaboronu-prodazu-sigaret-u-dutifri.html)

Зокрема, документ пропонує визначити, що Верховному Суду як суду першоїінстанції підсудні справи щодо оскарження рішень, дій чи бездіяльностісуб’єктів призначення суддів КСУ у процесі конкурсного відбору кандидатів,рішень, дій чи бездіяльності органів, які оцінюють кандидатів.

Документ також пропонує збільшити до 30 днів строки для подання документівособами, які претендують на участь у конкурсному відборі на посаду судді КСУ.

Законопроєкт передбачає надати можливість особам, які виявили намір обійнятипосаду судді КСУ та відповідають визначеним Конституцією вимогам, але неподали всіх необхідних документів чи подали їх із помилками та неточностями,подати або виправити документи протягом додаткового строку.

**Читайте також:** [ Парламент ухвалив нову редакцію закону про захист правспоживачів ](https://www.ukrinform.ua/rubric-society/3721117-parlament-uhvaliv-novu-redakciu-zakonu-pro-zahist-prav-spozivaciv.html)

Крім того, пропонується визначити, що у період дії воєнного стану щодо осіб,які претендують на посаду судді, судді КСУ, члена Вищої ради правосуддя, членаВищої кваліфікаційної комісії суддів, проводиться спеціальна перевірка, атакож перевірка, передбачена Законом "Про очищення влади".

Передбачається, що за критеріями високих моральних якостей та визнаного рівнякомпетентності у сфері права кандидати отримуватимуть лише 2 оцінки –«відповідає» або «не відповідає».

З кандидатів, які отримали оцінку «відповідає», дорадча група експертів формуєзагальний список, а після того - рейтинговий, де кандидати будутьрозміщуватися залежно від кількості голосів на їхню підтримку.

**Читайте також:** [ **Рада** унеможливила маніпуляції під час купівлі тапродажу електроенергії ](https://www.ukrinform.ua/rubric-economy/3721097-rada-unemozlivila-manipulacii-pid-cas-kupivli-ta-prodazu-elektroenergii.html)

Дорадча група експертів приймає рішення щонайменше чотирма голосами її членів,з яких принаймні двоє запропоновані міжнародними організаціями чи Європейськоюкомісією "За демократію через право". Якщо у зв’язку з однаковою кількістюголосів "за" і "проти" Дорадча група експертів не може ухвалити рішення,проводиться повторне голосування. Якщо кількість голосів за і проти зновуоднакова, вирішальними є голоси трьох членів дорадчої групи, з яких принаймнідвоє запропоновані міжнародними організаціями чи Венеційською комісією.

Згідно з документом, дорадча група оприлюднює рішення стосовно кандидатів, якіотримали оцінку «не відповідає» за критеріями високих моральних якостей абовизнаного рівня компетентності у сфері права, без наведення мотивів. Рішенняіз мотивуванням оприлюднюються лише на вимогу кандидата, який отримав такуоцінку.

Пропонується також збільшити строки для призначення осіб до першого складудорадчої групи експертів.

**Читайте також:** [ Підрив Каховської ГЕС: **Рада** ухвалила постанову прозвернення до ООН ](https://www.ukrinform.ua/rubric-polytics/3721090-pidriv-kahovskoi-ges-rada-uhvalila-postanovu-pro-zvernenna-do-oon.html)

Водночас передбачається встановити, що з дня набрання чинності законом усіпроцедури відбору кандидатур на посаду судді КСУ на конкурсних засадах,розпочаті суб’єктами призначення та не завершені станом на день набрання нимчинності, вважаються припиненими без окремого рішення суб’єктів призначення,та оголошуються заново.

Як повідомляв Укрінформ, наразі у Конституційному Суді чинними залишаються 13суддів. Для кворуму необхідна присутність 12 суддів, а для ухвалення рішення —10. Загалом у КС має бути 18 суддів.

Source: [https://www.ukrinform.ua/rubric-polytics/3721129-parlament-uhvaliv-za-osnovu-zakonoproekt-pro-utocnenna-proceduri-vidboru-suddiv-ksu.html](https://www.ukrinform.ua/rubric-polytics/3721129-parlament-uhvaliv-za-osnovu-zakonoproekt-pro-utocnenna-proceduri-vidboru-suddiv-ksu.html)