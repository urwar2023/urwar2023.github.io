# На танковому заводі Rheinmetall в Україні працюватимуть місцеві спеціалісти - керівник концерну

Authors: Ukrinform (Person)

Publisher: Укринформ (Organization)

Published Time: 2023-06-10T15:03:40+03:00

Modified Time: 2023-06-10T15:03:40+03:00

Description: На заводі з виробництва основних бойових танків Panther ("Пантера"), який планується побудувати в Україні, працюватимуть головним чином місцеві спеціалісти. — Укрінформ.

Images: ['[630_360_16668...](https://static.ukrinform.com/photos/2022_10/thumb_files/630_360_1666889503-748.jpg)']

Tags: ['Німеччина', 'Танк', 'Україна', 'Завод']

Type: Article

<!--METADATA-->

![](../Images/2023-06-10T15-03-40-03-00/630_360_1666889503-748.jpg) На заводіз виробництва основних бойових танків Panther ("Пантера"), який плануєтьсяпобудувати в Україні, працюватимуть головним чином місцеві спеціалісти.

Як передає Укрінформ, про це заявив в інтерв’ю [ RND](https://www.rnd.de/wirtschaft/rheinmetall-chef-kein-land-in-europa-ist-gut-auf-einen-ueberfall-vorbereitet-4T3P6JJEEJBAXHAVG4VOY6GFWY.html) [](https://www.rnd.de/wirtschaft/rheinmetall-chef-kein-land-in-europa-ist-gut-auf-einen-ueberfall-vorbereitet-4T3P6JJEEJBAXHAVG4VOY6GFWY.html) керівникнімецького оборонного концерну Rheinmetall Армін Паппергер.

"Якщо ви хочете вивести новий продукт на ринок, ви повинні з чогось почати.Зараз ми працюємо над підготовкою "Пантери" до серійного виробництва іочікуємо, що вона буде готова до зльоту через 15-20 місяців", - прокоментувавПаппергер наміри побудувати танковий завод в Україні.

Він додав, що в Україні й зараз працюють заводи з виробництва зброї і їх можназахищати. "В Україні і сьогодні є збройові заводи. Такі об'єкти можназахищати. Виходьте з того, що українці знають, як це зробити", - прокоментувавочільник Rheinmetall питання про те, чи не стане цей танковий завод в Українілегкою мішенню для російських ракет.

**Читайте також:** [ Глава **Rheinmetall** розповів, як німецька технікапоказала себе на полі бою в Україні ](https://www.ukrinform.ua/rubric-ato/3720993-glava-rheinmetall-rozpoviv-ak-nimecka-tehnika-pokazala-sebe-na-poli-bou-v-ukraini.html)

Паппергер також повідомив, що потреби відправляти працівників з заводівконцерну в Німеччині до України немає. "Ми б в основному підвищуваликваліфікацію місцевих працівників, а іноді привозили б їх на навчання доНімеччини. Ми завжди так робимо. Візьмемо наш завод в Угорщині. З 300працівників там двоє – німці", - заявив він.

В інтерв’ю Паппергер також висловив сумніви, що конкурент Panther - франко-німецький проєкт MGCS – взагалі буде реалізований.

"Німецькі і французькі партнери обговорюють це вже три роки і не досяглизначного прогресу. З іншого боку, з "Пантерою" ми маємо всі технологіївласного виробництва – від броні до системи управління вогнем. Єдина проєктнакоманда, всі переслідують одну мету. Leopard 2 уже є дуже хорошим основнимбойовим танком. "Пантера" буде легшою і мобільнішою, з кращим захистом івогневою потужністю, а також буде повністю цифровою і дешевшою", - сказав він.

**Читайте також:** [ Керівник **Rheinmetall** розкрив деталі українсько-німецького виробництва броньованої техніки ](https://www.ukrinform.ua/rubric-ato/3712026-kerivnik-rheinmetall-rozkriv-detali-ukrainskonimeckogo-virobnictva-bronovanoi-tehniki.html)

Як повідомлялося, німецький оборонний концерн Rheinmetall веде переговори зКиєвом про створення виробництва [ танків Panther](https://www.ukrinform.ua/rubric-uarazom/3678109-nimeckij-oboronnij-koncern-vede-peregovori-pro-budivnictvo-tankovogo-zavodu-v-ukraini.html) .

Source: [https://www.ukrinform.ua/rubric-society/3721008-na-tankovomu-zavodi-rheinmetall-v-ukraini-pracuvatimut-miscevi-specialisti-kerivnik-koncernu.html](https://www.ukrinform.ua/rubric-society/3721008-na-tankovomu-zavodi-rheinmetall-v-ukraini-pracuvatimut-miscevi-specialisti-kerivnik-koncernu.html)