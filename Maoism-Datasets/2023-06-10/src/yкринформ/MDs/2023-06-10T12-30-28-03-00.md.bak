# В Україні за участі Світового банку проведуть модернізацію медзакладів у всіх областях

Authors: Ukrinform (Person)

Publisher: Укринформ (Organization)

Published Time: 2023-06-10T12:30:28+03:00

Modified Time: 2023-06-10T12:30:28+03:00

Description: Міністерство охорони здоров’я України за участі Світового банку запустили проєкт для модернізації закладів охорони здоров’я у кожній області. — Укрінформ.

Images: ['[630_360_16863...](https://static.ukrinform.com/photos/2023_06/thumb_files/630_360_1686387804-441.jpeg)']

Tags: ['Лікарня', 'Світовий банк', 'Відновлення України']

Type: Article

<!--METADATA-->

![](../Images/2023-06-10T12-30-28-03-00/630_360_1686387804-441.jpeg)Міністерство охорони здоров’я України за участі Світового банку запустилипроєкт для модернізації закладів охорони здоров’я у кожній області.

Про це повідомляє [ пресслужба ](https://moz.gov.ua/article/news/moz-za-uchasti-svitovogo-banku-zapustili-proekt-dlja-modernizacii-zakladiv-ohoroni-zdorov’ja-u-kozhnij-oblasti) МОЗ, передає Укрінформ.

«Зміцнення системи охорони здоров’я та збереження життя» (HEAL Ukraine) – цепотужний інфраструктурний проєкт, який Міністерство охорони здоров’я реалізуєу співпраці зі Світовим банком», – наголосив заступник міністра, головнийдержавний санітарний лікар Ігор Кузін.

Він повідомив, що на рівні МОЗ створено проєктний офіс з відновлення, якийприймає пропозиції інфраструктурних проєктів для закладів охорони здоров’я,з-поміж яких будуть відібрані проєкти для реалізації.

![](../Images/2023-06-10T12-30-28-03-00/1686387805-505.jpeg)

Зазначається, що проєкт спрямований на посилене забезпечення медзакладів,зокрема [ відновлення ](https://www.ukrinform.ua/tag-vidnovlenna-ukraini) ,оновлення та модернізацію інфраструктури. Йдеться про відбудову пошкодженихобʼєктів медичної інфраструктури, оновлення приміщень і будівель тамодернізацію медзакладів сучасним обладнанням для посиленняенергонезалежності.

«Медзаклади усіх областей можуть подати заявки та отримати фінансуванняінфраструктурних проєктів та проєктів зі встановлення сонячних панелей», -наголошують у міністерстві.

![](../Images/2023-06-10T12-30-28-03-00/1686387804-776.jpeg)

Водночас зауважується, що інфраструктурні проєкти стосуються відновлення тамодернізації пошкоджених внаслідок бойових дій державних або комунальнихмедзакладів, а також підвищення енергоефективності забезпечення доступу доальтернативних джерел енергії.

Окрім того, повідомляється, що окремо медзаклади первинної ланки медичноїдопомоги можуть подати заявку на встановлення сонячного енергетичногообладнання – сонячних панелей, акумулятора та інвертора, таким чином закладизможуть використовувати сонячну енергію як автономне джерело живлення,накопичувати її та зменшити витрати на електроенергію.

**Читайте також:** [ Росіяни обстріляли **лікарн** ю в Гуляйполі, двоєзагиблих ](https://www.ukrinform.ua/rubric-ato/3720564-rosiani-obstrilali-likarnu-v-gulajpoli-dvoe-zagiblih.html)

«Тому кожен заклад, відповідно до критеріїв відбору, може оформити заявку научасть у проєкті та отримати можливість відновити або посилити інфраструктурузакладу охорони здоров’я», - резюмував Кузін.

Як повідомляв Укрінформ, українська медична сфера матиме додаткову [ підтримкуна суму 10 млн доларів ](https://www.ukrinform.ua/rubric-vidbudova/3719689-ukraina-otrimae-vid-svitovogo-banku-10-miljoniv-grantu-na-vidnovlenna-medicnoi-sferi.html) як безповоротний грант, виділений у межахподальшого фінансування нового спільного зі Світовим банком проєкту МОЗ«Зміцнення системи охорони здоров’я та збереження життя» (HEAL Ukraine).

Source: [https://www.ukrinform.ua/rubric-vidbudova/3720948-v-ukraini-za-ucasti-svitovogo-banku-provedut-modernizaciu-medzakladiv-u-vsih-oblastah.html](https://www.ukrinform.ua/rubric-vidbudova/3720948-v-ukraini-za-ucasti-svitovogo-banku-provedut-modernizaciu-medzakladiv-u-vsih-oblastah.html)