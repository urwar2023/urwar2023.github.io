# Поблизу Нікополя просіло залізничне полотно

Authors: Ukrinform (Person)

Publisher: Укринформ (Organization)

Published Time: 2023-06-10T22:13:00+03:00

Modified Time: 2023-06-10T22:13:00+03:00

Description: Поблизу Нікополя на Дніпропетровщині після підриву Каховської ГЕС просіла ділянка із залізничним полотном, внаслідок чого скасовано приміські поїзди. — Укрінформ.

Images: ['[630_360_16864...](https://static.ukrinform.com/photos/2023_06/thumb_files/630_360_1686423056-310.jpg)']

Tags: ['Дніпропетровщина', 'Нікополь', 'Укрзалізниця']

Type: Article

<!--METADATA-->

![](../Images/2023-06-10T22-13-00-03-00/630_360_1686423056-310.jpg) ПоблизуНікополя на Дніпропетровщині після підриву Каховської ГЕС просіла ділянка іззалізничним полотном, внаслідок чого скасовано приміські поїзди.

Про це повідомляє Укрзалізниця у [ Фейсбуці](https://www.facebook.com/Ukrzaliznytsia/posts/pfbid0RdrSE4WEtimEux7JForwnpU7kyBATDFnh1jcEewAfRdTZzhGyXegT4MnG6KeKtWyl), передає Укрінформ.

"Вплив підірваної росіянами дамби прослідковується набагато далі Херсонщини:щойно поблизу Нікополя просіла ціла ділянка із залізничним полотном. Завдякиуважності придніпровських залізничників трагедій не сталося, приміські поїздивчасно скасовані", - йдеться у повідомленні.

**Читайте також:** [ Рівень води у Херсоні знизився більш як на метр](https://www.ukrinform.ua/rubric-regions/3721135-riven-vodi-u-hersoni-znizivsa-bils-ak-na-metr.html)

У компанії зауважили, що відновлення триватиме орієнтовно 3 дні.

Наразі маршрути приміських поїздів до Нікополя з Кривого Рога, Апостолова,Тимкова обмежено до Чортомлика.

Між Чортомликом і Нікополем пасажирів безкоштовно підвозитимуть автобусом.

**Читайте також:** [ Підрив Каховської ГЕС: Рада ухвалила постанову прозвернення до ООН ](https://www.ukrinform.ua/rubric-polytics/3721090-pidriv-kahovskoi-ges-rada-uhvalila-postanovu-pro-zvernenna-do-oon.html)

Крім того, на ділянці Чортомлик — Кривий Ріг призначено тимчасовийелектропоїзд, його відправлення з Чортомлика о 19:30, прибуття до Кривого Рога- о 21:00. "Це означає, що відправку поїзда №76/75 Кривий Ріг — Київ мизатримаємо на орієнтовно 50 хвилин для пересадки нікопольців. Реагуємо швидко,довозимо всіх", - заявили в УЗ.

Як повідомляв Укрінформ, [ в ніч проти 6 червня російські загарбники підірвалиКаховську ГЕС ](https://www.ukrinform.ua/rubric-other_news/3720776-pidriv-rosianami-kahovskoi-ges-usi-novini.html) . Станція відновленню не підлягає.

За інформацією Укргідроенерго, рівень Каховського водосховища в районіНікополя становить 10,55 м за норми 16,8 м.

Фото: УЗ

Source: [https://www.ukrinform.ua/rubric-ato/3721151-poblizu-nikopola-prosilo-zaliznicne-polotno.html](https://www.ukrinform.ua/rubric-ato/3721151-poblizu-nikopola-prosilo-zaliznicne-polotno.html)