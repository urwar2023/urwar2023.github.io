# Глава держави мав телефонну розмову з японським прем’єром: Токіо готує гуманітарну допомогу для України

Author: ['АРМІЯINFORM']

Time: 2023-06-09T48:00:00-04:00

Description: Президент України Володимир Зеленський провів телефонну розмову з прем’єр-міністром... Война с Украиной 2022, Война с Украиной последние новости сегодня, Новости война с Украиной 2022 последние на сегодня, Будет ли война между Украиной и Россией и когда, Война с Украиной в 2022 году будет или нет,  Будет ли война с Украиной в ближайшее время что говорят,  Война с Украиной новости,  Новости Украины сегодня,  Украинские новости в украинских СМИ на русском

Images: ['[zelenskyj.jpg](https://armyinform.com.ua/wp-content/uploads/2023/06/zelenskyj.jpg)']

Tags: ['ВОЛОДИМИР ЗЕЛЕНСЬКИЙ', 'ГУМАНІТАРНА ДОПОМОГА', 'ДОПОМОГА ПАРТНЕРІВ', 'СВІТ ПІДТРИМУЄ УКРАЇНУ', 'ФУМІО КІШІД', 'ЯПОНІЯ']

Category: News

<!--METADATA-->

![](../Images/2023-06-09T48-00-00-04-00/zelenskyj.jpg)

Президент України Володимир Зеленський провів телефонну розмову з прем’єр-міністром Японії Фуміо Кішідою.

Про це йдеться у [повідомленні](https://www.president.gov.ua/news/volodimir-zelenskij-proviv-telefonnu-rozmovu-z-premyer-minis-83497) Офісу ПрезидентаУкраїни.

Глава держави подякував Фуміо Кішіді за підтримку з боку Японії в організаціїйого нещодавнього візиту до Хіросіми для участі в саміті лідерів «Групи семи».Володимир Зеленський привітав японське головування з успішними результатамисаміту G7, на якому, зокрема, були ухвалені важливі рішення щодо подальшоїконсолідації міжнародної підтримки України в протидії агресії рф.

Президент поінформував прем’єр-міністра Японії про наслідки підриву росією[Каховської гідроелектростанції](https://armyinform.com.ua/tag/kahovska-ges/)та свій візит у південні регіони України, які опинилися в зоні лиха.

«Агресор спричинив масштабну техногенну, екологічну та гуманітарну катастрофу.Це — свідомий терористичний акт і черговий воєнний злочин росії», — наголосивВолодимир Зеленський.

Було також відзначено, що руйнування ГЕС створило загрози для безпекиЗапорізької АЕС внаслідок зниження рівня води у Каховському водосховищі.

Фуміо Кішіда висловив солідарність з українським народом у зв’язку зкатастрофічними наслідками знищення Каховської гідроелектростанції. Вінповідомив, що уряд Японії готує пакет гуманітарної допомоги для України зурахуванням переліку першочергових потреб, переданого українською стороною.

Володимир Зеленський поінформував Фуміо Кішіду про ситуацію на лінії фронту тачергову активізацію росією ракетного терору проти України. Було наголошено, щооб’єктами російських атак є цивільна інфраструктура й мирні міста.

Співрозмовники обговорили подальше залучення безпекової підтримки з бокуЯпонії, зокрема щодо практичної співпраці у сфері гуманітарного розмінування.

Відбувся обмін думками стосовно шляхів реалізації української Формули миру тапідготовки до Глобального саміту миру.

«Останні злочини агресора підтвердили, що українська [Формуламиру](https://armyinform.com.ua/2023/02/24/yak-formula-myru-prezydenta-ukrayiny-stala-fundamentom-rezolyucziyi-genasambleyi-oon/) актуальна якніколи. Маємо зупинити терор росії», — наголосив Президент.

Лідери також торкнулися питань двосторонньої співпраці й відбудови України.Фуміо Кішіда підтвердив готовність провести в Японії на початку наступногороку конференцію з питань відновлення України.

Source: [https://armyinform.com.ua/2023/06/09/glava-derzhavy-mav-telefonnu-rozmovu-z-yaponskym-premyerom-tokio-gotuye-gumanitarnu-dopomogu-ukrayini/](https://armyinform.com.ua/2023/06/09/glava-derzhavy-mav-telefonnu-rozmovu-z-yaponskym-premyerom-tokio-gotuye-gumanitarnu-dopomogu-ukrayini/)