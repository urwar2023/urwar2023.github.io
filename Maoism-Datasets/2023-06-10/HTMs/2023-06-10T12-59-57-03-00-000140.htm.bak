<html>
<head><style>img{height: auto; width: auto\9; width:100%;}</style></head>
<body>
<h1>Рівень води в Інгульці на Херсонщині підвищився на 6 метрів</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-06-10T12:59:57+03:00</p>
<p>Modified Time: 2023-06-10T12:59:57+03:00</p>
<p>Description: У Бериславському районі Херсонської області спадає рівень води в Каховському водосховищі й водночас зростає в річці Інгулець. — Укрінформ.</p>
<p>Images: ['<a href="https://static.ukrinform.com/photos/2023_06/thumb_files/630_360_1686291485-687.jpg">630_360_16862...</a>']</p>
<p>Tags: ['Херсонщина', 'Каховська ГЕС', 'Підтоплення']</p>
<p>Type: Article</p>
<!--METADATA-->

<p><img alt="" src="../Images/yкринформ/2023-06-10T12-59-57-03-00/630_360_1686291485-687.jpg" /> УБериславському районі Херсонської області спадає рівень води в Каховськомуводосховищі й водночас зростає в річці Інгулець.</p>
<p>Про це в <a href="https://t.me/beryslavrda/3032?fbclid=IwAR3M9wT8Bs5ArpJAro0rJx74sgyNH5mPe4wvyOBvMt_aXUX8XFvHnRZYmNI"> Телеграмі</a>повідомляє начальник Бериславської районної військової адміністрації ВолодимирЛітвінов, передає Укрінформ.</p>
<p>"Середній рівень води у Каховському водосховищі: 10.31 м. (знизився на 6,46м). Середній рівень води в річці Інгулець: 6,27 м (підвищився на 6.м.).</p>
<p><strong>Читайте також:</strong> <a href="https://www.ukrinform.ua/rubric-other_news/3720776-pidriv-rosianami-kahovskoi-ges-usi-novini.html"> ПІДРИВ РОСІЯНАМИ КАХОВСЬКОЇ ГЕС. УСІ НОВИНИ</a></p>
<p>Фіксується зниження рівня води у підтоплених населених пунктах Тягинськоїгромади, с.Тягинка, за добу знизився на 0.55 м, з початку затоплення на 2.26м", - написав Літвінов.</p>
<p>За його словами, у зв’язку з підвищенням рівня води в Інгульці підтопленонаселені пункти Калинівської селищної громади - селище Калинівське та селаЗаповіт, Бобровий Кут, Мала Сейдеминуха, Краснолюбецьк, Новогреднєве,Благодатівка.</p>
<p>У селі Мала Сейдеминуха рівень води зріс на 60 см.</p>
<p><strong>Читайте також:</strong> <a href="https://www.ukrinform.ua/rubric-economy/3720934-z-kahovskogo-vodoshovisa-viteklo-62-jogo-obemu-mindovkilla.html"> Із Каховського водосховища витекло 62% його об'єму -Міндовкілля </a></p>
<p>У зоні можливого підтоплення залишається Давидів Брід. Рівень води знизився зпочатку підтоплення та становить 2.05 м.</p>
<p>Як зазначає начальник Бериславської РВА, ситуація у територіальних громадах,які знаходяться вище греблі Каховської ГЕС залишається складною: відбуваєтьсязниження рівня води, у зв’язку з чим міліють свердловини та виникає потреба узабезпеченні населення водою. У селищі Нововоронцовка рівень води зменшився на5 м та зафіксовано переміщення берегової лінії на 270 м, існує загрозаобміління свердловин.</p>
<p>У селі Милове одну свердловину відключено, зникла вода.</p>
<p><strong>Читайте також:</strong> <a href="https://www.ukrinform.ua/rubric-regions/3720887-na-hersonsini-iz-zoni-pidtoplenna-evakuuvali-vze-2588-ludej.html"> На Херсонщині із зони <strong>підтоплен</strong> ня евакуювали вже2588 людей </a></p>
<p>Загалом із підтоплених населених пунктів евакуйовано 169 осіб, з них 17 дітей.Підтоплено 270 будинків мешканців, 2 насосні станції, мости. У селіОдрадокам’янка Тягинської територіальної громади частково підтопленекладовище. У селищі Калинівка та селі Бобровий Кут підтоплено школи, уНовогреднєвому - трансформаторна підстанція, у Благодатівці - модульний ФАП.</p>
<p>Як повідомляв Укрінформ, у Бериславському районі Херсонщини у водяній пастціопинилося село Новогреднєве. Тут підтоплені хати й немає електрики.</p>
<p>Фото ілюстративне</p>
<p>Source: <a href="https://www.ukrinform.ua/rubric-regions/3720959-riven-vodi-v-ingulci-na-hersonsini-pidvisivsa-na-6-metriv.html">https://www.ukrinform.ua/rubric-regions/3720959-riven-vodi-v-ingulci-na-hersonsini-pidvisivsa-na-6-metriv.html</a></p>
</body>
</html>