<html>
<head><style>img{height: auto; width: auto\9; width:100%;}</style></head>
<body>
<h1>Українці мають завжди дбати одне про одного - Зеленський</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-06-10T19:02:00+03:00</p>
<p>Modified Time: 2023-06-10T19:02:00+03:00</p>
<p>Description: Український сенс для міжнародних відносин полягає в тому, що ми маємо дбати одне про одного завжди. — Укрінформ.</p>
<p>Images: ['<a href="https://static.ukrinform.com/photos/2023_06/thumb_files/630_360_1686412913-611.jpeg">630_360_16864...</a>']</p>
<p>Tags: ['Звернення', 'Зеленський', 'Війна з Росією']</p>
<p>Type: Article</p>
<!--METADATA-->

<p><img alt="" src="../Images/yкринформ/2023-06-10T19-02-00-03-00/630_360_1686412913-611.jpeg" />Український сенс для міжнародних відносин полягає в тому, що ми маємо дбатиодне про одного завжди.</p>
<p>Як передає Укрінформ, про це у своєму <a href="https://www.president.gov.ua/news/ukrayinskij-sens-dlya-mizhnarodnih-vidnosin-polyagaye-v-tomu-83525"> традиційному зверненні</a> заявив Президент України ВолодимирЗеленський.</p>
<p><a href="https://t.me/OP_UA/9700"> <em>Відео: ОП</em> </a></p>
<p>_<strong>Бажаю здоровʼя, шановні українці!</strong> _</p>
<p>Звіт за цей день. Перше – переговори з Премʼєр-міністром Канади ДжастіномТрюдо.</p>
<p>Зброя й снаряди. Є оборонний пакет, зокрема важливий 155-й калібр. Коаліціясучасних винищувачів і тренування наших пілотів – є очевидний прогрес. Рух уНАТО – щодо цього сьогодні теж є результат.</p>
<p>Я вдячний і особисто пану Прем’єр-міністру, і всім канадцям за незмінну йоднозначну підтримку нашої свободи.</p>
<p>Детально обговорили наслідки російського теракту на Каховській ГЕС. Канадасеред тих, хто може допомогти нам відновитися після цієї катастрофи. Розуміємоодин одного у кроках, які потрібні. І потрібно дуже оперативно.</p>
<p>Звичайно, ми не залишимось осторонь і тієї стихії, через яку зараз проходитьКанада.</p>
<p>Масштабні лісові пожежі, колосальні природні втрати й загроза людям… Українаготова допомогти із гасінням пожеж, якщо Канада потребуватиме такоїміжнародної допомоги.</p>
<p>Наш український сенс для міжнародних відносин полягає саме в тому, що ми маємодбати одне про одного завжди, коли необхідна підтримка. І реально допомагати.</p>
<p>Впевнений, це стане глобальними принципами. Взаємна дія, взаємна підтримка,взаємна сила.</p>
<p>Зараз, на жаль, бачимо, що на деяких рівнях у світі є просто ганебнабайдужість до екоциду й людської трагедії, спричиненої російським терактом наКаховській ГЕС.</p>
<p>Коли міжнародні організації, що повинні захищати життя в глобальному масштабі,навіть за тиждень не встигають сформувати й відправити рятувальну місію наокуповану територію, коли деякі світові суб’єкти не наважуються вийти навітьіз чіткими та сильними заявами, які б засуджували цей черговий російськийзлочин війни, терористи просто підживлюються цією слабкістю світу, цієюбайдужістю – вона їх заохочує. І це ми маємо подолати. І подолаємо.</p>
<p>Тиснемо й спонукаємо, щоб усе ж міжнародні організації, міжнародна підтримкабула на тій частині Херсонщини, де зараз окупанти.</p>
<p>Станом на цей час на території Херсонської та Миколаївської областейевакуйовано вже понад 3 тисячі людей. Але знов-таки – це лише вільнатериторія, підконтрольна нам.</p>
<p>На окупованій території лише на деяких ділянках вдається допомогти людям –російські терористи роблять усе, щоб жертв катастрофи було якнайбільше.Російські обстріли тривають – навіть евакуаційних точок. Жодної реальноїдопомоги людям у затоплених районах – не заради пропаганди, а заради людей –Росія не надає…</p>
<p>За все це повинна бути окрема справедлива й жорстка відповідальністьросійської держави та російського керівництва.</p>
<p>І міжнародні організації повинні працювати там, де ми ще не деокупували нашітериторії. Кожне життя важливе – уся Херсонщина, увесь південь. Кожне місто йсело. Ми будемо робити все можливе й неможливе, щоб допомога прийшла всімнашим людям.</p>
<p>Я дякую кожному нашому рятувальнику, військовим і поліцейським, місцевимгромадам і міжнародним організаціям, які зараз діють на Херсонщині таМиколаївщині, усім нашим волонтерам – кожному й кожній, хто допомагає рятуватив зоні катастрофи і людей, і тварин, і життя загалом… Дякую журналістам, якіпоширюють правду й розповідають світу історії людей, що постраждали.</p>
<p>Дякую всім, хто допомагає людям після ударів російських ракет та іранських«Шахедів». Одеса… Мої співчуття рідним тих, чиї життя були забрані минулоїночі російським терором… Понад 20 поранених. Усім надається допомога.</p>
<p>Як і щодня – подяка є нашим воїнам. Кожному й кожній, хто на передовій, напозиціях, на бойових постах і на бойових завданнях. Хто знищує ворога на землій захищає наше небо. Дякую всім, хто тримає позиції і хто просувається вперед.«Хортиця», «Таврія» – дякую кожному нашому герою!</p>
<p>Максимум зусиль, щоб швидше повернути мир усій нашій державі, кожному місту,кожному селу, кожному куточку України.</p>
<p>_<strong>Слава Україні!</strong> _</p>
<p>Source: <a href="https://www.ukrinform.ua/rubric-society/3721102-ukrainci-maut-zavzdi-dbati-odne-pro-odnogo-zelenskij.html">https://www.ukrinform.ua/rubric-society/3721102-ukrainci-maut-zavzdi-dbati-odne-pro-odnogo-zelenskij.html</a></p>
</body>
</html>