<html>
<head><style>img{height: auto; width: auto\9; width:100%;}</style></head>
<body>
<h1>На танковому заводі Rheinmetall в Україні працюватимуть місцеві спеціалісти - керівник концерну</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-06-10T15:03:40+03:00</p>
<p>Modified Time: 2023-06-10T15:03:40+03:00</p>
<p>Description: На заводі з виробництва основних бойових танків Panther ("Пантера"), який планується побудувати в Україні, працюватимуть головним чином місцеві спеціалісти. — Укрінформ.</p>
<p>Images: ['<a href="https://static.ukrinform.com/photos/2022_10/thumb_files/630_360_1666889503-748.jpg">630_360_16668...</a>']</p>
<p>Tags: ['Німеччина', 'Танк', 'Україна', 'Завод']</p>
<p>Type: Article</p>
<!--METADATA-->

<p><img alt="" src="../Images/yкринформ/2023-06-10T15-03-40-03-00/630_360_1666889503-748.jpg" /> На заводіз виробництва основних бойових танків Panther ("Пантера"), який плануєтьсяпобудувати в Україні, працюватимуть головним чином місцеві спеціалісти.</p>
<p>Як передає Укрінформ, про це заявив в інтерв’ю <a href="https://www.rnd.de/wirtschaft/rheinmetall-chef-kein-land-in-europa-ist-gut-auf-einen-ueberfall-vorbereitet-4T3P6JJEEJBAXHAVG4VOY6GFWY.html"> RND</a> <a href="https://www.rnd.de/wirtschaft/rheinmetall-chef-kein-land-in-europa-ist-gut-auf-einen-ueberfall-vorbereitet-4T3P6JJEEJBAXHAVG4VOY6GFWY.html"></a> керівникнімецького оборонного концерну Rheinmetall Армін Паппергер.</p>
<p>"Якщо ви хочете вивести новий продукт на ринок, ви повинні з чогось почати.Зараз ми працюємо над підготовкою "Пантери" до серійного виробництва іочікуємо, що вона буде готова до зльоту через 15-20 місяців", - прокоментувавПаппергер наміри побудувати танковий завод в Україні.</p>
<p>Він додав, що в Україні й зараз працюють заводи з виробництва зброї і їх можназахищати. "В Україні і сьогодні є збройові заводи. Такі об'єкти можназахищати. Виходьте з того, що українці знають, як це зробити", - прокоментувавочільник Rheinmetall питання про те, чи не стане цей танковий завод в Українілегкою мішенню для російських ракет.</p>
<p><strong>Читайте також:</strong> <a href="https://www.ukrinform.ua/rubric-ato/3720993-glava-rheinmetall-rozpoviv-ak-nimecka-tehnika-pokazala-sebe-na-poli-bou-v-ukraini.html"> Глава <strong>Rheinmetall</strong> розповів, як німецька технікапоказала себе на полі бою в Україні </a></p>
<p>Паппергер також повідомив, що потреби відправляти працівників з заводівконцерну в Німеччині до України немає. "Ми б в основному підвищуваликваліфікацію місцевих працівників, а іноді привозили б їх на навчання доНімеччини. Ми завжди так робимо. Візьмемо наш завод в Угорщині. З 300працівників там двоє – німці", - заявив він.</p>
<p>В інтерв’ю Паппергер також висловив сумніви, що конкурент Panther - франко-німецький проєкт MGCS – взагалі буде реалізований.</p>
<p>"Німецькі і французькі партнери обговорюють це вже три роки і не досяглизначного прогресу. З іншого боку, з "Пантерою" ми маємо всі технологіївласного виробництва – від броні до системи управління вогнем. Єдина проєктнакоманда, всі переслідують одну мету. Leopard 2 уже є дуже хорошим основнимбойовим танком. "Пантера" буде легшою і мобільнішою, з кращим захистом івогневою потужністю, а також буде повністю цифровою і дешевшою", - сказав він.</p>
<p><strong>Читайте також:</strong> <a href="https://www.ukrinform.ua/rubric-ato/3712026-kerivnik-rheinmetall-rozkriv-detali-ukrainskonimeckogo-virobnictva-bronovanoi-tehniki.html"> Керівник <strong>Rheinmetall</strong> розкрив деталі українсько-німецького виробництва броньованої техніки </a></p>
<p>Як повідомлялося, німецький оборонний концерн Rheinmetall веде переговори зКиєвом про створення виробництва <a href="https://www.ukrinform.ua/rubric-uarazom/3678109-nimeckij-oboronnij-koncern-vede-peregovori-pro-budivnictvo-tankovogo-zavodu-v-ukraini.html"> танків Panther</a> .</p>
<p>Source: <a href="https://www.ukrinform.ua/rubric-society/3721008-na-tankovomu-zavodi-rheinmetall-v-ukraini-pracuvatimut-miscevi-specialisti-kerivnik-koncernu.html">https://www.ukrinform.ua/rubric-society/3721008-na-tankovomu-zavodi-rheinmetall-v-ukraini-pracuvatimut-miscevi-specialisti-kerivnik-koncernu.html</a></p>
</body>
</html>