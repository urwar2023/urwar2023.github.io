<html>
<head><style>img{height: auto; width: auto\9; width:100%;}</style></head>
<body>
<h1>Канада стала 20 країною, яка підписала декларацію на підтримку членства України в НАТО - ОП</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-06-10T18:27:00+03:00</p>
<p>Modified Time: 2023-06-10T18:27:00+03:00</p>
<p>Description: Спільна декларація, підписана Володимиром Зеленським і Джастіном Трюдо, містить найсильніше формулювання підтримки євроатлантичних прагнень українців серед країн G7 і вперше публічно фіксує підтримку створення Ради Україна-НАТО. — Укрінформ.</p>
<p>Images: ['<a href="https://static.ukrinform.com/photos/2021_06/thumb_files/630_360_1622623331-540.jpg">630_360_16226...</a>']</p>
<p>Tags: ['Канада', 'НАТО', 'Україна', 'Жовква']</p>
<p>Type: Article</p>
<!--METADATA-->

<p><img alt="" src="../Images/yкринформ/2023-06-10T18-27-00-03-00/630_360_1622623331-540.jpg" /> Спільнадекларація, підписана Володимиром Зеленським і Джастіном Трюдо, міститьнайсильніше формулювання підтримки євроатлантичних прагнень українців середкраїн G7 і вперше публічно фіксує підтримку створення Ради Україна-НАТО.</p>
<p>На цьому наголосив заступник керівника Офісу Президента Ігор Жовква у  <a href="https://www.facebook.com/igor.zhovkva/posts/pfbid0kJTCXsZ1ysLd367ooV2rhfMNDPKtREg5bP1Vq8gRzHKvxq1A8QPHNgEXfBPfC2tgl">Фейсбуці</a>, передає Укрінформ.</p>
<p>"Спільна декларація чітко фіксує підтримку канадською стороною набуттяУкраїною членства в НАТО, як тільки це дозволять умови. Це найсильнішеформулювання серед усіх країн G7, які є членами <a href="https://www.ukrinform.ua/tag-nato"> НАТО</a> . Канада також підтримує створення РадиУкраїна-НАТО замість відповідної Комісії – і це перша подібна публічнапідтримка нового механізму взаємодії України з Альянсом", - зазначивпосадовець.</p>
<p>Жовква підкреслив, що минуло лише 10 днів після саміту Європейської політичноїспільноти в Молдові, де було підписано спільну декларацію з Румунією, і наразівже маємо формалізацію підтримки членства України в Альянсі з 20 державами-членами.</p>
<p><strong>Читайте також:</strong> <a href="https://www.ukrinform.ua/rubric-polytics/3721077-premer-kanadi-perekonanij-so-ukraina-stane-clenom-nato.html"> <strong>Прем</strong> ’єр <strong>Канади</strong> <strong>переконаний</strong> , що <strong>Україна</strong><strong>стане</strong> <strong>членом</strong> <strong>НАТО</strong> </a></p>
<p>"Черговий практичний крок на євроатлантичному шляху, черговий потужний голосна підтримку України та черговий етап підготовки до результативного проведенняВільнюського Саміту НАТО у липні", - наголосив він.</p>
<p>Заступник керівника ОП зауважив, що нинішній візит Трюдо у Київ – невипадковий, адже Україна як ніколи потребує ще більшої підтримки друзів: і дляподолання катастрофічних наслідків російського теракту на Каховській греблі, ів умовах контрнаступу для деокупації українських територій.</p>
<p>Як повідомляв Укрінформ, Прем'єр-міністр Канади  <a href="https://www.ukrinform.ua/rubric-polytics/3720965-dzastin-trudo-pribuv-do-kieva.html"> Джастін Трюдо у суботуперебуває в Україні </a> .</p>
<p>Source: <a href="https://www.ukrinform.ua/rubric-polytics/3721093-kanada-stala-20u-krainou-aka-pidpisala-deklaraciu-na-pidtrimku-clenstva-ukraini-v-nato-op.html">https://www.ukrinform.ua/rubric-polytics/3721093-kanada-stala-20u-krainou-aka-pidpisala-deklaraciu-na-pidtrimku-clenstva-ukraini-v-nato-op.html</a></p>
</body>
</html>