# Росія отримала від Ірану сотні безпілотників для атак на Україну - Білий дім

Authors: Ukrinform (Person)

Publisher: Укринформ (Organization)

Published Time: 2023-06-10T16:03:10+03:00

Modified Time: 2023-06-10T16:03:10+03:00

Description: Росія поглиблює співпрацю з Іраном у сфері оборони й отримала сотні ударних безпілотників, які використовує для завдання ударів по Україні. — Укрінформ.

Images: ['[630_360_15286...](https://static.ukrinform.com/photos/2018_06/thumb_files/630_360_1528613516-2695.jpg)']

Tags: ['Безпілотник', 'Іран', 'Війна з Росією']

Type: Article

<!--METADATA-->

![](../Images/yкринформ/2023-06-10T16-03-10-03-00/630_360_1528613516-2695.jpg) Росіяпоглиблює співпрацю з Іраном у сфері оборони й отримала сотні ударнихбезпілотників, які використовує для завдання ударів по Україні.

Про це заявив представник Ради нацбезпеки Білого дому Джон Кірбі, повідомляєУкрінформ із посиланням на [ ](https://www.reuters.com/world/europe/russia-has-received-hundreds-iranian-drones-attack-ukraine-white-house-2023-06-09/) [Reuters ](https://www.reuters.com/world/europe/russia-has-received-hundreds-iranian-drones-attack-ukraine-white-house-2023-06-09/) [ .](https://www.reuters.com/world/europe/russia-has-received-hundreds-iranian-drones-attack-ukraine-white-house-2023-06-09/)

"Росія використовувала іранські БПЛА протягом останніх тижнів для завданняударів по Києву і тероризування населення України, й російсько-іранськевійськове партнерство, схоже, поглиблюється", - заявив Кірбі.

Посилаючись на нещодавно розсекречену інформацію, він заявив, що [безпілотники ](https://www.ukrinform.ua/tag-bezpilotnik) були побудовані вІрані й переправлені до РФ через Каспійське море.

Кірбі зазначив, що передача безпілотників є порушенням правил ОрганізаціїОб'єднаних Націй, і США прагнутимуть притягнути обидві країни довідповідальності.

"Ми продовжимо накладати санкції на суб'єкти, причетні до передачі іранськоївійськової техніки Росії для застосування по Україні", - заявив Кірбі.

**Читайте також:** [ ППО вночі знищила дві крилаті ракети і 20 **дрон** ів-камікадзе ](https://www.ukrinform.ua/rubric-ato/3720872-ppo-vnoci-znisila-dvi-krilati-raketi-i-20-dronivkamikadze.html)

За його словами, нова консультативна записка США, опублікована в п'ятницю, маєна меті "допомогти бізнесу та урядам інших країн краще зрозуміти ризики,пов'язані з іранською програмою БПЛА та незаконною практикою, яку Іранвикористовує для закупівлі компонентів для неї".

Як повідомляв Укрінформ, раніше Кірбі заявив, що режим в Ірані [ надає Росіїматеріали для будівництва заводу ](https://www.ukrinform.ua/rubric-world/3720682-iran-nadae-rosii-materiali-dla-budivnictva-zavodu-z-virobnictva-bezpilotnikiv-bilij-dim.html) з виробництва безпілотників у Татарстані, щозможе забезпечити Кремль озброєнням для продовження агресії проти Україні.

Source: [https://www.ukrinform.ua/rubric-ato/3721035-rosia-otrimala-vid-iranu-sotni-bezpilotnikiv-dla-atak-na-ukrainu-bilij-dim.html](https://www.ukrinform.ua/rubric-ato/3721035-rosia-otrimala-vid-iranu-sotni-bezpilotnikiv-dla-atak-na-ukrainu-bilij-dim.html)