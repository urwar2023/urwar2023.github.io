# Клименко доручив пришвидшити облаштування на Дніпропетровщині нових свердловин

Authors: Ukrinform (Person)

Publisher: Укринформ (Organization)

Published Time: 2023-06-10T18:08:01+03:00

Modified Time: 2023-06-10T18:08:01+03:00

Description: Міністр внутрішніх справ Ігор Клименко доручив пришвидшити впровадження у Дніпропетровській області проєктів з облаштування нових свердловин на тлі виникнення в регіоні проблем із постачанням води внаслідок підриву російськими військами греблі Каховської ГЕС. — Укрінформ.

Images: ['[630_360_16864...](https://static.ukrinform.com/photos/2023_06/thumb_files/630_360_1686409540-755.png)']

Tags: ['Дніпропетровщина', 'Клименко', 'МВС', 'Вода', 'Каховська ГЕС']

Type: Article

<!--METADATA-->

![](../Images/yкринформ/2023-06-10T18-08-01-03-00/630_360_1686409540-755.png) Міністрвнутрішніх справ Ігор Клименко доручив пришвидшити впровадження уДніпропетровській області проєктів з облаштування нових свердловин на тлівиникнення в регіоні проблем із постачанням води внаслідок підриву російськимивійськами греблі Каховської ГЕС.

Про це повідомило  [ Міністерство внутрішніх справ України](https://mvs.gov.ua/uk/news/odne-iz-kliucovix-pitan-pitna-voda-dlia-nasix-gromadian-igor-klimenko) , передає Укрінформ.

Як керівник робіт з ліквідації наслідків підриву Каховської ГЕС, Клименкопровів нараду в Дніпропетровській обласній військовій адміністрації.

Міністр заслухав доповіді очільників обласного штабу, комунальних підприємстві центральних органів виконавчої влади.

Так, за оперативними даними, станом на ранок 10 червня без водопостачаннячастково залишилися Марганецька, Нікопольська, Покровська й Грушівськатериторіальні громади Дніпропетровської області.

**Читайте також:** [ На **Дніпропетров** щині організували підвіз води впостраждалі міста й села ](https://www.ukrinform.ua/rubric-regions/3720930-na-dnipropetrovsini-organizuvali-pidviz-vodi-v-postrazdali-mista-j-sela.html)

Рівень води Каховського водосховища в межах регіону продовжує знижуватися.Лише поблизу Нікополя за ніч рівень води впав на 60 сантиметрів. У громади,які частково залишилися без водопостачання, здійснюється підвіз питної води,зокрема підрозділами Державної служби з надзвичайних ситуацій та Національноїполіції.

![](../Images/yкринформ/2023-06-10T18-08-01-03-00/1686409543-660.png)

У зоні небезпеки опинилися також п'ять [ лікарень](https://www.ukrinform.ua/tag-bolnica) , де перебуває понад сотня пацієнтів.Вирішується питання про доправлення людей до інших медичних закладів.

Клименко наголосив, що одним із ключових питань для громадян є питна вода.

«Ми говоримо про епідеміологічну безпеку, ми говоримо про хоча б мінімальнонормальну життєдіяльність людей. Ми всі несемо відповідальність перед нашимилюдьми, державою у ці важкі для України часи», — підкреслив він.

**Читайте також:** [ Росіяни навмисно пошкодили греблю **Каховськ** ої ГЕС -ISW ](https://www.ukrinform.ua/rubric-ato/3721029-rosiani-navmisno-poskodili-greblu-kahovskoi-ges-isw.html)

Міністр доручив відповідальним підрозділам, зокрема, визначити кількість води,якої потребуватимуть громади в разі відсутності центрального водопостачання,та дослідити епідеміологічні ризики.

Як повідомляв Укрінформ, у ніч на 6 червня [ російська армія](https://www.ukrinform.ua/rubric-other_news/3718791-pidriv-rosianami-kahovskoi-ges-vsi-novini.html) [ підірвала греблю Каховської ГЕС](https://www.ukrinform.ua/rubric-other_news/3718791-pidriv-rosianami-kahovskoi-ges-vsi-novini.html) . Ще до обіду майже вся станція опинилася підводою, відновленню вона не підлягає.

Того ж дня уряд створив міжвідомчу робочу групу, яка відповідатиме за  [подолання наслідків підриву ](https://www.ukrinform.ua/rubric-society/3719264-klimenko-ocoliv-robocu-grupu-aka-vidpovidae-za-podolanna-naslidkiv-pidrivu-kahovskoi-ges.html) росіянами Каховської ГЕС, та призначивїї керівником міністра внутрішніх справ Ігоря Клименка.

Фото: МВС

Source: [https://www.ukrinform.ua/rubric-regions/3721087-klimenko-doruciv-prisvidsiti-oblastuvanna-na-dnipropetrovsini-novih-sverdlovin.html](https://www.ukrinform.ua/rubric-regions/3721087-klimenko-doruciv-prisvidsiti-oblastuvanna-na-dnipropetrovsini-novih-sverdlovin.html)