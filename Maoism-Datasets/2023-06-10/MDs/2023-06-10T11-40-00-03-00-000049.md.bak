# На Дніпропетровщині організували підвіз води в постраждалі міста й села

Authors: Ukrinform (Person)

Publisher: Укринформ (Organization)

Published Time: 2023-06-10T11:40:00+03:00

Modified Time: 2023-06-10T11:40:00+03:00

Description: На Дніпропетровщині організовано підвіз води в міста і села, які лишилися без неї через обміління Каховського водосховища. — Укрінформ.

Images: ['[630_360_16863...](https://static.ukrinform.com/photos/2023_06/thumb_files/630_360_1686386158-437.jpeg)']

Tags: ['Дніпропетровщина', 'Вода', 'Каховське водосховище']

Type: Article

<!--METADATA-->

![](../Images/yкринформ/2023-06-10T11-40-00-03-00/630_360_1686386158-437.jpeg) НаДніпропетровщині організовано підвіз води в міста і села, які лишилися без неїчерез обміління Каховського водосховища.

Про це в  [ Телеграмі ](https://t.me/dnipropetrovskaODA/5199?single)повідомляє голова Дніпропетровської ОВА Сергій Лисак, передає Укрінформ.

"До постраждалих територій прибувають цистерни з [ водою](https://www.ukrinform.ua/tag-voda) – питною та технічною. Визначені точки,де люди її набирають. Наприклад, у Марганецькій громаді таких – 10, а вПокрові – 7. Їх ставатиме більше", - йдеться у дописі.

![](../Images/yкринформ/2023-06-10T11-40-00-03-00/1686386159-900.jpeg)

Зазначається, що без води залишився практично весь район, окрім Нікополя таПершотравневської громади, куди вода подається за графіком.

Міжнародні партнери передають пляшки з водою та ємності під неї, засоби длязнезараження, гігієнічні набори. У планах влади закупити насоси.

![](../Images/yкринформ/2023-06-10T11-40-00-03-00/1686386159-682.jpeg) **Читайтетакож:** [ У двох районах Дніпропетровщини проблеми з **водо** постачаннямчерез підрив Каховської ГЕС ](https://www.ukrinform.ua/rubric-regions/3720688-u-dvoh-rajonah-dnipropetrovsini-problemi-z-vodopostacannam-cerez-pidriv-kahovskoi-ges.html)

В ОВА говорять, що на день людині потрібно бодай 2 літри питної води і 4 –технічної.

![](../Images/yкринформ/2023-06-10T11-40-00-03-00/1686386158-375.jpeg)

"Забезпечити майже цілий район – колосальна робота. Та ми продумуємологістику, ведемо перемовини, залучаємо кожного, хто може допомогти. Аби зводою були всі", - додав Лисак.

![](../Images/yкринформ/2023-06-10T11-40-00-03-00/1686386158-976.jpeg)

Щодо Криворізького району. Водоканал працює у штатному режимі – має запасводи.

Раніше повідомлялось, що окупанти [ підірвали Каховську ГЕС вночі 6 червня](https://www.ukrinform.ua/rubric-other_news/3718791-pidriv-rosianami-kahovskoi-ges-vsi-novini.html) .

Фото: Телеграм/Сергій Лисак

Source: [https://www.ukrinform.ua/rubric-regions/3720930-na-dnipropetrovsini-organizuvali-pidviz-vodi-v-postrazdali-mista-j-sela.html](https://www.ukrinform.ua/rubric-regions/3720930-na-dnipropetrovsini-organizuvali-pidviz-vodi-v-postrazdali-mista-j-sela.html)