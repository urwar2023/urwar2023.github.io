# Інформація про перебіг бойових дій є елементом плану операції — Ганна Маляр

Author: ['АРМІЯINFORM']

Time: 2023-06-10T70:00:00-04:00

Description: Інформація про перебіг бойових дій є елементом плану операції та виконує військові... Война с Украиной 2022, Война с Украиной последние новости сегодня, Новости война с Украиной 2022 последние на сегодня, Будет ли война между Украиной и Россией и когда, Война с Украиной в 2022 году будет или нет,  Будет ли война с Украиной в ближайшее время что говорят,  Война с Украиной новости,  Новости Украины сегодня,  Украинские новости в украинских СМИ на русском

Images: ['[ganna-malyar.jpg](https://armyinform.com.ua/wp-content/uploads/2023/05/ganna-malyar.jpg)', '[ganna.jpeg](https://armyinform.com.ua/wp-content/uploads/2023/06/ganna.jpeg)']

Tags: ['STOPRUSSIA', 'АГРЕСІЯ РФ', 'ВІЙНА', 'ВТОРГНЕННЯ РФ', 'ГАННА МАЛЯР']

Category: News

<!--METADATA-->

![](../Images/AРМІЯINFORM/2023-06-10T70-00-00-04-00/ganna-malyar.jpg)Ганна Маляр

Інформація про перебіг бойових дій є елементом плану операції та виконуєвійськові задачі.

Про це заступник Міністра оборони України Ганна Маляр[написала](https://t.me/annamaliar/828?fbclid=IwAR3n2xjFQ2I0KtQBbPwUgtYF4C8X38hEuu8i314b3xq2lvuqHv0-uynvrtU)у Тelegram та показала світлину із пресофіцерами «Таврії» і «Хортиці» —оперативно-стратегічних угруповань військ, які нині воюють на найгарячішихнапрямках сходу та півдня України.

Як підкреслила Ганна Маляр, від цих офіцерів «ви дізнаєтесь, що там наБахмутському чи Запорізькому напрямках».

![](../Images/AРМІЯINFORM/2023-06-10T70-00-00-04-00/ganna.jpeg)

За її словами, «інформація про перебіг бойових дій є елементом плану операціїта виконує військові задачі. Ми розробляємо після консультацій з главкомом тафахівцями Генштабу з інформаційної безпеки стратегічну лінію інформування підчас тих чи інших військових дій, а потім у режимі 24/7 координуємо і коригуємокомунікацію з пресслужбами ОСУВ та Страткомом ЗСУ залежно від потреб фронту».

«Ось зараз, — підкреслила заступник Міністра, — з пресслужбами „Хортиці“ і„Таврії“ ми працюємо на місці подій. Відпрацьовуємо те, що онлайн не зробиш».

Вона заявила, що основним замовником того, що і як інформаційно подавати підчас війни, є Збройні сили України, які формують свою потребу — «які задачі їмважливо вирішити за допомогою інформаційних інструментів, а Міноборони разоміз медійними підрозділами ЗСУ втілює це у життя».

«Наше завдання — воювати інформацією в рамках тих планів і задач, які стоятьперед військом», — наголосила Ганна Маляр.

**Тому, зазначила вона, під час війни, споживаючи інформацію, «варто знати:**

* у нас усе скоординовано і все під контролем;  * все, що ми подаємо публічно, потрібно нашим Силам оборони для роботи;  * ми добре знаємо, що вкидає ворог в інфопростір, і завжди оперативно реагуємо, якщо це в інтересах ЗСУ і перемоги;  * ми даємо стільки інформації, скільки потрібно саме зараз в інтересах Сил оборони».

Як запевнила Ганна Маляр, «ми не приховаємо від вас наші перемоги та фактизвільнення територій»

Вона зауважила, що «в нас сильна професійна команда. Міноборони та ЗСУ — нашіречники оперативно вас інформують щодня у прямих включеннях на ТВ, інодінавіть під обстрілами. У нас цілодобово триває інформування на сторінках іканалах Міноборони та ЗСУ, родів/видів військ і бригад».

Source: [https://armyinform.com.ua/2023/06/10/informacziya-pro-perebig-bojovyh-dij-ye-elementom-planu-operacziyi-ganna-malyar/](https://armyinform.com.ua/2023/06/10/informacziya-pro-perebig-bojovyh-dij-ye-elementom-planu-operacziyi-ganna-malyar/)