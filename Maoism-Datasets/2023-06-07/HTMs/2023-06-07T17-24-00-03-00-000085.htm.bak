<html>
<head><style>img{height: auto; width: auto\9; width:100%;}</style></head>
<body>
<h1>Клименко: Шукаємо шляхи, аби евакуювати людей з лівого берега Херсонщини</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-06-07T17:24:00+03:00</p>
<p>Modified Time: 2023-06-07T17:24:00+03:00</p>
<p>Description: Штаб із ліквідації наслідків підриву Каховської ГЕС шукає шляхи для того, щоб евакуювати людей з лівого берега Херсонщини. — Укрінформ.</p>
<p>Images: ['<a href="https://static.ukrinform.com/photos/2023_06/thumb_files/630_360_1686147031-809.jpg">630_360_16861...</a>']</p>
<p>Tags: ['Евакуація', 'Херсонщина', 'Клименко', 'Каховська ГЕС']</p>
<p>Type: Article</p>
<!--METADATA-->

<p><img alt="" src="../Images/yкринформ/2023-06-07T17-24-00-03-00/630_360_1686147031-809.jpg" /> Штаб ізліквідації наслідків підриву Каховської ГЕС шукає шляхи для того, щобевакуювати людей з лівого берега Херсонщини.</p>
<p>Про це заявив міністр внутрішніх справ Ігор Клименко у Херсоні, де працює штабіз ліквідації наслідків підриву ГЕС, повідомляє Укрінформ з посиланням <a href="https://t.me/mvs_ukraine/26056">Телеграм </a> МВС.</p>
<p>«Роботи із евакуації тривають. Ми намагаємось максимально швидко це робити. Назаваді стає сильна течія, а також обстріли російськими військовими», - йдетьсяу повідомленні.</p>
<p>_Відео:<a href="https://t.me/mvs_ukraine/26056"> Телеграм-канал МВС України </a> _</p>
<p>Зазначається, що до суходолу рятувальники і поліцейські евакуюють не лишелюдей, а й хатніх тварин, яких вдається врятувати. Після цього потерпілихдоправляють до пунктів надання допомоги.</p>
<p>«Штаб буде працювати цілодобово – скільки буде необхідно. Разом із тим мипрацюємо над задачами, які стоятимуть перед нами коли вода піде. Роботи дужебагато. В першу чергу це буде стосуватися екологічного забруднення. 150 тмастила витекло із машинного залу під час підриву ГЕС», – додав Клименко.</p>
<p><strong>Читайте також:</strong> <a href="https://www.ukrinform.ua/rubric-society/3719499-zelenskij-proviv-naradu-sodo-situacii-z-kahovskou-ges.html"> Зеленський провів нараду щодо ситуації з Каховською ГЕС</a></p>
<p>Глава МВС також доручив провести оцінку екологічної загрози в постраждаломурегіоні.</p>
<p>"Доручив провести роботу щодо оцінки екологічної загрози. Маємо розуміти, щозі сміттєзвалищами, із кладовищами, складами добрив, із мінною безпекою", -зазначив Клименко у <a href="https://www.facebook.com/iklymenko.fb/posts/pfbid0mPTx777g8VzBmybFMGJqKYvGoipNxpEQLZ8SPAS6zTaT9krLrenXXf4j43WdHofhl"> Фейсбуці</a>.</p>
<p><img alt="" src="../Images/yкринформ/2023-06-07T17-24-00-03-00/1686147009-728.jpg" /></p>
<p>За його словами, відбулося вже кілька робочих нарад за участю віцепремʼєр-міністра з відновлення - міністра розвитку громад, територій та інфраструктуриОлександра Кубракова, заступника керівника Офісу Президента Олексія Кулеби,очільників військових адміністрацій, місцевої влади.</p>
<p>Члени штабу заслухали також доповіді очільників Миколаївської,Дніпропетровської та Запорізької обласних військових адміністрацій щодопрокладання водогонів, облаштування свердловин та уникнення дефіциту питноїводи.</p>
<p><strong>Читайте також:</strong> <a href="https://www.ukrinform.ua/rubric-regions/3719595-na-livoberezzi-hersonsini-rosiani-ne-provodili-evakuaciu-i-pereskodzali-volonteram-oblrada.html"> На лівобережжі Херсонщини росіяни не проводили евакуаціюі перешкоджали волонтерам – облрада </a></p>
<p>Клименко поінформував, що на цей час фактично підтоплено 29 населених пунктів,із них 19 - на підконтрольній Україні території, а 10 - під тимчасовоюокупацією. Зокрема, у Херсоні за ніч вода піднялася на 1 метр, очікується, щовона продовжить прибувати і впродовж дня.</p>
<p>Рятувальні служби, поліція, волонтери цілодобово евакуюють людей із затопленихміст і сіл регіону. У регіоні працюють майже 1600 рятувальників таполіцейських та близько 300 одиниць спецтехніки. За потреби буде збільшенакількість пунктів надання допомоги, зазначив міністр.</p>
<p>Він подякував поліцейським, рятувальникам, нацгвардійцям, які долають наслідкиросійського теракту, а також волонтерам, які приїжджають до Херсона з усієїкраїни.</p>
<p><strong>Читайте також:</strong> <a href="https://www.ukrinform.ua/rubric-economy/3719273-pidriv-kahovskoi-ges-kabmin-vidiliv-ponad-23-milarda-na-zabezpecenna-regioniv-vodou.html"> Підрив Каховської ГЕС: Кабмін виділив понад ₴2,3 мільярдана забезпечення регіонів водою </a></p>
<p>Як повідомив у <a href="https://www.facebook.com/oleksandr.kubrakov/posts/pfbid026WAauMYb6kWiVZNUX92fk1MGZKt3tENAnWtPB28t6QGq2oigKKsB9SkQv7BzwvRAl"> Фейсбуці</a>за результатами наради щодо ситуації на півдні України віцепрем’єр-міністр звідновлення – міністр розвитку громад, територій та інфраструктури ОлександрКубраков, влада обговорює з міжнародними організаціями питання наданнядопомоги щодо евакуації людей на тимчасово окупованих територіях, щопостраждали внаслідок підриву загарбниками Каховської ГЕС.</p>
<p>"Спілкуємось з міжнародними організаціями щодо допомоги в евакуації людей зпонад 20 громад на тимчасово окупованих територіях", - зазначив Кубраков.</p>
<p>Він зауважив, що рівень води в середньому в Херсоні становить понад 5 метріввище від норми, очікується, що як мінімум до кінця дня вода прибуватиме.</p>
<p>Раніше Президент Володимир Зеленський заявив, що <a href="https://www.ukrinform.ua/rubric-society/3719499-zelenskij-proviv-naradu-sodo-situacii-z-kahovskou-ges.html"> евакуація на лівому березіДніпра у Херсоноській області повністю провалена окупантами</a> . З огляду на це Україна буде звертатисядо міжнародних організацій.</p>
<p>Як повідомлялося, вночі 6 червня <a href="https://www.ukrinform.ua/rubric-other_news/3718791-pidriv-rosianami-kahovskoi-ges-vsi-novini.html"> російські війська підірвали греблюКаховської ГЕС </a> . Затоплено частину Херсона і ще 80населених пунктів. На правобережжі області організована евакуація людей знебезпечних місць.</p>
<p>Кабмін виділив 1,5 млрд грн на будівництво двох нових магістральних водогонівта 846 млн грн - на забезпечення питною <a href="https://www.ukrinform.ua/tag-voda"> водою</a> областей.</p>
<p><em>Фото: МВС</em></p>
<p>Source: <a href="https://www.ukrinform.ua/rubric-regions/3719632-klimenko-sukaemo-slahi-abi-evakuuvati-ludej-z-livogo-berega-hersonsini.html">https://www.ukrinform.ua/rubric-regions/3719632-klimenko-sukaemo-slahi-abi-evakuuvati-ludej-z-livogo-berega-hersonsini.html</a></p>
</body>
</html>