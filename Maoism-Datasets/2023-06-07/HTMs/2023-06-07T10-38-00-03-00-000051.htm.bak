<html>
<head><style>img{height: auto; width: auto\9; width:100%;}</style></head>
<body>
<h1>Столтенберг привітав інформаційну стриманість України щодо контрнаступу</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-06-07T10:38:00+03:00</p>
<p>Modified Time: 2023-06-07T23:38:00+03:00</p>
<p>Description: Генеральний секретар НАТО Єнс Столтенберг відзначив пожвавлення бойових дій вздовж всієї лінії фронту в Україні, та водночас привітав інформаційну стриманість української сторони у поширені деталей щодо ймовірного контрнаступу. — Укрінформ.</p>
<p>Images: ['<a href="https://static.ukrinform.com/photos/2022_11/thumb_files/630_360_1668589929-696.jpg">630_360_16685...</a>']</p>
<p>Tags: ['Столтенберг', 'ЗСУ', 'Війна з Росією', 'Контрнаступ']</p>
<p>Type: Article</p>
<!--METADATA-->

<p><img alt="" src="../Images/yкринформ/2023-06-07T10-38-00-03-00/630_360_1668589929-696.jpg" />Генеральний секретар НАТО Єнс Столтенберг відзначив пожвавлення бойових дійвздовж всієї лінії фронту в Україні, та водночас привітав інформаційнустриманість української сторони у поширені деталей щодо ймовірногоконтрнаступу.</p>
<p>Про це керівник НАТО заявив сьогодні під час публічної дискусії форматуBrussels Sprouts в рамках Центру з нової американської безпеки (CNAS),повідомляє кореспондент Укрінформу.</p>
<p>«В тому, що стосується наступу ( <a href="https://www.ukrinform.ua/tag-ukraina"> України </a> ) – ми бачимо збільшення інтенсивності боїв вздовж лінії фронту. Алея завжди є дуже обережним, щоб не говорити про оперативні деталі. Це є дійсносправа українців – говорити про такі речі. Ми також бачили це відео(Генерального штабу ЗС України – ред.), яке вони розмістили у соціальнихмедіа, і яке дійсно закликає утриматися від інформації щодо контрнаступу абойого оперативних деталей», - зауважив Єнс Столтенберг, відповідаючи назапитання від модератора дискусії.</p>
<p>Він підкреслив, що будь-яка війна є непередбачуваною, і ніхто не може сказати,як вона буде розвиватися. Але те, що відомо напевно – це те, що українськізахисники наразі мають спроможності, зброю, боєприпаси та необхіднетренування, які були надані, зокрема, союзниками по НАТО та партнерами врамках Контактної групи з допомоги Україні за лідерства США.</p>
<p>«Ми також знаємо, що українці вже довели: вони спроможні виштовхуватиросійські сили, як вони зробили це на півночі, навколо Києва, усього за кількатижнів, на сході, навколо Харкова, й на півдні, у Херсоні. Зараз вони маютьбільше обладнання, більше тренування, вони краще підготовлені для звільненнянавіть більших територій», - сказав Генеральний секретар НАТО.</p>
<p>«Ніхто не може передбачити, чим ця війна завершиться. Але ми знаємо: те, щобуде відбуватися за столом переговорів, які, будемо сподіватися, на певномуетапі покладуть край цій війні, - це повністю залежатиме від досягнення цілейна полі бою. Тож ми маємо зміцнювати позиції України на полі бою, щоб вониотримали такий підсумок цієї війни, який забезпечить збереження України яксуверенної та незалежної країни, і що Путін не виграє цю війну», - додав ЄнсСтолтенберг.</p>
<p><strong>Читайте також:</strong> <a href="https://www.ukrinform.ua/rubric-polytics/3719764-nato-mae-nadati-ukraini-garantii-bezpeki-sob-istoria-z-vijnou-ne-povtorilasa-stoltenberg.html"> НАТО має надати Україні гарантії безпеки, щоб історія звійною не повторилася – <strong>Столтенберг</strong> </a></p>
<p>Як вже повідомлялося, 11-12 липня у Вільнюсі відбудеться черговий саміт НАТО,який, серед найважливіших питань, розгляне продовження допомоги Україні у їїборотьбі проти російської агресії. Президент Володимир Зеленський висловивнамір особисто взяти участь у цій зустрічі. При цьому на всіх рівняхукраїнська сторона наголосила, що завірень про те, що «Україна стане членомАльянсу», які буди зроблені під час Бухарестського саміту НАТО у 2008 році,вже недостатньо. Натомість Україна ставить перед союзниками по НАТО питаннящодо надання гарантій безпеки та чіткої перспективи руху до повноправногочленства в Альянсі.</p>
<p>Source: <a href="https://www.ukrinform.ua/rubric-ato/3719779-stoltenberg-privitav-informacijnu-strimanist-ukraini-sodo-kontrnastupu.html">https://www.ukrinform.ua/rubric-ato/3719779-stoltenberg-privitav-informacijnu-strimanist-ukraini-sodo-kontrnastupu.html</a></p>
</body>
</html>