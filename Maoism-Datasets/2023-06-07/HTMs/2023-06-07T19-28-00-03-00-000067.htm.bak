<html>
<head><style>img{height: auto; width: auto\9; width:100%;}</style></head>
<body>
<h1>У Миколаєві підтоплені пляжі, яхт-клуб та ресторани на березі</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-06-07T19:28:00+03:00</p>
<p>Modified Time: 2023-06-07T19:28:00+03:00</p>
<p>Description: Велика вода через підрив Каховської ГЕС добралася до Миколаєва – підтоплено пляжі, човникові бази, зупинки громадського транспорту, яхт-клуб та ресторани на березі Дніпро-Бузького лиману. — Укрінформ.</p>
<p>Images: ['<a href="https://static.ukrinform.com/photos/2023_06/thumb_files/630_360_1686155262-283.jpg">630_360_16861...</a>']</p>
<p>Tags: ['Миколаїв', 'Вода', 'Пляж', 'Затоплення']</p>
<p>Type: Article</p>
<!--METADATA-->

<p><img alt="" src="../Images/yкринформ/2023-06-07T19-28-00-03-00/630_360_1686155262-283.jpg" /> Великавода через підрив Каховської ГЕС добралася до Миколаєва – підтоплено пляжі,човникові бази, зупинки громадського транспорту, яхт-клуб та ресторани наберезі Дніпро-Бузького лиману.</p>
<p>Про це повідомив міський голова Олександр Сєнкевич у <a href="https://t.me/senkevichonline/4626"> Телеграмі</a> , передає Укрінформ.</p>
<p>«Станом на 18 годину 7 червня рівень <a href="https://www.ukrinform.ua/tag-voda"> води </a> в акваторії міста загалом піднявся <a href="https://t.me/senkevichonline/4630"> на 82 см</a> », - сказав Сєнкевич.</p>
<p>За його словами, в мікрорайоні Намив вода вже підступила до зупинковихкомплексів, також підтоплено берегову лінію в районі Леваневців (пляж) та Яхт-клубу (ресторани та човникові бази).</p>
<p>Мер також зазначив, що на Намиві, щоб вода не йшла далі на проїжджу частину ідо будинків - комунальники укріплюють берег.</p>
<p>В Інгульському та Центральному районах підтоплено три пляжі. У Корабельномурайоні на вул. Рибній вода дійшла до пірсів човникового кооперативу.</p>
<p><strong>Читайте також:</strong> <a href="https://www.ukrinform.ua/rubric-regions/3719658-u-snigurivskij-gromadi-vnaslidok-pidrivu-kahovskoi-ges-zatopleni-tri-mosti.html"> У Снігурівській громаді внаслідок підриву Каховської ГЕС<strong>затоплені</strong> три мости </a></p>
<p>У центрі міста на Нижній Набережній через підняття рівня води просідає ґрунт.</p>
<p>Як повідомлялося, критичною позначкою для Миколаєва є підняття рівня води на105 см.</p>
<p>Як <a href="https://www.ukrinform.ua/rubric-ato/3718751-rosijski-zagarbniki-pidirvali-kahovsku-ges-ok-pivden.html"> повідомлялося </a> , вночі 6 червня російськаармія підірвала дамбу Каховської ГЕС.</p>
<p>На Херсонщині розпочали евакуацію населення з небезпечних місць, для яких єризик затоплення внаслідок підриву Каховської ГЕС.</p>
<p><em>Фото: Олександр Сєнкевич / Телеграм</em></p>
<p>Source: <a href="https://www.ukrinform.ua/rubric-regions/3719694-u-mikolaevi-pidtopleni-plazi-ahtklub-ta-restorani-na-berezi.html">https://www.ukrinform.ua/rubric-regions/3719694-u-mikolaevi-pidtopleni-plazi-ahtklub-ta-restorani-na-berezi.html</a></p>
</body>
</html>