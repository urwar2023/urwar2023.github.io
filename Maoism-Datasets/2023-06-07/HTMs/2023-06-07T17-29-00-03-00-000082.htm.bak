<html>
<head><style>img{height: auto; width: auto\9; width:100%;}</style></head>
<body>
<h1>На Херсонщині моніторять стан питної води, на Запоріжжі та Дніпропетровщині - рівень радіації</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-06-07T17:29:00+03:00</p>
<p>Modified Time: 2023-06-07T17:29:00+03:00</p>
<p>Description: На Херсонщині контроль води для населення здійснюють 84 групи спостереження Центрів контролю та профілактики хвороб чотирьох областей. Відхилень від показників безпечності поки не зафіксовано. На території Запорізької та Дніпропетровської областей ведеться моніторинг радіаційного фону. — Укрінформ.</p>
<p>Images: ['<a href="https://static.ukrinform.com/photos/2022_01/thumb_files/630_360_1642201019-982.jpg">630_360_16422...</a>']</p>
<p>Tags: ['Херсонщина', 'Радіація', 'Вода', 'Моніторинг']</p>
<p>Type: Article</p>
<!--METADATA-->

<p><img alt="" src="../Images/yкринформ/2023-06-07T17-29-00-03-00/630_360_1642201019-982.jpg" /> НаХерсонщині контроль води для населення здійснюють 84 групи спостереженняЦентрів контролю та профілактики хвороб чотирьох областей. Відхилень відпоказників безпечності поки не зафіксовано. На території Запорізької таДніпропетровської областей ведеться моніторинг радіаційного фону.</p>
<p>Про це під час спілкування з журналістами у середу сказав заступник міністраохорони здоров’я, головний державний санітарний лікар Ігор Кузін, передаєкореспондент Укрінформу.</p>
<p>“З боку системи громадського здоров'я нами було мобілізовано 84 груписпостереження, це групи спостереження як Херсонського, так і Миколаївського,Одеського, Дніпропетровського, Запорізького та Кіровоградського обласнихцентрів контролю та профілактики хвороб. Вони зараз забезпечують посиленийконтроль за якістю та безпечністю питної <a href="https://www.ukrinform.ua/tag-voda"> води</a> , яка подається населенню, або якупідвозять”, - сказав Кузін.</p>
<p><em>Відео: МОЗ України</em></p>
<p>За його словами, цей лабораторний контроль було розпочато з учорашнього дня.</p>
<p>“Станом на 15 годину сьогодні, ми не зафіксували жодного відхилення відпараметрів по показниках безпечності води”, - сказав Кузін.</p>
<p>Окрім цього, повідомив він, у Херсонську та Миколаївську областіперерозподілені бактерицидні таблетки та засоби для знезараження води.</p>
<p>“Вони будуть використовуватися після того, як вода піде на спад, для роздачімісцевому населенню, яке повертатиметься, або для об’єктів критичноїінфраструктури, які були вимушені змінити свої джерела водопостачання.Наприклад, почали використовувати свердловини, або привізну воду”, - сказавКузін.</p>
<p>Він додав, що запасів знезаражувальних таблеток має вистачити для забезпеченнявсієї Херсонської області впродовж щонайменше 1,5 місяця. Це робиться дляубезпечення населення від спалахів інфекційних хвороб, які пов'язані звикористанням забрудненої питної води.</p>
<p><strong>Читайте також:</strong> <a href="https://www.ukrinform.ua/rubric-regions/3719521-naselenna-hersonsini-zabezpecili-tabletkami-dla-znezarazenna-vodi-moz.html"> <strong>Населення</strong> <strong>Херсонщини</strong> <strong>забезпечили</strong><strong>таблетками</strong> <strong>для</strong> <strong>знезараження</strong> <strong>води</strong> — <strong>МОЗ</strong></a></p>
<p>Серед заходів, які зараз здійснюються, Кузін назвав посилення моніторингурадіаційного фону на території Запорізької та Дніпропетровської областей.</p>
<p>"Зараз це відбувається щогодини. Інформація в оперативному порядку передаєтьсяв координаційний штаб, і, станом на сьогодні, перевищень як по Запоріжжю, такі по містах Нікополь та Марганець зафіксовано не було", - сказав Кузін.</p>
<p>Як повідомлялося, вночі 6 червня <a href="https://www.ukrinform.ua/rubric-other_news/3718791-pidriv-rosianami-kahovskoi-ges-vsi-novini.html"> російська армія підірвала дамбу КаховськоїГЕС </a> . На Херсонщині розпочали евакуацію населення знебезпечних місць, для яких є ризик затоплення внаслідок підриву КаховськоїГЕС. За фактом підриву правоохоронці розпочали розслідування за статтею"екоцид".</p>
<p>В Укргідроенерго заявили, що Каховська ГЕС повністю зруйнована і відновленнюне підлягає.</p>
<p>Source: <a href="https://www.ukrinform.ua/rubric-regions/3719635-na-hersonsini-monitorat-stan-pitnoi-vodi-na-zaporizzi-ta-dnipropetrovsini-riven-radiacii.html">https://www.ukrinform.ua/rubric-regions/3719635-na-hersonsini-monitorat-stan-pitnoi-vodi-na-zaporizzi-ta-dnipropetrovsini-riven-radiacii.html</a></p>
</body>
</html>