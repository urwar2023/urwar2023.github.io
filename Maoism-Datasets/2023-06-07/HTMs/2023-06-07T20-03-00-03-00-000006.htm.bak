<html>
<head><style>img{height: auto; width: auto\9; width:100%;}</style></head>
<body>
<h1>У Запоріжжі рівень води знижується на п'ять сантиметрів за годину</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-06-07T20:03:00+03:00</p>
<p>Modified Time: 2023-06-07T20:03:00+03:00</p>
<p>Description: У Запоріжжі, що також постраждало через підрив Каховської ГЕС, рівень води знижується на 5 см за годину. — Укрінформ.</p>
<p>Images: ['<a href="https://static.ukrinform.com/photos/2019_05/thumb_files/630_360_1556866742-793.jpg">630_360_15568...</a>']</p>
<p>Tags: ['Вода', 'Каховська ГЕС', 'Запоріжжя', 'Єдині новини', 'Затоплення']</p>
<p>Type: Article</p>
<!--METADATA-->

<p><img alt="" src="../Images/yкринформ/2023-06-07T20-03-00-03-00/630_360_1556866742-793.jpg" /> УЗапоріжжі, що також постраждало через підрив Каховської ГЕС, рівень водизнижується на 5 см за годину.</p>
<p>Про це в ефірі національного телемарафону “ <a href="https://t.me/zoda_gov_ua/19304"> Єдині новини</a> ” сказав голова Запорізької ОВА ЮрійМалашко, передає Укрінформ.</p>
<p>"Наразі фіксований спад води - 5 см за годину. В місті <a href="https://www.ukrinform.ua/tag-zaporizza"> Запоріжжі</a> вода буде, бо забор води знаходитьсяу верхньому б'єфі", - сказав він.</p>
<p>За словами Малашка, є загроза того, що води, можливо, не буде у селахБіленьке, Лисогірка, Червонодніпровка. Наразі фахівці поглиблюють точку заборуводи. Проте у разі, якщо води не буде, влада готова підвозити питну воду.</p>
<p>"За рахунок верхнього б'єфу будемо тримати ситуацію", - додав Малашко.</p>
<p>Ситуація з Каховською ГЕС не вплине на стабільність роботи металургійнихкомбінатів, які знаходяться в Запоріжжі. Але мешканцям міста радять зробитиневеликий запас питної води.</p>
<p>Щодо ситуації в Енергодарі, то там немає паніки через підрив Каховської ГЕС.Рівень води в охолоджуючому ставку Запорізької АЕС знаходиться на достатньомутехнічному рівні. Радіаційний фон біля станції і в області також у нормі.</p>
<p><strong>Читайте також:</strong> <a href="https://www.ukrinform.ua/rubric-regions/3719673-u-hersoni-riven-vodi-perevisiv-55-metra.html"> У Херсоні <strong>рівень</strong> <strong>води</strong> перевищив 5,5 метра</a></p>
<p>Раніше повідомлялось, станом на 13:00, рівень верхнього б'єфу знизився на 0,7м, нижнього - на 1,3 м, що в межах норми.</p>
<p>6 червня <a href="https://www.ukrinform.ua/rubric-ato/3718751-rosijski-zagarbniki-pidirvali-kahovsku-ges-ok-pivden.html"> російські війська підірвали греблю Каховської ГЕС</a> . На Херсонщині розпочали евакуацію населення знебезпечних місць, для яких є ризик затоплення. За фактом підриву окупантамиКаховської ГЕС правоохоронці розпочали розслідування за статтею "екоцид".</p>
<p>Source: <a href="https://www.ukrinform.ua/rubric-regions/3719716-u-zaporizzi-riven-vodi-znizuetsa-na-pat-santimetriv-za-godinu.html">https://www.ukrinform.ua/rubric-regions/3719716-u-zaporizzi-riven-vodi-znizuetsa-na-pat-santimetriv-za-godinu.html</a></p>
</body>
</html>