# Жителі Олешок повідомляють, що окупаційна влада не допомагає з евакуацією

Authors: Ukrinform (Person)

Publisher: Укринформ (Organization)

Published Time: 2023-06-07T17:44:00+03:00

Modified Time: 2023-06-07T17:44:00+03:00

Description: В Олешківській громаді, на загарбаній росіянами території Херсонщини, люди рятують один одного, окупаційна влада населенню не допомагає. — Укрінформ.

Images: ['[630_360_16861...](https://static.ukrinform.com/photos/2023_06/thumb_files/630_360_1686148604-450.jpg)']

Tags: ['Евакуація', 'Херсонщина', 'Окупація', 'Затоплення']

Type: Article

<!--METADATA-->

![](../Images/2023-06-07T17-44-00-03-00/630_360_1686148604-450.jpg) ВОлешківській громаді, на загарбаній росіянами території Херсонщини, людирятують один одного, окупаційна влада населенню не допомагає.

Про це кореспондентові Укрінформу телефоном на умовах анонімності розповіламешканка громади, яка сама змушена була покинути домівку через затоплення.

«На дахах багато людей, багато потопилися… Дідусі, бабусі, лежачі, хто не міг,не встиг піднятися, самі розумієте… Під’їжджають човнами, когось встигаютьзабирати», - каже жінка.

Сама вона з рідними залишила [ затоплену ](https://www.ukrinform.ua/tag-voda)хату, вибратися на сухе їм допомогли місцеві мешканці на човнах, якісамоорганізувалися, щоб рятувати земляків. Тепер жінка мешкає у знайомих. «Хочразом. Ми йшли потихеньку, ночували на дорозі, бо вночі не походиш.Розвиднілося, то ми тихенько-тихенько дійшли до місця, де нас перевезличовном», - розповіла вона.

За словами співбесідниці, за перевезення місцеві мешканці грошей не беруть:"Хлопці тягнуть човни, стоячи по шию у воді, плечі у них – сині від такоїроботи, адже там сильна течія".

Загарбники та самопроголошена влада, каже вона, не допомагають людям.

Жінка розповіла, що її знайома, яка також змушена була покинути будинок,підняла на дах кролів, каченят, собак, давши їм шанс на виживання.

**Читайте також:** [ На лівобережжі Херсонщини росіяни не проводили евакуаціюі перешкоджали **волонтерам** – облрада ](https://www.ukrinform.ua/rubric-regions/3719595-na-livoberezzi-hersonsini-rosiani-ne-provodili-evakuaciu-i-pereskodzali-volonteram-oblrada.html)

Як повідомляв [ Укрінформ ](https://www.ukrinform.ua/rubric-ato/3718751-rosijski-zagarbniki-pidirvali-kahovsku-ges-ok-pivden.html) ,російські війська 6 червня здійснили підрив Каховської ГЕС.

Вода оточила захоплене російськими військами місто Олешки на Херсонщині, людирятуються на дахах, на допомогу їм ніхто не приходить. У населених пунктахзагарбаної Голопристанської громади Херсонської області вода прибуває, їїрівень подекуди сягає 3,5 метра.

Source: [https://www.ukrinform.ua/rubric-regions/3719640-ziteli-olesok-povidomlaut-so-okupacijna-vlada-ne-dopomagae-z-evakuacieu.html](https://www.ukrinform.ua/rubric-regions/3719640-ziteli-olesok-povidomlaut-so-okupacijna-vlada-ne-dopomagae-z-evakuacieu.html)