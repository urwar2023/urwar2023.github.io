# Клименко: Шукаємо шляхи, аби евакуювати людей з лівого берега Херсонщини

Authors: Ukrinform (Person)

Publisher: Укринформ (Organization)

Published Time: 2023-06-07T17:24:00+03:00

Modified Time: 2023-06-07T17:24:00+03:00

Description: Штаб із ліквідації наслідків підриву Каховської ГЕС шукає шляхи для того, щоб евакуювати людей з лівого берега Херсонщини. — Укрінформ.

Images: ['[630_360_16861...](https://static.ukrinform.com/photos/2023_06/thumb_files/630_360_1686147031-809.jpg)']

Tags: ['Евакуація', 'Херсонщина', 'Клименко', 'Каховська ГЕС']

Type: Article

<!--METADATA-->

![](../Images/2023-06-07T17-24-00-03-00/630_360_1686147031-809.jpg) Штаб ізліквідації наслідків підриву Каховської ГЕС шукає шляхи для того, щобевакуювати людей з лівого берега Херсонщини.

Про це заявив міністр внутрішніх справ Ігор Клименко у Херсоні, де працює штабіз ліквідації наслідків підриву ГЕС, повідомляє Укрінформ з посиланням [Телеграм ](https://t.me/mvs_ukraine/26056) МВС.

«Роботи із евакуації тривають. Ми намагаємось максимально швидко це робити. Назаваді стає сильна течія, а також обстріли російськими військовими», - йдетьсяу повідомленні.

_Відео:[ Телеграм-канал МВС України ](https://t.me/mvs_ukraine/26056) _

Зазначається, що до суходолу рятувальники і поліцейські евакуюють не лишелюдей, а й хатніх тварин, яких вдається врятувати. Після цього потерпілихдоправляють до пунктів надання допомоги.

«Штаб буде працювати цілодобово – скільки буде необхідно. Разом із тим мипрацюємо над задачами, які стоятимуть перед нами коли вода піде. Роботи дужебагато. В першу чергу це буде стосуватися екологічного забруднення. 150 тмастила витекло із машинного залу під час підриву ГЕС», – додав Клименко.

**Читайте також:** [ Зеленський провів нараду щодо ситуації з Каховською ГЕС](https://www.ukrinform.ua/rubric-society/3719499-zelenskij-proviv-naradu-sodo-situacii-z-kahovskou-ges.html)

Глава МВС також доручив провести оцінку екологічної загрози в постраждаломурегіоні.

"Доручив провести роботу щодо оцінки екологічної загрози. Маємо розуміти, щозі сміттєзвалищами, із кладовищами, складами добрив, із мінною безпекою", -зазначив Клименко у [ Фейсбуці](https://www.facebook.com/iklymenko.fb/posts/pfbid0mPTx777g8VzBmybFMGJqKYvGoipNxpEQLZ8SPAS6zTaT9krLrenXXf4j43WdHofhl).

![](../Images/2023-06-07T17-24-00-03-00/1686147009-728.jpg)

За його словами, відбулося вже кілька робочих нарад за участю віцепремʼєр-міністра з відновлення - міністра розвитку громад, територій та інфраструктуриОлександра Кубракова, заступника керівника Офісу Президента Олексія Кулеби,очільників військових адміністрацій, місцевої влади.

Члени штабу заслухали також доповіді очільників Миколаївської,Дніпропетровської та Запорізької обласних військових адміністрацій щодопрокладання водогонів, облаштування свердловин та уникнення дефіциту питноїводи.

**Читайте також:** [ На лівобережжі Херсонщини росіяни не проводили евакуаціюі перешкоджали волонтерам – облрада ](https://www.ukrinform.ua/rubric-regions/3719595-na-livoberezzi-hersonsini-rosiani-ne-provodili-evakuaciu-i-pereskodzali-volonteram-oblrada.html)

Клименко поінформував, що на цей час фактично підтоплено 29 населених пунктів,із них 19 - на підконтрольній Україні території, а 10 - під тимчасовоюокупацією. Зокрема, у Херсоні за ніч вода піднялася на 1 метр, очікується, щовона продовжить прибувати і впродовж дня.

Рятувальні служби, поліція, волонтери цілодобово евакуюють людей із затопленихміст і сіл регіону. У регіоні працюють майже 1600 рятувальників таполіцейських та близько 300 одиниць спецтехніки. За потреби буде збільшенакількість пунктів надання допомоги, зазначив міністр.

Він подякував поліцейським, рятувальникам, нацгвардійцям, які долають наслідкиросійського теракту, а також волонтерам, які приїжджають до Херсона з усієїкраїни.

**Читайте також:** [ Підрив Каховської ГЕС: Кабмін виділив понад ₴2,3 мільярдана забезпечення регіонів водою ](https://www.ukrinform.ua/rubric-economy/3719273-pidriv-kahovskoi-ges-kabmin-vidiliv-ponad-23-milarda-na-zabezpecenna-regioniv-vodou.html)

Як повідомив у [ Фейсбуці](https://www.facebook.com/oleksandr.kubrakov/posts/pfbid026WAauMYb6kWiVZNUX92fk1MGZKt3tENAnWtPB28t6QGq2oigKKsB9SkQv7BzwvRAl)за результатами наради щодо ситуації на півдні України віцепрем’єр-міністр звідновлення – міністр розвитку громад, територій та інфраструктури ОлександрКубраков, влада обговорює з міжнародними організаціями питання наданнядопомоги щодо евакуації людей на тимчасово окупованих територіях, щопостраждали внаслідок підриву загарбниками Каховської ГЕС.

"Спілкуємось з міжнародними організаціями щодо допомоги в евакуації людей зпонад 20 громад на тимчасово окупованих територіях", - зазначив Кубраков.

Він зауважив, що рівень води в середньому в Херсоні становить понад 5 метріввище від норми, очікується, що як мінімум до кінця дня вода прибуватиме.

Раніше Президент Володимир Зеленський заявив, що [ евакуація на лівому березіДніпра у Херсоноській області повністю провалена окупантами](https://www.ukrinform.ua/rubric-society/3719499-zelenskij-proviv-naradu-sodo-situacii-z-kahovskou-ges.html) . З огляду на це Україна буде звертатисядо міжнародних організацій.

Як повідомлялося, вночі 6 червня [ російські війська підірвали греблюКаховської ГЕС ](https://www.ukrinform.ua/rubric-other_news/3718791-pidriv-rosianami-kahovskoi-ges-vsi-novini.html) . Затоплено частину Херсона і ще 80населених пунктів. На правобережжі області організована евакуація людей знебезпечних місць.

Кабмін виділив 1,5 млрд грн на будівництво двох нових магістральних водогонівта 846 млн грн - на забезпечення питною [ водою](https://www.ukrinform.ua/tag-voda) областей.

_Фото: МВС_

Source: [https://www.ukrinform.ua/rubric-regions/3719632-klimenko-sukaemo-slahi-abi-evakuuvati-ludej-z-livogo-berega-hersonsini.html](https://www.ukrinform.ua/rubric-regions/3719632-klimenko-sukaemo-slahi-abi-evakuuvati-ludej-z-livogo-berega-hersonsini.html)