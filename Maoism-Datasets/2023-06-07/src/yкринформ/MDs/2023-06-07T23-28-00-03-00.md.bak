# У постраждалих регіонах питною водою забезпечимо всіх - Президент

Authors: Ukrinform (Person)

Publisher: Укринформ (Organization)

Published Time: 2023-06-07T23:28:00+03:00

Modified Time: 2023-06-07T23:28:00+03:00

Description: Прямим обов’язком представників держави та місцевої влади в усіх громадах і областях, які постраждали від підриву Каховської ГЕС, є допомога людям. — Укрінформ.

Images: ['[630_360_16578...](https://static.ukrinform.com/photos/2022_07/thumb_files/630_360_1657829957-221.jpeg)']

Tags: ['Вода', 'Зеленський', 'Каховська ГЕС', 'Війна з Росією']

Type: Article

<!--METADATA-->

![](../Images/2023-06-07T23-28-00-03-00/630_360_1657829957-221.jpeg) Прямимобов’язком представників держави та місцевої влади в усіх громадах і областях,які постраждали від підриву Каховської ГЕС, є допомога людям.

Про це Володимир Зеленський сказав у [ відеозверненні](https://www.youtube.com/watch?v=EFaUZEBqiYU) , передає Укрінформ

"Окремо я хочу зазначити кілька речей, які важливі для всієї нашої країни, аособливо для людей у тих наших регіонах, які залежали від Каховськоговодосховища… Питною водою всіх забезпечимо. В усіх областях, районах, містах іселах, де це необхідно. Де зараз підвіз питної води, будуть зроблені всінеобхідні системи постачання. Сталість постачання – це головний принцип", -заявив Президент.

_Відео:[ Офіс Президента ](https://www.facebook.com/president.gov.ua) _

Зеленський наголосив, що світ буде з Україною.. Партнери повністюпоінформовані про те, що відбувається, про те, якої допомоги ми потребуємо.Хоч би якими були економічні, соціальні, екологічні наслідки цієї катастрофи,всі основи для життя будуть збережені. "Херсонщина, Миколаївщина, Запорізька,Дніпровська області – ми бачимо всю проблематику і зробимо і можливе йнеможливе", - запевнив глава держави.

**Читайте також:** [ До порятунку людей на окупованій Херсонщині має негайнодолучитися МКЧХ - Президент ](https://www.ukrinform.ua/rubric-society/3719769-do-poratunku-ludej-na-okupovanij-hersonsini-mae-negajno-dolucitisa-mkch-zelenskij.html)

Він нагадав, що прямим обов’язком представників держави та місцевої влади вусіх громадах і областях, які постраждали, є допомога людям: "Від уряду й ДСНСдо обласної влади, місцевих громад – усі по максимуму залучені до того, щобурятувати й захистити якнайбільше людей. Кожен має сприймати це завданняособисто. І я дякую тим, хто сприймає його саме так! Дбаємо одне про одного іпро Україну!".

Окрім того, Зеленський заявив, що окупанти будуть притягнуті довідповідальності. "Вони понад рік контролювали і дамбу, і всю ГЕС. Російськіпропагандисти серйозно й відкрито обговорювали саме такий сценарій рукотворноїкатастрофи, який вони і здійснили. Ще минулої осені ми попереджали світ промінування Росією обʼєктів Каховської ГЕС", - сказав Президент.

**Читайте також:** [ **Зеленський** : Кожна загибла людина на Херсонщині -вирок наявній міжнародній архітектурі ](https://www.ukrinform.ua/rubric-society/3719772-zelenskij-kozna-zagibla-ludini-na-hersonsini-virok-naavnij-miznarodnij-arhitekturi.html)

Глава держави нагадав, що українська сторона заклик _ал_ а до відправленняміжнародної спостережної місії на Каховку, до розмінування агрегатів та всіхспоруд станції. "На жаль, світової уваги тоді не вистачило, щоб усе цезабезпечити. Зараз маємо сконцентрувати увагу світу для ліквідації наслідківчергової катастрофи з вини Росії, маємо не допустити подальшої руйнівноїактивності окупантів", - резюмував Зеленський.

Як повідомляв Укрінформ, [ у ніч проти 6 червня російська армія підірваладамбу Каховської ГЕС ](http://www.ukrinform.ua/rubric-other_news/3718791-pidriv-rosianami-kahovskoi-ges-vsi-novini.html) . Направобережжі Херсонської області в зоні лиха опинилися близько 16 тисяч людей.Із небезпечних місць розпочалася евакуація.

_Фото: ОП_

Source: [https://www.ukrinform.ua/rubric-regions/3719778-u-postrazdalih-regionah-pitnou-vodou-zabezpecimo-vsih-prezident.html](https://www.ukrinform.ua/rubric-regions/3719778-u-postrazdalih-regionah-pitnou-vodou-zabezpecimo-vsih-prezident.html)