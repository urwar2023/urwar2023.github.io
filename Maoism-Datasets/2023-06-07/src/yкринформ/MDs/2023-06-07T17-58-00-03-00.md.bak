# Костін розповів послу Китаю про слідство щодо підриву Каховської ГЕС

Authors: Ukrinform (Person)

Publisher: Укринформ (Organization)

Published Time: 2023-06-07T17:58:00+03:00

Modified Time: 2023-06-07T17:58:00+03:00

Description: Генеральний прокурор Андрій Костін поінформував посла Китайської Народної Республіки в Україні Фань Сяньжуна про слідство у справі щодо підриву Каховської ГЕС. — Укрінформ.

Images: ['[630_360_16861...](https://static.ukrinform.com/photos/2023_06/thumb_files/630_360_1686149783-318.jpg)']

Tags: ['Китай', 'Посол', 'Каховська ГЕС', 'Офіс генпрокурора', 'Війна з Росією']

Type: Article

<!--METADATA-->

![](../Images/2023-06-07T17-58-00-03-00/630_360_1686149783-318.jpg)Генеральний прокурор Андрій Костін поінформував посла Китайської НародноїРеспубліки в Україні Фань Сяньжуна про слідство у справі щодо підривуКаховської ГЕС.

Про це повідомляє пресслужба [ Офісу генпрокурора](https://t.me/pgo_gov_ua/12982) , передає Укрінформ.

"Україна розпочала провадження щодо цього злочину, кваліфікувавши його якпорушення законів і звичаїв [ війни ](https://www.ukrinform.ua/tag-vijna) таекоцид. Адже він спричинив тяжку довготривалу шкоду людям та довкіллю" _,_ –зазначив генпрокурор.

![](../Images/2023-06-07T17-58-00-03-00/1686149783-207.jpg)

Він наголосив, що наслідки підриву Каховської ГЕС є катастрофічними.Постраждали понад 40 тис. людей. Зруйновано будинки та інфраструктуру, землістали непридатними для сільського господарства, порушено водопостачання унизці регіонів – як підконтрольних Україні, так і на територіях, тимчасовоокупованих Росією.

![](../Images/2023-06-07T17-58-00-03-00/1686149783-459.jpg)

“Це кричуще порушення прав людини та міжнародного права вимагає скоординованоїреакції міжнародної спільноти. Усі винні мають понести відповідальність”, –заявив Костін.

**Читайте також:** [ **Китай** відреагував на підрив Каховської ГЕС](https://www.ukrinform.ua/rubric-polytics/3719125-kitaj-vidreaguvav-na-pidriv-dambi-kahovskoi-ges.html)

Як повідомлялося, вночі 6 червня [ російська армія підірвала дамбу КаховськоїГЕС ](https://www.ukrinform.ua/rubric-other_news/3718791-pidriv-rosianami-kahovskoi-ges-vsi-novini.html) . На Херсонщині розпочали евакуацію населення знебезпечних місць, для яких є ризик затоплення.

В Укргідроенерго заявили, що Каховська ГЕС повністю зруйнована і відновленнюне підлягає.

_Фото: ОГП_

Source: [https://www.ukrinform.ua/rubric-polytics/3719649-kostin-rozpoviv-poslu-kitau-pro-slidstvo-sodo-pidrivu-kahovskoi-ges.html](https://www.ukrinform.ua/rubric-polytics/3719649-kostin-rozpoviv-poslu-kitau-pro-slidstvo-sodo-pidrivu-kahovskoi-ges.html)