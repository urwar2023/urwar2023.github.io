# У Міндовкіллі назвали руйнування Каховської ГЕС найбільшим екоцидом з початку війни

Authors: Ukrinform (Person)

Publisher: Укринформ (Organization)

Published Time: 2023-06-07T16:50:00+03:00

Modified Time: 2023-06-07T16:50:00+03:00

Description: Руйнування Каховської ГЕС і шкода, завдана цим довкіллю, є найбільшим екоцидом з початку повномасштабного вторгнення Росії в Україну. — Укрінформ.

Images: ['[630_360_16861...](https://static.ukrinform.com/photos/2023_06/thumb_files/630_360_1686128385-501.jpg)']

Tags: ['Каховська ГЕС', 'Міндовкілля', 'Війна з Росією', 'Екоцид']

Type: Article

<!--METADATA-->

![](../Images/2023-06-07T16-50-00-03-00/630_360_1686128385-501.jpg) РуйнуванняКаховської ГЕС і шкода, завдана цим довкіллю, є найбільшим екоцидом з початкуповномасштабного вторгнення Росії в Україну.

Про це на пресконференції в Медіацентрі Україна - Укрінформ сказав першийзаступник міністра захисту довкілля та природних ресурсів України ОлександрКраснолуцький.

"Виділити щось (чому було завдано найбільше шкоди - ред.) важко, тому що шкодазавдається довкіллю на цій території. Це найбільший екоцид, який стався вУкраїні з початку повномасштабної [ війни ](https://www.ukrinform.ua/tag-vijna) ", - сказав Краснолуцький.

Він роз'яснив, що Каховське водосховище і прилеглі території були шляхомміграції птахів, місцем їх гніздування. Після підриву ГЕС дуже великої шкодизавдано саме біорізноманіттю. На тій території, яку зараз затоплює вода зісховища, знаходяться національні природні багатства, які були створені длязбереження червонокнижних рослин та тварин.

"Вони знаходяться на сьогодні під загрозою знищення. Потрібно буде зрозуміти,що з ним відбулося і чи будуть ці види, які є унікальними для південногорегіону України, і далі існувати", - сказав Краснолуцький.

Також збитки завдані водним ресурсам, в які потрапили хімічні речовини,паливно-мастильні матеріали; грунтам, які розмиваються під великим напоромводи.

"Ми постійно моніторили стан наповнення Каховського водосховища, і ця роботане припинялася", - поінформував Краснолуцький. Він зауважив, що моніторингстану водосховища проводився на регулярній основі ще з жовтня минулого року,коли росіяни підірвали один шлюз.

Також, за його словами, відбувається фіксація збитків, які завдаютьсязаповідному фонду, угіддям тощо.

"Завдані величезні екологічні збитки нашому довкіллю, і, відповідно, з моментуцього підриву почала екологічна інспекція працювати, почали фіксуватисязбитки, які завдаються природоохоронному фонду, лісовим ресурсам, воднимресурсам, біорізноманіттю. Ми це фіксуємо. На сьогодні на території областіперебуває заступник міністра Сергій Власенко. Працюють профільні служби,структурні підрозділи Держлісагентства, Держводагентства, всі працюють дляфіксації і мінімізації тієї шкоди, яка завдана нашому довкіллю", - сказавКраснолуцький.

Він наголосив, що шкода вимірюється не тільки в грошах, а й у тому, що Українаможе втратити певні види рослинного й тваринного світу. Проте обрахункипроводяться.

"Ми маємо розуміти деякі речі. Перше, що підтоплена не тільки правобережнатериторія, яка знаходиться під контролем української влади. Підтоплена ілівобережна частина, яка тимчасово окупована, і куди доступу в нас на сьогоднінемає. Вода ще йде, і до деяких місць доступ неможливий. Тому шкоду обрахуватипоки неможливо. Крім того, там точаться активні бойові дії, постійні обстріли,і дуже важко прораховувати там шкоду", - сказав Краснолуцький.

Там, де це можливо, обрахунки проводяться, ведеться фото- і відеофіксаціянаслідків руйнування ГЕС.

**Читайте також:** [ Підрив Каховської ГЕС: збитки для рибної галузі оцінюютьу 10,5 мільярда ](https://www.ukrinform.ua/rubric-economy/3719420-pidriv-kahovskoi-ges-zbitki-dla-ribnoi-galuzi-ocinuut-u-105-milarda.html)

У подальшому, як зазначив Краснолуцький, за дорученням міністра захистудовкілля та природних ресурсів, встановлюється контакт з усіма урядовими інеурядовими міжнародними екологічними організаціями для засудження дій Росії.

"Вимагатимемо виключення Російської Федерації з конвенцій екологічних, тому щоне може країна, яка чинить такі дії, бути членом екологічних домовленостей", -сказав Краснолуцький.

Водночас, він додав, що наразі неурядові міжнародні екологічні організації невідреагували на те, що сталося.

Як [ повідомлялося ](https://www.ukrinform.ua/rubric-ato/3718751-rosijski-zagarbniki-pidirvali-kahovsku-ges-ok-pivden.html) , вночі 6 червня російськаармія підірвала дамбу Каховської ГЕС. На Херсонщині розпочали евакуаціюнаселення з небезпечних місць, для яких є ризик затоплення. За фактом підривуокупантами Каховської ГЕС правоохоронці розпочали розслідування за статтею"екоцид".

В Укргідроенерго заявили, що Каховська ГЕС повністю зруйнована і відновленнюне підлягає.

_Фото: libkos_

Source: [https://www.ukrinform.ua/rubric-ato/3719619-u-mindovkilli-nazvali-rujnuvanna-kahovskoi-ges-najbilsim-ekocidom-z-pocatku-vijni.html](https://www.ukrinform.ua/rubric-ato/3719619-u-mindovkilli-nazvali-rujnuvanna-kahovskoi-ges-najbilsim-ekocidom-z-pocatku-vijni.html)