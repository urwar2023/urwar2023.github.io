# У ДСНС прогнозують сповільнення підвищення рівнів води на Дніпрі нижче Каховської ГЕС

Authors: Ukrinform (Person)

Publisher: Укринформ (Organization)

Published Time: 2023-06-07T19:07:00+03:00

Modified Time: 2023-06-07T19:07:00+03:00

Description: На річці Дніпро нижче Каховської ГЕС після її підриву сповільнюватиметься підвищення рівнів води з утриманням значного затоплення прируслових територій та деяких населених пунктів на Херсонщині. — Укрінформ.

Images: ['[630_360_16861...](https://static.ukrinform.com/photos/2023_06/thumb_files/630_360_1686128385-501.jpg)']

Tags: ['ДСНС', 'Вода', 'Каховська ГЕС', 'Затоплення']

Type: Article

<!--METADATA-->

![](../Images/2023-06-07T19-07-00-03-00/630_360_1686128385-501.jpg) На річціДніпро нижче Каховської ГЕС після її підриву сповільнюватиметься підвищеннярівнів води з утриманням значного затоплення прируслових територій та деякихнаселених пунктів на Херсонщині.

Про це поінформувала [ пресслужба ](https://dsns.gov.ua/uk/news/ostanni-novini/gidrologicna-situaciia-na-rickax-ukrayini) Державної служби знадзвичайних ситуацій, передає Укрінформ.

«7-8 червня на р. Дніпро нижче Каховської ГЕС внаслідок її підривувідбуватиметься сповільнення підвищення рівнів води з утриманням значногозатоплення прируслових територій та частин населених пунктів (житлові,господарські та промислові об’єкти): м. Херсон, у Каховському, Херсонському,Бериславському та Скадовському районах Херсонської області (ІІІ рівеньнебезпеки – червоний)», – заявили рятувальники.

Уточнюється, що внаслідок підриву Каховської ГЕС, починаючи з другої половинидоби 7 червня 2023 року, на Каховському водосховищі ймовірне досягнення таподальше утримання рівнів [ води ](https://www.ukrinform.ua/tag-voda) нижче замінімальні критичні значення, необхідні для роботи водозаборів уДніпропетровській, Запорізькій, Херсонській областях (ІІІ рівень небезпеки –коричневий).

**Читайте також:** [ Для порятунку людей на **Херсон** щині потрібні дрони,човни і помпи – ОВА ](https://www.ukrinform.ua/rubric-regions/3719639-dla-poratunku-ludej-na-hersonsini-potribni-droni-covni-i-pompi-ova.html)

Окремо зазначається, що 5-8 червня внаслідок пропуску весняного водопіллячерез водосховища Дніпровського каскаду утримуватиметься часткове затопленнязаплавних територій та понижених ділянок в окремих населених пунктах наКременчуцькому водосховищі у Черкаській області та на Каховському водосховищіу Дніпропетровській, Запорізькій, Херсонській областях (ІІ рівень небезпеки –помаранчевий).

**Читайте також:** [ У **Херсон** і рівень води перевищив 5,5 метра](https://www.ukrinform.ua/rubric-regions/3719673-u-hersoni-riven-vodi-perevisiv-55-metra.html)

«8-9 червня на рiчках басейнiв Сяну, Днiстра (Львiвська, Iвано-Франкiвськаобл.) очiкується пiдвищення рiвнiв води на 0,2-1,0 м над поточними, безнегативних наслiдкiв. У мiсцях проходження локальних значних дощiв можливеформування значного мiсцевого та схилового стоку», – поінформували упресслужбі.

Як повідомляв Укрінформ, [ у ніч на 6 червня російська армія підірвала дамбуКаховської ГЕС ](https://www.ukrinform.ua/rubric-other_news/3718791-pidriv-rosianami-kahovskoi-ges-vsi-novini.html) . Із небезпечних місць направобережжі розпочалася евакуація.

_Фото: Костянтин Ліберов_

Source: [https://www.ukrinform.ua/rubric-regions/3719677-u-dsns-prognozuut-spovilnenna-pidvisenna-rivniv-vodi-na-dnipri-nizce-kahovskoi-ges.html](https://www.ukrinform.ua/rubric-regions/3719677-u-dsns-prognozuut-spovilnenna-pidvisenna-rivniv-vodi-na-dnipri-nizce-kahovskoi-ges.html)