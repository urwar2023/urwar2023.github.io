# Вірусний гепатит, кишкові інфекції та ботулізму: у МОЗ розповіли, які ризики несе підтоплення

Authors: Ukrinform (Person)

Publisher: Укринформ (Organization)

Published Time: 2023-06-07T19:36:00+03:00

Modified Time: 2023-06-07T19:36:00+03:00

Description: Підтоплення на півдні країни несе ризики спалахів вірусного гепатиту, кишкових інфекцій та ботулізму. — Укрінформ.

Images: ['[630_360_16861...](https://static.ukrinform.com/photos/2023_06/thumb_files/630_360_1686128384-437.jpg)']

Tags: ['МОЗ', 'Хвороба', 'Південь України', 'Затоплення']

Type: Article

<!--METADATA-->

![](../Images/2023-06-07T19-36-00-03-00/630_360_1686128384-437.jpg)Підтоплення на півдні країни несе ризики спалахів вірусного гепатиту, кишковихінфекцій та ботулізму.

Про це під час спілкування з журналістами 7 червня сказав заступник міністраохорони здоров’я, головний державний санітарний лікар Ігор Кузін, передаєкореспондент Укрінформу.

"Стосовно прогнозів. Підтоплення є суттєвим фактором ризику розвитку спалахівінфекцій, які пов'язані з питною водою. Насамперед, це таке захворювання, яквірусний гепатит, і, на жаль, воно з'являється найперше під час такихвипадків. Друге, це поширення гострих кишкових інфекцій, які пов'язані з тим,яким чином застосовуються чи використовуються продукти харчування, чи єможливість ці продукти вимити або адекватно їх приготувати. І гострі кишковіінфекції також пов'язані з можливістю доступу до безпечної та якісної питної [води ](https://www.ukrinform.ua/tag-voda) . Тому ми не виключаємо, що ситуаціяпо гострих кишкових інфекціях також може бути погіршена", - сказав Кузін.

Третє захворювання, за словами головного держсанлікаря, це ботулізм, яке можебути пов'язане з використанням риби, яка загинула внаслідок масового моручерез руйнування дамби Каховської ГЕС.

"Ми бачимо внаслідок підтоплення також масовий мор риби, тому для нас це певнакритична ситуація, через те, що таку рибу може збирати населення івикористовувати для приготування, консервування, сушіння. І з боку МОЗ михотіли б окремо наголосити на тому, що такі дії можуть бути небезпечні,оскільки можуть бути пов’язані з поширенням такого інфекційного захворюванняяк ботулізм", - застеріг Кузін.

"Ці три групи інфекційних захворювань становлять найбільшу небезпеку. Для їхпрофілактики було посилено епідемічний нагляд, проводяться додаткові заходи іроз'яснювальна робота серед населення", - зазначив головний санлікар.

**Читайте також:** [ Україна готова швидко реагувати на спалахи холери -**Кузін** ](https://www.ukrinform.ua/rubric-society/3719668-ukraina-gotova-svidko-reaguvati-na-spalahi-holeri-kuzin.html)

Він додав, що на рівні областей є незнижувальний запас антимікробнихпрепаратів для надання меддопомоги. Для Херсонської та Миколаївської областейбуде перерозподілено додаткову кількість для формування незнижувального запасуантибактеріальних препаратів.

Також, за словами Кузіна, система громадського здоров'я забезпечена всімареагентами, витратними матеріалами для діагностики інфекційних хвороб.

Як [ повідомлялося ](https://www.ukrinform.ua/rubric-ato/3718751-rosijski-zagarbniki-pidirvali-kahovsku-ges-ok-pivden.html) , вночі 6 червня російськаармія підірвала дамбу Каховської ГЕС. На Херсонщині розпочали евакуаціюнаселення з небезпечних місць, для яких є ризик затоплення.

_Фото: libkos_

Source: [https://www.ukrinform.ua/rubric-society/3719701-virusnij-gepatit-kiskovi-infekcii-ta-botulizmu-u-moz-rozpovili-aki-riziki-nese-pidtoplenna.html](https://www.ukrinform.ua/rubric-society/3719701-virusnij-gepatit-kiskovi-infekcii-ta-botulizmu-u-moz-rozpovili-aki-riziki-nese-pidtoplenna.html)