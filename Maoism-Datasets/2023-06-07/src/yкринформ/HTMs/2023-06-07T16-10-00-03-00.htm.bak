<h1>Зеленський обговорив з Ердоганом теракт на Каховській ГЕС, повернення полонених і зернову угоду</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-06-07T16:10:00+03:00</p>
<p>Modified Time: 2023-06-07T16:10:00+03:00</p>
<p>Description: Президент України Володимир Зеленський провів телефонну розмову з Президентом Туреччини Реджепом Таїпом Ердоганом, обговорили наслідки теракту на Каховській ГЕС, зернову угоду і повернення українських ув'язнених з російського полону. — Укрінформ.</p>
<p>Images: ['<a href="https://static.ukrinform.com/photos/2023_01/thumb_files/630_360_1673542822-488.jpg">630_360_16735...</a>']</p>
<p>Tags: ['Ердоган', 'Зерно', 'Полонені', 'Зеленський', 'Каховська ГЕС']</p>
<p>Type: Article</p>
<!--METADATA-->

<p><img alt="" src="../Images/2023-06-07T16-10-00-03-00/630_360_1673542822-488.jpg" /> ПрезидентУкраїни Володимир Зеленський провів телефонну розмову з Президентом ТуреччиниРеджепом Таїпом Ердоганом, обговорили наслідки теракту на Каховській ГЕС,зернову угоду і повернення українських ув'язнених з російського полону.</p>
<p>Про це Президент повідомив у <a href="http://t.me/V_Zelenskiy_official/6505"> Телеграмі,</a> передає Укрінформ.</p>
<p>"Провів телефонну розмову з Президентом Туреччини Реджепом Таїпом Ердоганом.Розповів про гуманітарні та екологічні наслідки російського теракту наКаховській ГЕС, зокрема про ризики для ЗАЕС. Передав список нагальних потребУкраїни для ліквідації лиха", - написав Зеленський.</p>
<p>Він також зазначив, що голос <a href="https://www.ukrinform.ua/tag-tureccina"> Туреччини </a> важливий, коли йдеться про виведення окупаційних військ зукраїнської території та повернення наших незаконно ув’язнених, зокремакримських татар, з російського полону.</p>
<p>Крім цього, президенти двох країн обговорили питання продовження й розширеннязернової ініціативи.</p>
<p>У свою чергу президент Туреччини запропонував створити міжнародну комісію длярозслідування вибуху на Каховській ГЕС.</p>
<p>“Ердоган заявив, що для детального розслідування вибуху на Каховській дамбіможе бути створена комісія за участю експертів воюючих сторін, ООН іміжнародного співтовариства, включно з Туреччиною”, - йдеться у повідомленнідиректорату з комунікацій адміністрації президента Туреччини.</p>
<p>Президент Туреччини також висловив готовність зробити все можливе длярозслідування та допустив можливість використання методу переговорів, як уЧорноморській зерновій ініціативі.</p>
<p>“Підкресливши, що не вдасться запобігти гуманітарним втратам щодня, докитриватимуть конфлікти, тому ідея повернення до переговорів має домінувати.Ердоган заявив, що вони рішуче продовжуватимуть свої зусилля для встановленнясправедливого миру”, - передає директорат слова Ердогана.</p>
<p>Крім того, турецький лідер свою пропозицію щодо створення комісії висловивпрезидентові РФ Володимиру Путіну.</p>
<p>Під час цієї розмови Ердоган також заявив, що "є доцільним продовженняконсультацій з ООН щодо усунення перешкод для експорту російського зерна тадобрив”.</p>
<p><strong>Читайте також:</strong> <a href="https://www.ukrinform.ua/rubric-world/3718166-stoltenberg-zustrivsa-z-erdoganom-govorili-pro-clenstvo-svecii-v-nato.html"> Столтенберг зустрівся з <strong>Ердоган</strong> ом - говорили прочленство Швеції в НАТО </a></p>
<p>Як повідомляв Укрінформ, у ніч на 6 червня російська армія <a href="https://www.ukrinform.ua/rubric-other_news/3718791-pidriv-rosianami-kahovskoi-ges-vsi-novini.html"> підірвала дамбу</a> Каховської ГЕС. На правобережжі Херсонськоїобласті в зоні лиха опинилися близько 16 тисяч людей. З небезпечних місцьрозпочалася евакуація.</p>
<p>Унаслідок підриву станції знищений, зокрема, машинний зал, де зберігалися 450тонн технічного мазуту.</p>
<p>В Укргідроенерго заявили, що Каховська ГЕС <a href="https://www.ukrinform.ua/rubric-ato/3718814-kahovska-ges-povnistu-zrujnovana-vidnovlennu-ne-pidlagae-ukrgidroenergo.html"> повністю зруйнована</a> та відновленню непідлягає.</p>
<p>Source: <a href="https://www.ukrinform.ua/rubric-polytics/3719604-zelenskij-obgovoriv-z-erdoganom-terakt-na-kahovskij-ges-povernenna-polonenih-i-zernovu-ugodu.html">https://www.ukrinform.ua/rubric-polytics/3719604-zelenskij-obgovoriv-z-erdoganom-terakt-na-kahovskij-ges-povernenna-polonenih-i-zernovu-ugodu.html</a></p>