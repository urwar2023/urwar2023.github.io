<h1>У нацпарку «Великий Луг» можуть обміліти водно-болотні угіддя</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-06-07T19:42:00+03:00</p>
<p>Modified Time: 2023-06-07T19:42:00+03:00</p>
<p>Description: Через зниження рівня води водно-болотні угіддя національного природного парку “Великий Луг”, розташованого у Запорізькій області, можуть обміліти. — Укрінформ.</p>
<p>Images: ['<a href="https://static.ukrinform.com/photos/2023_06/thumb_files/630_360_1686155959-204.jpg">630_360_16861...</a>']</p>
<p>Tags: ['Екологія', 'Вода', 'Нацпарк', 'Запоріжжя']</p>
<p>Type: Article</p>
<!--METADATA-->

<p><img alt="" src="../Images/2023-06-07T19-42-00-03-00/630_360_1686155959-204.jpg" /> Череззниження рівня води водно-болотні угіддя національного природного парку“Великий Луг”, розташованого у Запорізькій області, можуть обміліти.</p>
<p>Про це повідомляє пресслужба Міністерства захисту довкілля та природнихресурсів України в <a href="https://t.me/mindovkillia/1084"> Телеграмі </a> , передаєУкрінформ.</p>
<p>«В окупованому нацпарку “Великий Луг” через зниження рівня <a href="https://www.ukrinform.ua/tag-voda"> води</a> є ризик обміління водно-болотного угіддя“Архіпелаг Великі й Малі Кучугури”, - йдеться в повідомленні.</p>
<p>В Міндовкілля наголошують, що через зміни в екосистемі під загрозою опиняться54 види риб, 156 видів птахів, які мешкають на островах архіпелагу.</p>
<p>Станом на 7 червня, зафіксовано обміління на 1,7 метра, вода відійшла на 17метрів від берега. Критичний показник – 8 метрів.</p>
<p><strong>Читайте також:</strong> <a href="https://www.ukrinform.ua/rubric-ato/3719619-u-mindovkilli-nazvali-rujnuvanna-kahovskoi-ges-najbilsim-ekocidom-z-pocatku-vijni.html"> У Міндовкіллі назвали руйнування Каховської ГЕСнайбільшим <strong>екоцид</strong> ом з початку війни </a></p>
<p>Крім того, архіпелаг “Заплава Сім Маяків” на території парку “Великий Луг”обміліє орієнтовно на 50% при зниженні рівня води на 9 метрів (повне обміліннябуде при зниженні рівня води на 14 метрів). Зникне 47 видів риб, є ризики для137 видів риб.</p>
<p>Як <a href="https://www.ukrinform.ua/rubric-regions/3719637-cerez-pidriv-kahovskoi-ges-zatopilo-niznodniprovskij-nacionalnij-park.html"> повідомлялося </a> ,внаслідок підриву російськими військами дамби Каховської ГЕС затопилотериторії національного природного парку "Нижньодніпровський". Станом на 7червня, рівень води біля островів піднявся на 3 метри. Відповідні показникифіксуються на площі понад 77 тис. га.</p>
<p><em>Фото: Міндовкілля</em></p>
<p>Source: <a href="https://www.ukrinform.ua/rubric-regions/3719707-u-nacparku-velikij-lug-mozut-obmiliti-vodnobolotni-ugidda.html">https://www.ukrinform.ua/rubric-regions/3719707-u-nacparku-velikij-lug-mozut-obmiliti-vodnobolotni-ugidda.html</a></p>