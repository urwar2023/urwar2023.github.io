<h1>У Херсоні рівень води перевищив 5,5 метра</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-06-07T18:44:47+03:00</p>
<p>Modified Time: 2023-06-07T18:44:47+03:00</p>
<p>Description: На посту міста Херсон рівень води вже сягнув відмітки 5 метрів 51 сантиметр. — Укрінформ.</p>
<p>Images: ['<a href="https://static.ukrinform.com/photos/2023_06/thumb_files/630_360_1686117533-515.jpg">630_360_16861...</a>']</p>
<p>Tags: ['ДСНС', 'Херсон', 'Вода', 'Каховська ГЕС', 'Єдині новини', 'Підтоплення']</p>
<p>Type: Article</p>
<!--METADATA-->

<p><img alt="" src="../Images/2023-06-07T18-44-47-03-00/630_360_1686117533-515.jpg" /> На постуміста Херсон рівень води вже сягнув відмітки 5 метрів 51 сантиметр.</p>
<p>Про це у телемарафоні «Єдині новини» поінформував пресофіцер Державної службиУкраїни з надзвичайних ситуацій Олександр Хорунжий, передає кореспондентУкрінформу.</p>
<p>«Якщо говорити станом на зараз, то у нас із моменту аварії фактично на постуміста Херсон вода піднялася на 5 метрів 51 сантиметр. І тут ще йде раптовезниження води саме на Нікопольському посту - це 2 метри 83 сантиметри», -заявив він.</p>
<p>Відповідаючи на питання щодо того, що вода піднімається у Миколаєві, і чи тамрятувальники готові допомогти людям, Хорунжий поінформував, що у Миколаївськійобласті було зафіксовано локальне підтоплення в одному з районів.</p>
<p><strong>Читайте також:</strong> <a href="https://www.ukrinform.ua/rubric-regions/3719626-ukrainskij-vsudihid-bogun-evakuue-ludej-na-hersonsini.html"> Український всюдихід «Богун» евакуює людей на Херсонщині</a></p>
<p>«Поки що там немає таких масових підтоплень. Щодо Миколаївщини, то таммісцевими органами евакуйовано 166 осіб. Ми контролюємо цю ситуацію і готовізастосувати сили і засоби відповідно до запиту місцевих органів влади», -уточнив речник.</p>
<p>Як повідомлялося, 6 червня <a href="https://www.ukrinform.ua/rubric-ato/3718751-rosijski-zagarbniki-pidirvali-kahovsku-ges-ok-pivden.html"> російські війська підірвали греблю Каховської ГЕС</a> . На Херсонщині розпочали евакуацію населення знебезпечних місць, для яких є ризик затоплення. За фактом підриву окупантамиКаховської ГЕС правоохоронці розпочали розслідування за статтею "екоцид".</p>
<p>За даними Укргідроенерго, рівень Каховського водосховища в районі Нікополя,станом на 10:00 7 червня, становив 14,41 м, за добу рівень <a href="https://www.ukrinform.ua/tag-voda"> води</a> у Каховському водосховищі зменшився майжена 2,5 метра.</p>
<p><em>Фото: facebook.com/olga.maliarchuk</em></p>
<p>Source: <a href="https://www.ukrinform.ua/rubric-regions/3719673-u-hersoni-riven-vodi-perevisiv-55-metra.html">https://www.ukrinform.ua/rubric-regions/3719673-u-hersoni-riven-vodi-perevisiv-55-metra.html</a></p>