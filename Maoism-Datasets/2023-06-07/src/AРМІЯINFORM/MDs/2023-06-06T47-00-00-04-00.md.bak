# російські медіа виправдовують депортацію українських дітей у своїх передачах та новинах

Author: ['АРМІЯINFORM']

Time: 2023-06-06T47:00:00-04:00

Description: Понад 19,5 тисяч дітей, за даними Офісу Генерального прокурора, росія вивезла на свою... Война с Украиной 2022, Война с Украиной последние новости сегодня, Новости война с Украиной 2022 последние на сегодня, Будет ли война между Украиной и Россией и когда, Война с Украиной в 2022 году будет или нет,  Будет ли война с Украиной в ближайшее время что говорят,  Война с Украиной новости,  Новости Украины сегодня,  Украинские новости в украинских СМИ на русском

Images: ['[1-21-960x540-1.jpg](https://armyinform.com.ua/wp-content/uploads/2023/06/1-21-960x540-1.jpg)', '[deportation-3-scaled.jpg](https://armyinform.com.ua/wp-content/uploads/2023/06/deportation-3-scaled.jpg)', '[deportation-4-scaled.jpg](https://armyinform.com.ua/wp-content/uploads/2023/06/deportation-4-scaled.jpg)', '[deportation-5_2-150x150.jpg](https://armyinform.com.ua/wp-content/uploads/2023/06/deportation-5_2-150x150.jpg)', '[deportation-5-150x150.jpg](https://armyinform.com.ua/wp-content/uploads/2023/06/deportation-5-150x150.jpg)', '[deportation-8-scaled.jpg](https://armyinform.com.ua/wp-content/uploads/2023/06/deportation-8-scaled.jpg)', '[deportation-12-150x150.jpg](https://armyinform.com.ua/wp-content/uploads/2023/06/deportation-12-150x150.jpg)', '[deportation-9-150x150.jpg](https://armyinform.com.ua/wp-content/uploads/2023/06/deportation-9-150x150.jpg)', '[deportation-13-150x150.jpg](https://armyinform.com.ua/wp-content/uploads/2023/06/deportation-13-150x150.jpg)']

Tags: []

Category: News

<!--METADATA-->

![](../Images/2023-06-06T47-00-00-04-00/1-21-960x540-1.jpg)Ілюстративне фото

Понад 19,5 тисяч дітей, за даними Офісу Генерального прокурора, росія вивезлана свою територію з тимчасово окупованих територій України. У цьому вонапослуговувалася твердженнями про їх «порятунок», а для України обрала тактикуусіляко очорнити як таку, що діє проти інтересів українських дітей.Маніпуляції, дезінформація, намагання перекласти відповідальність на Українута інші країни, свідоме порушення норм міжнародного права і активне залученнявласних ЗМІ для формування громадської думки на підтримку своєї протиправноїполітики — ось що виявила Національна рада під час моніторингу російськихресурсів на тему депортації українських дітей. Медіарегулятор підготував звітза результатами своєї роботи, в якому опирався не лише на дані моніторингу,але і на правову базу, у тому числі міжнародну, в цьому питанні.

Про це повідомляє [пресслужба ](http://www.nrada.gov.ua/yaka-vidpovidalnist-rosijskyh-zmi-za-deportatsiyu-ukrayinskyh-ditej-analiz-natsionalnoyi-rady/?fbclid=IwAR38fBW-K4Iikigy1fEG-rnsu2Jox9Y2W0UR43qpc8hkpvjPb2Gvrbv56wM)Національної ради з питань телебаченняі радіомовлення.

Моніторинг охопив російські державні телеканали («Планета РТР», «Россия 24»,«НТВ-Мир», «360»), онлайн-медіа («Известия», «Московский комсомолец»,«vesti.ru», «РИА», «Радио Sputnik», «Ведомости», «Парламентская газета»,«АиФ», «КоммерсантЪ», «Lenta.ru», «ТАСС», «SM.News», «bloknot.ru»,«Общественная Служба Новостей») і онлайн-версію радіостанції «Радио Sputnik»за період від повномасштабного вторгнення до травня 2023 року. Національнарада брала до уваги записи передач і новинні повідомлення.

![](../Images/2023-06-06T47-00-00-04-00/deportation-3-scaled.jpg)

Для спростування наративів і дезінформації було використано дані з відкритихджерел, переважно з ресурсу EUvsDisinfo, та матеріали дослідницькихінститутів, експертних груп, уповноважених міжнародних представників та місій.Також при підготовці звіту за результатами моніторингу Національна радавикористала Звіт московського механізму ОБСЄ про зловживання і порушенняміжнародного гуманітарного права і права прав людини, воєнні злочини тазлочини проти людства, пов’язані з примусовим переміщенням та/або депортацієюукраїнських дітей до Російської Федерації.

Депортація або насильницьке переміщення населення є однією зі складовихгеноциду відповідно до п.1 статті 7 Римського статуту Міжнародногокримінального суду. Факт депортації українських дітей росією був визнанийРезолюцією Європарламенту від 15 вересня 2022 року[1], вона була засудженабагатьма західними країнами. Крім того, ПАРЄ[2] і ОБСЄ також визнали, щодепортація росією українських дітей насправді відбувалася і має місце йсьогодні.

З позиції міжнародного права депортація дітей — це одне із шести серйознихпорушень проти дітей в умовах воєнних конфліктів. Рада Безпеки ООН ухвалиларезолюцію 1261 РБ ООН у 1999 році, в якій було докладно описано шістьсерйозних порушень проти дітей під час збройного конфлікту. Ці порушеннявитікають з основоположних принципів міжнародного гуманітарного права,міжнародного права прав людини, а також Женевських конвенцій (включно здодатковими протоколами до них), Римського статуту і Конвенції про правадитини[3]. Тому коли росія здійснює викрадення або захоплення дітей, топорушує Женевські конвенції, і чинить воєнні злочини та злочини протилюдяності.

Перше повідомлення про те, як росія вивозить на свою територію українськихдітей, з’явилося в російських ЗМІ 21 лютого 2022 року. Далі такі повідомленняпро «евакуацію», оздоровлення та й про усиновлення або «оформлення»українських дітей в російські сім’ї, їх виховання (а фактично перевиховання)регулярно звучать в російських засобах інформації.

![](../Images/2023-06-06T47-00-00-04-00/deportation-4-scaled.jpg)

Аналіз російських медіаресурсів дав змогу оцінити закономірність уповідомленнях російських медіа в контексті депортації дітей та визначити їхвзаємозв’язок і системність.

**Так, з’ясовано, що**

* 15 із 20 взятих за основу моніторингу й аналізу медіа поширювали інформацію, яка виправдовує неправомірні дії Росії у контексті депортації українських дітей;  * 11 із 20 — поширювали інформацію, яка дискредитує Україну в контексті захисту українських дітей від наслідків війни та депортації;  * 17 із 20 — поширювали інформацію, яка дискредитує західні держави, союзників України та організацій-партнерів у контексті захисту від наслідків війни;  * 10 із 20 — вдавалися до поширення інформації за усіма наведеними напрямами (дискредитували Україну, західні країни і виправдовували дії Росії).

Транслюють позицію російської держави офіційні посадовці. З допомогою ЗМІ воничасто поширюють неправдиву інформацію, формують наративи для виправдання своєїполітики і формування лояльного ставлення російського народу до депортаціїукраїнських дітей і будь-яких дій російського уряду щодо цього. Це сприяєпідтримці політики депортації Росією не лише у межах самої російськоїфедерації, але й на тих територіях, де досі працюють або на які поширюють своюдіяльність російські медіа. Тому російські медіа — це співучасники злочинноїдіяльності рф у контексті депортації дітей, оскільки вони підтримують іпоглиблюють злочинну депортацію.

Зважаючи на те, що супутникові версії багатьох російських телеканалів є удоступі в країнах Європи і світу, як і онлайн-медіа — у світовомуінформаційному полі, можна говорити про те, що поширювані тези можуть впливатиі на жителів європейського континенту та інших країн з намаганням нашкодитиполітиці підтримки України.

Загалом у риториці російських високопосадовців виправдовування злочинноїдепортації українських дітей росією відбувається через формування уявлення, щоросія насправді має лише добрі наміри і прагне врятувати українських дітей відвигаданої загрози — нацизму та/або фашизму.

[![](../Images/2023-06-06T47-00-00-04-00/deportation-5_2-150x150.jpg)](https://armyinform.com.ua/wp-content/uploads/2023/06/deportation-5_2-scaled.jpg)

[![](../Images/2023-06-06T47-00-00-04-00/deportation-5-150x150.jpg)](https://armyinform.com.ua/wp-content/uploads/2023/06/deportation-5-scaled.jpg)

Крім того, помітних зусиль докладають російські посадовці і ЗМІ для того, щобусіляко очорнювати західні країни (переважно країни Європи та США). Так, післявидання Міжнародним кримінальним судом ордеру на арешт президента росії в.путіна саме через депортацію українських дітей, російські ЗМІ почали ширитиповідомлення в дусі конспірологічних «змовницьких» теорій про те, що беззаступництва росії українські діти потрапили би або до рук європейськихпедофілів, або чорних трансплантологів.

**Було виділено такі наративи російської пропаганди в контексті депортаціїукраїнських дітей росією:**

* викрадення Росією українських дітей — абсурдна містифікація;  * ордер на арешт, виданий МКС (Міжнародним кримінальним судом) проти путіна, ставить нові виклики шансам на мир;  * таємне товариство педофілів мститься Путіну за ордером МКС;  * ордер МКС на арешт Путіна видали через те, що західні санкції не діють;  * евакуація дітей з України відбувається згідно з гуманітарним правом.

У звіті за результатами моніторингу Національної ради окремі підрозділиприділені таким темам у російській пропаганді, як усиновлення українськихдітей російськими сім’ями та стирання національної ідентичності українськихдітей. Регулятор дійшов висновку про явні і підтверджені фактично ознакидепортації та стирання національної ідентичності українських дітей. Саме томущодо дій росії у контексті вивезення українських дітей варто вживати термін«примусова депортація».

**За результатами проведеного моніторингу та аналізу матеріалів російських ЗМІНаціональна рада дійшла таких висновків:**

Оскільки джерелами наративів і дезінформації щодо реальних обставинпротиправного злочинного вивезення українських дітей на територію рф єросійські чиновники та високопосадовці, які висловлюються про це відкрито,публічно і офіційно як в росії, так і в рамках міжнародних організацій, цеможе свідчити про організовану і координовану на вищому державному рівнікампанію з депортації українських дітей та пропаганди такої депортації, у якійберуть участь російські державні і недержавні медіа, які були обрані дляаналізу.

![](../Images/2023-06-06T47-00-00-04-00/deportation-8-scaled.jpg)

Поширювана російськими посадовими особами та медіа інформація є переважнодезінформацією, яка у всіх випадках або дискредитує Україну та її союзників,або виправдовує дії росії у контексті депортації дітей, або вдається до цихдвох прийомів одночасно. Наявний у російському інформаційному середовищі утемі українських дітей прийом дихотомії «ми-вони» є типовим для розпалюванняворожнечі і пропаганди війни.

Російські медіа утворюють ізольоване від об’єктивної реальності інформаційнесередовище, в якому росія відіграє роль держави, яка «рятує» і чинить добро, аУкраїна та західні країни, які протистоять росії, — це зло. Це перешкоджаєдоступу громадян рф до достовірної інформації, заохочує цивільне населення таармію рф вчиняти ще більш жорстокі злодіяння проти українців, вводить в омануінших споживачів російських медіа на територіях за кордоном, де доступнийсигнал російських ЗМІ.

Виправдання депортації українських дітей російськими медіа є подальшимзаохоченням геноциду українського народу, що вказує на причетність юридичних(медіа) та фізичних медійних осіб до злочинів, скоєних державою-агресором,зокрема до геноциду.

[![](../Images/2023-06-06T47-00-00-04-00/deportation-12-150x150.jpg)](https://armyinform.com.ua/wp-content/uploads/2023/06/deportation-12-scaled.jpg)

[![](../Images/2023-06-06T47-00-00-04-00/deportation-9-150x150.jpg)](https://armyinform.com.ua/wp-content/uploads/2023/06/deportation-9-scaled.jpg)

[![](../Images/2023-06-06T47-00-00-04-00/deportation-13-150x150.jpg)](https://armyinform.com.ua/wp-content/uploads/2023/06/deportation-13-scaled.jpg)

Підготовлений звіт за результатами проведеного Національною радою аналізуматеріалів російських ЗМІ з урахуванням норм міжнародного права буденадісланий до Міністерства закордонних справ, Уповноваженого ВРУ з правлюдини, радниці — уповноваженої Президента України з прав дитини та дитячоїреабілітації, міжнародних організацій.

Докладніше про методологію моніторингу, аналіз правових норм і поширених вросійських ЗМІ наративів у повній версії аналітичного звіту за результатамимоніторингу Національної ради.

Source: [https://armyinform.com.ua/2023/06/06/rosijski-media-vypravdovuyut-deportacziyu-ukrayinskyh-ditej-u-svoyih-peredachah-ta-novynah/](https://armyinform.com.ua/2023/06/06/rosijski-media-vypravdovuyut-deportacziyu-ukrayinskyh-ditej-u-svoyih-peredachah-ta-novynah/)