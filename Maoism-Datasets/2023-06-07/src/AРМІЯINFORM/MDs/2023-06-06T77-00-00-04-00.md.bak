# Американо-британські протезисти діляться досвідом з українськими фахівцями

Author: ['Олександр Тереверко']

Time: 2023-06-06T77:00:00-04:00

Description: АрміяInform уже повідомляла, що завдяки проєкту підтримки протезування в Україні Protez... Война с Украиной 2022, Война с Украиной последние новости сегодня, Новости война с Украиной 2022 последние на сегодня, Будет ли война между Украиной и Россией и когда, Война с Украиной в 2022 году будет или нет,  Будет ли война с Украиной в ближайшее время что говорят,  Война с Украиной новости,  Новости Украины сегодня,  Украинские новости в украинских СМИ на русском

Images: ['[foto1.jpg](https://armyinform.com.ua/wp-content/uploads/2023/06/foto1.jpg)', '[foto2.jpg](https://armyinform.com.ua/wp-content/uploads/2023/06/foto2.jpg)', '[foto3.jpg](https://armyinform.com.ua/wp-content/uploads/2023/06/foto3.jpg)', '[foto4.jpg](https://armyinform.com.ua/wp-content/uploads/2023/06/foto4.jpg)']

Tags: ['РЕАБІЛІТАЦІЯ']

Category: News

<!--METADATA-->

![](../Images/2023-06-06T77-00-00-04-00/foto1.jpg)

АрміяInform уже повідомляла, що завдяки проєкту підтримки протезування вУкраїні Protez Hub у Львові заплановано проведення всеукраїнської програмиінтенсивного підвищення кваліфікації фахівців з протезування та супутньоїреабілітації. І ось, американо-британська команда топфахівців з протезуваннякінцівок та реабілітації прибула до міста Лева: Джонатан Батздорф, ЛораБерджес, Кейт Шерман та Едді Леопольдо Фуентес.

— Тиждень для провідних закордонних фахівців з протезування та реабілітаціїпри ампутації нижніх кінцівок розпочався з обміну досвідом з українськимиколегами, — зазначила в розмові президент  Protez Hub Антоніна Кумка. — Участьу всеукраїнській програмі беруть 10 вітчизняних протезистів та 20 фізичнихтерапевтів з різних регіонів країни, які передусім працюють з ветеранамиросійсько-української війни, що втратили нижні кінцівки.

Протезисти опановуватимуть ефективну технологію протезування при складнихампутаціях на рівні стегна. Фізичні терапевти навчатимуться роботи зобладнанням для ранньої вертикалізації, а також принципів протезноїреабілітації та навчання ходьби ветеранів війни, які втратили нижні кінцівки.

![](../Images/2023-06-06T77-00-00-04-00/foto2.jpg)

— Жоден протезист не може повернути людині, яка втратила кінцівку, те життя,яке у неї було до травми, — говорить Джонатан Батздорф. — Які б технології мине використовували. Але протезисту повинно бути не байдуже. Коли людинавідчуває, що фахівцю не байдуже — це значна частина успіху. Мені не байдуже.Нам не байдуже.

За словами Антоніни Кумки, Джонатан Батздорф — американський сертифікованийпротезист-ортезист, який з 2014-го року активно допомагає розвивати галузьпротезування кінцівок в Україні. І цього разу Джонатан скористався можливістю,й знову прилетів до нас, аби ділитися досвідом з колегами та протезувати.

Батздорф є президентом організації Prosthetika та колишнім президентомВсесвітнього об’єднання протезистів-ортезистів у США. Він — один з директорівВсесвітнього об’єднання протезистів-ортезистів та очолює експертний комітетProtez Hub, і є його технічним директором.

Крім того, Джонатан постійно організовує та бере участь у гуманітарних таосвітніх місіях з протезування-ортезування в Гані, Литві, Гаїті, Танзанії,Колумбії та Мексиці.

![](../Images/2023-06-06T77-00-00-04-00/foto3.jpg)

— Джон є надзвичайно доброю людиною та великим другом України, — зауважилаАнтоніна Кумка. — Я впевнена, що його досвід буде надзвичайно корисним дляукраїнських фахівців.

Не менш досвідченим є й Едді Леопольдо Фуентес — протезист-ортезист звеличезним стажем, член Всесвітньої спілки протезистів-ортезистів.

![](../Images/2023-06-06T77-00-00-04-00/foto4.jpg)

— Едді живе та працює у Гватемалі, але тривалий час працював протезистом-ортезистом у закладах охорони здоров`я та протезних клініках США, — повідомилаКумка. — Цікавим є відкритий лист Фуентеса, опублікований у 2012 в одному зжурналів на тему міжнародних гуманітарних місій, де він роз`яснює, чому такімісії необхідно планувати якісно та не на шкоду місцевим фахівцям.

Едді прибув в Україну, щоб допомогти попри те, що дорога в один бік забираємайже три доби. Адже його знання та досвід є надзвичайно цінними дляукраїнських колег. Втім, сьогодні й вітчизняним спеціалістам буде щопродемонструвати закордонним колегам.

_Фото надано Protez Hub_

Source: [https://armyinform.com.ua/2023/06/06/amerykano-brytanski-protezysty-dilyatsya-dosvidom-z-ukrayinskymy-fahivczyamy/](https://armyinform.com.ua/2023/06/06/amerykano-brytanski-protezysty-dilyatsya-dosvidom-z-ukrayinskymy-fahivczyamy/)