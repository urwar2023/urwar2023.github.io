# Підрив росіянами Каховської ГЕС: реакція Європи й світу

Author: ['Ольга Мосьондз']

Time: 2023-06-06T44:00:00-04:00

Description: Цієї ночі, о 02:50, на Херсонщині російські терористи здійснили внутрішній підрив... Война с Украиной 2022, Война с Украиной последние новости сегодня, Новости война с Украиной 2022 последние на сегодня, Будет ли война между Украиной и Россией и когда, Война с Украиной в 2022 году будет или нет,  Будет ли война с Украиной в ближайшее время что говорят,  Война с Украиной новости,  Новости Украины сегодня,  Украинские новости в украинских СМИ на русском

Images: ['[golovna-16.jpg](https://armyinform.com.ua/wp-content/uploads/2023/06/golovna-16.jpg)', '[stoltenberg.png](https://armyinform.com.ua/wp-content/uploads/2023/06/stoltenberg.png)', '[mariya-pejchynovych-burych.jpg](https://armyinform.com.ua/wp-content/uploads/2023/06/mariya-pejchynovych-burych.jpg)', '[sharl-mishel.jpg](https://armyinform.com.ua/wp-content/uploads/2023/06/sharl-mishel.jpg)', '[dzhejms-kleverli.jpeg](https://armyinform.com.ua/wp-content/uploads/2023/06/dzhejms-kleverli.jpeg)', '[gabrielyus-landsbergis.jpg](https://armyinform.com.ua/wp-content/uploads/2023/06/gabrielyus-landsbergis.jpg)', '[margus-tsahkna.jpg](https://armyinform.com.ua/wp-content/uploads/2023/06/margus-tsahkna.jpg)', '[magate-1.jpg](https://armyinform.com.ua/wp-content/uploads/2023/06/magate-1.jpg)', '[kuleba.jpg](https://armyinform.com.ua/wp-content/uploads/2023/06/kuleba.jpg)', '[ges.jpg](https://armyinform.com.ua/wp-content/uploads/2023/06/ges.jpg)']

Tags: ['ВОЄННІ ЗЛОЧИНИ ЗС РФ', 'ДОПОМОГА ПАРТНЕРІВ', 'КАХОВСЬКА ГЕС', 'СВІТ ПІДТРИМУЄ УКРАЇНУ']

Category: News

<!--METADATA-->

![](../Images/2023-06-06T44-00-00-04-00/golovna-16.jpg)

Цієї ночі, о 02:50, на Херсонщині російські терористи здійснили внутрішнійпідрив конструкцій Каховської ГЕС. У районі підтоплення опинилися близько 80населених пунктів. Заподіяна росіянами катастрофа вже названа «екоцидом»,тобто екологічним геноцидом, адже вона завдає шкоди тисячам мирних українців,та українським землям на значній території, а також загалом вплине на зрошенняземель півдня України.

Президент Володимир Зеленський доручив провести евакуацію з районів ризику тазабезпечити питною водою всі міста й села, які забезпечувалися водою зКаховського водосховища.

«російські терористи руйнуванням дамби Каховської ГЕС лише підтверджують длявсього світу, що їх треба вигнати з кожного куточка української землі. Жодногометра не можна їм залишати, бо кожен метр вони використовують для терору. Лишеперемога України поверне безпеку. І ця перемога буде. Ані водою, ані ракетами,ані чим завгодно ще терористам не вдасться зупинити Україну. Усі службипрацюють. Скликав РНБО. Будь ласка, поширюйте лише офіційну та перевіренуінформацію», — написав Президент України з приводу підриву росіянами ГЕС.

Він зазначив, що наразі до порятунку людей залучені всі служби, військові,уряд, Офіс. На засіданні РНБО погоджено комплекс міжнародних і безпековихзаходів, щоб притягти росію до відповідальності за цей теракт.

## **Реакція світу**

Тим часом Європа і світ також висловили свою реакцію щодо російськоготероризму на Каховській ГЕС.

## **НАТО**

![](../Images/2023-06-06T44-00-00-04-00/stoltenberg.png)

**Генеральний секретар НАТО Єнс Столтенберг** засудив жорсткі дії росіян, аджеце ставить під загрозу життя тисяч мирних українців і завдає серйозної шкодинавколишньому середовищу:

«Руйнування Каховської дамби сьогодні ставить під загрозу життя тисяч мирнихжителів і завдає серйозної шкоди навколишньому середовищу.

Це обурливий акт, який ще раз демонструє жорстокість війни росії протиУкраїни», — написав Єнс Столтенберг.

## **Євросоюз**

![](../Images/2023-06-06T44-00-00-04-00/mariya-pejchynovych-burych.jpg)

**Генсек Ради Європи Марія Пейчинович-Бурич** різко засудила підрив росіянамидамби Каховської ГЕС. Заяву вона зробила у своєму[Twitter](https://twitter.com/MarijaPBuric/status/1665961079048904704).

«Я засуджую руйнування росією дамби в Україні: це злочинно і нерозважливо», —заявила вона.

**Глава Євроради Шарль Мішель,** реагуючи на знищення дамби Каховськоїгідроелектростанції, назвав це черговим воєнним злочином рф проти України. Проце Шарль Мішель[написав](https://twitter.com/CharlesMichel/status/1665971118354710529) уTwitter.

![](../Images/2023-06-06T44-00-00-04-00/sharl-mishel.jpg)

«Шокований безпрецедентною атакою на дамбу Каховської ГЕС. Знищення цивільноїінфраструктури однозначно кваліфікується як воєнний злочин, і ми притягатимемодо відповідальності росію та її маріонеток», — наголосив глава Європейськоїради.

Він додав, що порушить це питання у червні на Єврораді та запропонує додатковудопомогу затопленим районам Херсонщини.

«Мої думки з усіма сім’ями в Україні, які постраждали від цієї катастрофи», —підкреслив Шарль Мішель.

## **Велика Британія**

![](../Images/2023-06-06T44-00-00-04-00/dzhejms-kleverli.jpeg)

**Глава МЗС Великої Британії Джеймс Клеверлі** , який приїхав до України звізитом, заявив, що давати «будь-яку змістовну оцінку деталям ще занадторано», але єдина причина, чому це сталося, — неспровоковане широкомасштабневторгнення росії в Україну.

«Ми продовжимо оцінювати ситуацію, що розвивається, але найкраще, що росіяможе зробити зараз — це негайно вивести свої війська», — наголосив він укоментарі Reuters.

## **Литва**

![](../Images/2023-06-06T44-00-00-04-00/gabrielyus-landsbergis.jpg)

Реагуючи на підрив Каховської ГЕС, **міністр закордонних справ Литви ГабріелюсЛандсбергіс**[заявив](https://twitter.com/GLandsbergis/status/1665971903364775936?s=20),що «терористи не зупиняються, якщо їх не зупинити».

«Для них не діють жодні переговори, окрім сили. Вони спричиняють масштабнікатастрофи без жалю. Повторюю ще раз: для міцного миру в Європі потрібнаукраїнська перемога як на полі бою, так і в суді. Більше нічого не вийде», —написав він.

Колишній посол США у москві **Майкл Макфол** після теракту[констатував](https://twitter.com/McFaul/status/1665922336007286784?s=20):«російський імперіалізм має бути переможений в Україні. У Європі не буде мирута безпеки поки путін остаточно не програє в Україні».

## **Естонія**

![](../Images/2023-06-06T44-00-00-04-00/margus-tsahkna.jpg)

Країна засудила навмисне знищення росією ГЕС,[написав](https://twitter.com/Tsahkna/status/1665974337059319809) у Twitterвід її імені **міністр закордонних справ Маргус Тсахкна.**

«Цей воєнний злочин призведе до екоциду, величезних економічних збитків іпереміщення тисяч людей. Особи, які вчинили воєнні злочини, повинні бутипритягнуті до спецтрибуналу», — зазначив він.

## **МАГАТЕ**

![](../Images/2023-06-06T44-00-00-04-00/magate-1.jpg)

В організації зазначили, що їм відомо про повідомлення щодо пошкодженняКаховської дамби в Україні. Там стверджують, що їхні експерти на ЗапорізькійАЕС уважно стежать за ситуацією. На станції немає безпосереднього ризику дляядерної безпеки,[заявили](https://twitter.com/iaeaorg/status/1665956258317496323) представникиМАГАТЕ у Twitter.

Міністр Закордонних справ **Дмитро Кулеба** схарактеризував підрив росіянамиКаховської ГЕС як найбільшу техногенну катастрофу в Європі за останнідесятиліття.

![](../Images/2023-06-06T44-00-00-04-00/kuleba.jpg)

Він назвав це «огидним воєнним злочином».

«Єдиний спосіб зупинити росію, найбільшого терориста 21 століття, — це вигнатиїї з України», — написав він.

Наразі Україна та світова спільнота закликають Організацію Об’єднаних Наційвиключити росію зі списків організації та припинити святкування дня російськоїмови. Нагадаємо, на тлі підриву 6 червня російськими окупантами Каховської ГЕСй техногенної катастрофи в Україні Організація Об’єднаних Націй у[Twitter](https://twitter.com/UN/status/1665932022160965632?cxt=HHwWgIDSjaCWyp4uAAAA)привітала з днем російської мови. Водночас у дописі російськомовного ООНміститься заклик «до миру та процвітання у світі», «захисту планети» тощо.

## **Підрив Каховської ГЕС: що відомо**

![](../Images/2023-06-06T44-00-00-04-00/ges.jpg)

Нагадаємо, інформація про підрив дамби Каховської ГЕС з’явилася вночі 6червня. Відео з місця події показують, що дамба зазнала критичних пошкоджень ібільше не може стримувати потік води з Каховського водосховища.

У Державному агентстві «Укргідроенерго»[заявили](https://t.me/ukrhydroenergo/360), що відновити Каховську ГЕС уколишньому вигляді буде надзвичайно важко. Також, за попередніми прогнозами,там вважають, що Каховське водосховище буде «спрацьовано» протягом чотирьохнайближчих днів. А різке зниження води може становити загрозу і для роботиЗапорізької АЕС.

Source: [https://armyinform.com.ua/2023/06/06/pidryv-rosiyanamy-kahovskoyi-ges-reakcziya-yevropy-j-svitu/](https://armyinform.com.ua/2023/06/06/pidryv-rosiyanamy-kahovskoyi-ges-reakcziya-yevropy-j-svitu/)