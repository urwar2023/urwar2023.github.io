# USAID і партнери розгорнули допомогу постраждалим від підриву Каховської ГЕС

Authors: Ukrinform (Person)

Publisher: Укринформ (Organization)

Published Time: 2023-06-07T18:37:00+03:00

Modified Time: 2023-06-07T18:37:00+03:00

Description: Агентство США з міжнародного розвитку (USAID) разом із партнерами впродовж перших годин після підриву Каховської ГЕС розгорнули допомогу для українських мешканців, постраждалих від наслідків цієї катастрофи. — Укрінформ.

Images: ['[630_360_16782...](https://static.ukrinform.com/photos/2023_03/thumb_files/630_360_1678278741-468.jpg)']

Tags: ['Херсонщина', 'USAID', 'Вода', 'допомога', 'Каховська ГЕС']

Type: Article

<!--METADATA-->

![](../Images/yкринформ/2023-06-07T18-37-00-03-00/630_360_1678278741-468.jpg) АгентствоСША з міжнародного розвитку (USAID) разом із партнерами впродовж перших годинпісля підриву Каховської ГЕС розгорнули допомогу для українських мешканців,постраждалих від наслідків цієї катастрофи.

Про це поінформувала в серії [ твіттер-повідомлень](https://twitter.com/PowerUSAID/status/1666248047062315008) адміністраторкаUSAID Саманта Пауер, передає Укрінформ.

«USAID та партнери були готові реагувати на вимушені переміщення людей ташвидко мобілізували заздалегідь розміщені на пунктах евакуації запаси, в томучислі гігієнічні набори, продукти харчування, безпечну питну воду та допомогуготівкою. Команди на місцях уже оцінюють потреби та готують додатковувідповідь», - [ зазначила](https://twitter.com/PowerUSAID/status/1666248048215728128) Пауер.

Вона [ поінформувала](https://twitter.com/PowerUSAID/status/1666248049411211265) , що вже впродовжкількох годин після руйнування греблі [ USAID ](https://www.ukrinform.ua/tag-usaid) та партнери почали надавати автобуси для допомоги в евакуації тапридбали ваучери на пальне для волонтерів, які вже мали автобуси.

Крім того, за її словами, забезпечується підтримка Державної служби з питаньнадзвичайних ситуацій, а також інших суб’єктів, долучених до евакуації тадопомоги постраждалим людям. З цією метою закуповується водоочисне обладнання,водяні насоси, рятувальне екіпірування, моторні човни, запчастини, а такожпослуги з оренди човнів.

**Читайте також:** [ Із підтоплених населених пунктів Херсонщини**евакуювали** вже майже 1900 осіб ](https://www.ukrinform.ua/rubric-regions/3719650-iz-pidtoplenih-naselenih-punktiv-hersonsini-evakuuvali-vze-majze-1900-osib.html)

«Руйнування Каховської греблі спричинило негайні руйнівні наслідки, які такожбудуть відчутні в майбутньому. Ми невтомно працюємо, щоб надати людямнеобхідну допомогу сьогодні та впродовж наступних тижнів. Відданість СШАукраїнському народові є непохитною», - [ зауважила](https://twitter.com/PowerUSAID/status/1666248051600629760) глава USAID.

Як повідомляв Укрінформ, у вівторок президент США Джо [ Байден висловив твердуготовність надати необхідну допомогу Україні](https://www.ukrinform.ua/rubric-polytics/3719325-bajden-pro-pidriv-kahovskoi-ges-mi-dopomozemo-ukraini.html) після підриву росіянами гребліКаховської ГЕС.

Source: [https://www.ukrinform.ua/rubric-regions/3719670-usaid-i-partneri-rozgornuli-dopomogu-postrazdalim-vid-pidrivu-kahovskoi-ges.html](https://www.ukrinform.ua/rubric-regions/3719670-usaid-i-partneri-rozgornuli-dopomogu-postrazdalim-vid-pidrivu-kahovskoi-ges.html)