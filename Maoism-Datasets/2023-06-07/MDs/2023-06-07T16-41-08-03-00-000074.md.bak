# Найбільша загроза через підрив росіянами Каховської ГЕС є для електромереж — експерт

Authors: Ukrinform (Person)

Publisher: Укринформ (Organization)

Published Time: 2023-06-07T16:41:08+03:00

Modified Time: 2023-06-07T16:41:08+03:00

Description: 

Найбільші пошкодження через підрив російськими загарбниками Каховської ГЕС загрожують електромережам. — Укрінформ.

Images: ['[630_360_16861...](https://static.ukrinform.com/photos/2023_06/thumb_files/630_360_1686117534-875.jpg)']

Tags: ['Електроенергія', 'Каховська ГЕС', 'Війна з Росією']

Type: Article

<!--METADATA-->

![](../Images/yкринформ/2023-06-07T16-41-08-03-00/630_360_1686117534-875.jpg) Найбільшіпошкодження через підрив російськими загарбниками Каховської ГЕС загрожуютьелектромережам.

Як передає Укрінформ, про це директор аналітично-дослідницького центру"Інститут міста" Олександр Сергієнко повідомив [ Українському Радіо](https://ukr.radio/news.html?newsID=101596&fbclid=IwAR1OyvnEboxR8NhFyXm2dcGUXtXCgkklztXeUFpDhkWo1VVZc4MHZSViLyA).

"Коли заливає підвали чи перші поверхи, то страждають несучі конструкції,стіни, підлога, меблі. Якщо йдеться не про хатину початку ХХ століття, тонічого з фундаментами не станеться. Можуть бути зовнішні пошкодження настінах, можуть відійти шпалери, але якщо є цегляні стіни й бетонні фундаменти,то навряд чи станеться щось критичне. Комунікаціям є загроза, особливо [електричним ](https://www.ukrinform.ua/tag-elektroenergia) мережам", —зазначив він.

За словами експерта, водогонам і газовим трубам нічого не буде, хоча їх,імовірно, доведеться продути. Натомість електричним контактам, де можливеокислення, загрожують суттєві пошкодження.

Пошкодитися також можуть насосні станції в підвалах.

**Читайте також:** [ Підрив Каховської **ГЕС** розслідують поліція та СБУ -працюють 10 опергруп ](https://www.ukrinform.ua/rubric-society/3719574-pidriv-kahovskoi-ges-rozsliduut-policia-ta-sbu-pracuut-10-opergrup.html)

Сергієнко наголосив, що першим основним правилом в екстремальних ситуаціяхподібного плану є вимкнення всіх мереж, електрики, газу та води.

"Тому що всюди є насоси, всюди працює електрика, і якщо не вимкнути — будекоротке замикання і все просто погорить. Друге — не слід забувати, що водарано чи пізно зійде, бо вона розтікається. Тут усе залежатиме від того,наскільки вода проникла у системи водопостачання, газопостачання, у різнінасоси, інші механізми", — зауважив експерт.

На його переконання, відновити робочий стан усіх агрегатів цілком реально,адже вода не є агресивною рідиною, хоча і є ймовірним окислення.

Так, якщо вузли зроблені якісно, коли вода зійде, їх треба буде трохиперебрати, почистити і змастити. "Чим швидше зійде вода, тим буде простіше.Наперед прогнозувати важко", — додав Сергієнко.

**Читайте також:** [ **Каховський** **екоцид** **коштуватиме** **Україні****додатково** **десятки** **мільярдів** **гривень**](https://www.ukrinform.ua/rubric-economy/3719250-kahovskij-ekocid-kostuvatime-ukraini-dodatkovo-desatki-milardiv-griven.html)

Він підкреслив, що у воєнний час варто бути готовими до будь-якої ситуації.

"Мешканці навколишніх берегів Дніпровського каскаду мусять зрозуміти,наскільки може піднятися вода, і бути готовими поїхати в евакуацію. Панікуватине слід, треба саджати городи, обрізати дерева, але вся країна має бути готовадо будь-яких несподіванок", — вважає експерт.

Як повідомляв Укрінформ, у ніч на 6 червня [ російська армія підірвала дамбуКаховської ГЕС ](https://www.ukrinform.ua/rubric-other_news/3718791-pidriv-rosianami-kahovskoi-ges-vsi-novini.html) . На правобережжі Херсонської областів зоні лиха опинилися близько 16 тисяч людей. З небезпечних місць розпочаласяевакуація.

Станом на 11:30 6 червня майже вся Каховська ГЕС опинилася під водою. Сталовідомо, що внаслідок підриву станції знищений, зокрема, машинний зал, дезберігалися 450 тонн технічного мазуту.

В Укргідроенерго заявили, що [ Каховська ГЕС повністю зруйнована тавідновленню не підлягає ](https://www.ukrinform.ua/rubric-ato/3718814-kahovska-ges-povnistu-zrujnovana-vidnovlennu-ne-pidlagae-ukrgidroenergo.html) .

_Фото: facebook.com/olga.maliarchuk_

Source: [https://www.ukrinform.ua/rubric-economy/3719615-najbilsa-zagroza-cerez-pidriv-rosianami-kahovskoi-ges-e-dla-elektromerez-ekspert.html](https://www.ukrinform.ua/rubric-economy/3719615-najbilsa-zagroza-cerez-pidriv-rosianami-kahovskoi-ges-e-dla-elektromerez-ekspert.html)