# Правозахисники вимагають звільнити засудженого в РФ українського художника Богдана Зізу

Authors: Ukrinform (Person)

Publisher: Укринформ (Organization)

Published Time: 2023-06-07T16:55:33+03:00

Modified Time: 2023-06-07T16:55:33+03:00

Description: Представники правозахисних організацій вимагають звільнити українського активіста Богдана Зізу, якого Південний окружний військовий суд Ростова-на-Дону засудив до 15 років позбавлення волі за обвинуваченням у тероризмі й вандалізмі. — Укрінформ.

Images: ['[630_360_16861...](https://static.ukrinform.com/photos/2023_06/thumb_files/630_360_1686145938-910.jpg)']

Tags: ['Крим', 'Росія', 'Вирок', 'Художник']

Type: Article

<!--METADATA-->

![](../Images/yкринформ/2023-06-07T16-55-33-03-00/630_360_1686145938-910.jpg)Представники правозахисних організацій вимагають звільнити українськогоактивіста Богдана Зізу, якого Південний окружний військовий суд Ростова-на-Дону засудив до 15 років позбавлення волі за обвинуваченням у тероризмі йвандалізмі.

Звернення оприлюднене на [ сайті ](http://zmina.ua/statements/pravozahysnyky-vymagayut-zvilnyty-bogdana-zizu/?fbclid=IwAR3NxtDELQ29Qw9tvn3SWaMidSkUNE3idmCGDYIE6iIPckIUUC9y2QxMx6Y)Центру прав людини ZMINA, передає Укрінформ.

Правозахисні організації засудили злочинні дії окупаційної адміністрації Кримута влади РФ, а також висунули вимоги негайно звільнити Зізу та всіх іншихполітв’язнів і цивільних заручників, які утримуються в місцях несвободи натериторії Росії та на тимчасово окупованих територіях, включно з АР Крим та м.Севастополь.

Правозахисники також вимагають припинити переслідування кримчан за незгоду зокупацією, висловлення своїх поглядів, віросповідання та іншу ненасильницькудіяльність, припинити застосовувати кримінальне законодавство РФ на тимчасовоокупованих територіях відповідно до норм міжнародного гуманітарного права.

Водночас активісти звернулися до органів влади України із закликом забезпечитирозслідування обставин незаконного ув'язнення громадянина України Зізи тарозпочати кримінальне провадження на підставі скоєння щодо нього злочину,передбаченого ст. 438 Кримінального кодексу України. Водночас вони закликалирозслідувати факти незаконного позбавлення волі інших осіб у тимчасовоокупованому [ Криму ](https://www.ukrinform.ua/tag-krim) .

Урядів іноземних держав включно з учасниками Міжнародної Кримської платформиправозахисники закликають до пошуку механізмів звільнення незаконно ув’язненихосіб, запровадження персональних санкцій проти осіб, причетних до незаконногоув’язнення, надання допомоги уряду України в розслідуванні воєнних злочинів збоку РФ, посилення військової підтримки України з метою деокупації всіхтериторій.

Звернення підтримали 14 правозахисних організацій.

**Читайте також:** [ У незаконно засудженої Росією Ірини Даниловичзагострилася хвороба вух - омбудсмен ](https://www.ukrinform.ua/rubric-crimea/3719553-u-nezakonno-zasudzenoi-rosieu-irini-danilovic-zagostrilasa-hvoroba-vuh-ombudsmen.html)

Як повідомляв Укрінформ, 27-річного Богдана Зізу затримали у травні 2022 рокуза те, що він облив жовтою і блакитною фарбами вхід до російськоїадміністрації Євпаторії та спробував підпалити двері, протестуючи проти війни.Його звинуватили у тероризмі, екстремізмі та вандалізмі з політичних мотивів.

6 червня російський військовий суд засудив Богдана Зізу [ до 15 роківув'язнення ](https://www.ukrinform.ua/rubric-crimea/3719020-krimskogo-hudoznika-bogdana-zizu-v-rosii-zasudili-do-15-rokiv-kolonii.html) в колоніїзагального режиму.

Уповноважений Верховної Ради із прав людини Дмитро Лубінець [ заявляв](https://t.me/dmytro_lubinetzs/1818) , що на лютий 2023 року РФ незаконноутримувала 180 політв’язнів, 116 з яких – кримські татари.

Фото Інстаграм

Source: [https://www.ukrinform.ua/rubric-crimea/3719620-pravozahisniki-vimagaut-zvilniti-zasudzenogo-v-rf-ukrainskogo-hudoznika-bogdana-zizu.html](https://www.ukrinform.ua/rubric-crimea/3719620-pravozahisniki-vimagaut-zvilniti-zasudzenogo-v-rf-ukrainskogo-hudoznika-bogdana-zizu.html)