# Для порятунку людей на Херсонщині потрібні дрони, човни і помпи – ОВА

Authors: Ukrinform (Person)

Publisher: Укринформ (Organization)

Published Time: 2023-06-07T17:48:00+03:00

Modified Time: 2023-06-07T17:48:00+03:00

Description: На Херсонщині для порятунку громад та людей, що потерпають від затоплення, потрібні дрони, човни, техніка для перекачування стічних вод, потрібна питна вода та пальне; щодо збору коштів, то влада просить бути обачними, щоб не натрапити на шахраїв. — Укрінформ.

Images: ['[630_360_16861...](https://static.ukrinform.com/photos/2023_06/thumb_files/630_360_1686148591-129.jpg)']

Tags: ['Евакуація', 'Херсонщина', 'Каховська ГЕС', 'Підтоплення']

Type: Article

<!--METADATA-->

![](../Images/yкринформ/2023-06-07T17-48-00-03-00/630_360_1686148591-129.jpg) НаХерсонщині для порятунку громад та людей, що потерпають від затоплення,потрібні дрони, човни, техніка для перекачування стічних вод, потрібна питнавода та пальне; щодо збору коштів, то влада просить бути обачними, щоб ненатрапити на шахраїв.

Про це повідомив у [ відеозверненні ](https://t.me/khersonskaODA/6495)начальник Херсонської ОВА Олександр Прокудін, передає Укрінформ.

«Для порятунку людей, їх домівок маємо гостру необхідність у наступному:найголовніше – це питна вода. Для евакуації на суші та воді: автобуси (20-30місць), моторні та надувні човни, катери, малі судна, акваланги, гідрокостюми,все, що підтримує на воді потерпілих – рятувальні жилети, рятувальні круги,нагрудники та інше», - каже Прокудін.

Є потреба у пальному - дизелі та бензині. Бригадам рятувальників такомунальників потрібна техніка, зокрема екскаватор, навантажувач на колісномуходу, фронтальний навантажувач, самоскид вантажопідйомністю 20 тонн, автокранна 16 тонн, техніка для перекачування стічних вод.

**Читайте також:** [ На **Херсонщині** моніторять стан питної води, наЗапоріжжі та Дніпропетровщині - рівень радіації](https://www.ukrinform.ua/rubric-regions/3719635-na-hersonsini-monitorat-stan-pitnoi-vodi-na-zaporizzi-ta-dnipropetrovsini-riven-radiacii.html)

За словами очільника Херсонської ОВА, для обстеження затоплених територій тапошуку людей також потрібні дрони.

«Це та реальна допомога, якої потребує область у подоланні масштабноїкатастрофи», - підкреслив він.

Прокудін відзначив, що для подолання наслідків катастрофи створенийгуманітарний штаб, з усіх питань з надання допомоги треба звертатися докоординатора за номером 066 154 32 67.

Він зазначив, що в соцмережах ширяться заклики до збору коштів.

«Дорогі небайдужі українці, не хочу, щоб ви стали жертвами шахраїв, якізазвичай наживаються на людському горі. Єдиний благодійний фонд, з якимспівпрацює Херсонська ОВА і який абсолютно прозоро і публічно надає допомогу –це Фонд громади міста Херсон «Захист», - каже Прокудін.

**Читайте також:** [ **Клименко** : Шукаємо шляхи, аби евакуювати людей злівого берега Херсонщини ](https://www.ukrinform.ua/rubric-regions/3719632-klimenko-sukaemo-slahi-abi-evakuuvati-ludej-z-livogo-berega-hersonsini.html)

За його словами, Фонд громади міста Херсон «Захист» у межах програми «Рятуєморазом! Херсон» має спеціальні рахунки, на які можна перерахувати кошти длядопомоги постраждалим від затоплення громадам.

Він також подякував за підтримку міжнародним партнерам, які надають допомогухерсонцям.

Як повідомляв Укрінформ, у Херсоні волонтери просять для людей заспокійливі, адля тварин – корм.

Уночі 6 червня [ російські війська підірвали Каховську ГЕ](https://www.ukrinform.ua/rubric-other_news/3718791-pidriv-rosianami-kahovskoi-ges-vsi-novini.html) С. Затоплено частину Херсона і ще 80 населенихпунктів. На правобережжі області організована евакуація людей з небезпечнихмісць.

_Фото: Олександр Кубраков, Фейсбук_

Source: [https://www.ukrinform.ua/rubric-regions/3719639-dla-poratunku-ludej-na-hersonsini-potribni-droni-covni-i-pompi-ova.html](https://www.ukrinform.ua/rubric-regions/3719639-dla-poratunku-ludej-na-hersonsini-potribni-droni-covni-i-pompi-ova.html)