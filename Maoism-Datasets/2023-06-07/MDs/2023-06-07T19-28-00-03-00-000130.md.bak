# У Миколаєві підтоплені пляжі, яхт-клуб та ресторани на березі

Authors: Ukrinform (Person)

Publisher: Укринформ (Organization)

Published Time: 2023-06-07T19:28:00+03:00

Modified Time: 2023-06-07T19:28:00+03:00

Description: Велика вода через підрив Каховської ГЕС добралася до Миколаєва – підтоплено пляжі, човникові бази, зупинки громадського транспорту, яхт-клуб та ресторани на березі Дніпро-Бузького лиману. — Укрінформ.

Images: ['[630_360_16861...](https://static.ukrinform.com/photos/2023_06/thumb_files/630_360_1686155262-283.jpg)']

Tags: ['Миколаїв', 'Вода', 'Пляж', 'Затоплення']

Type: Article

<!--METADATA-->

![](../Images/yкринформ/2023-06-07T19-28-00-03-00/630_360_1686155262-283.jpg) Великавода через підрив Каховської ГЕС добралася до Миколаєва – підтоплено пляжі,човникові бази, зупинки громадського транспорту, яхт-клуб та ресторани наберезі Дніпро-Бузького лиману.

Про це повідомив міський голова Олександр Сєнкевич у [ Телеграмі](https://t.me/senkevichonline/4626) , передає Укрінформ.

«Станом на 18 годину 7 червня рівень [ води ](https://www.ukrinform.ua/tag-voda) в акваторії міста загалом піднявся [ на 82 см](https://t.me/senkevichonline/4630) », - сказав Сєнкевич.

За його словами, в мікрорайоні Намив вода вже підступила до зупинковихкомплексів, також підтоплено берегову лінію в районі Леваневців (пляж) та Яхт-клубу (ресторани та човникові бази).

Мер також зазначив, що на Намиві, щоб вода не йшла далі на проїжджу частину ідо будинків - комунальники укріплюють берег.

В Інгульському та Центральному районах підтоплено три пляжі. У Корабельномурайоні на вул. Рибній вода дійшла до пірсів човникового кооперативу.

**Читайте також:** [ У Снігурівській громаді внаслідок підриву Каховської ГЕС**затоплені** три мости ](https://www.ukrinform.ua/rubric-regions/3719658-u-snigurivskij-gromadi-vnaslidok-pidrivu-kahovskoi-ges-zatopleni-tri-mosti.html)

У центрі міста на Нижній Набережній через підняття рівня води просідає ґрунт.

Як повідомлялося, критичною позначкою для Миколаєва є підняття рівня води на105 см.

Як [ повідомлялося ](https://www.ukrinform.ua/rubric-ato/3718751-rosijski-zagarbniki-pidirvali-kahovsku-ges-ok-pivden.html) , вночі 6 червня російськаармія підірвала дамбу Каховської ГЕС.

На Херсонщині розпочали евакуацію населення з небезпечних місць, для яких єризик затоплення внаслідок підриву Каховської ГЕС.

_Фото: Олександр Сєнкевич / Телеграм_

Source: [https://www.ukrinform.ua/rubric-regions/3719694-u-mikolaevi-pidtopleni-plazi-ahtklub-ta-restorani-na-berezi.html](https://www.ukrinform.ua/rubric-regions/3719694-u-mikolaevi-pidtopleni-plazi-ahtklub-ta-restorani-na-berezi.html)