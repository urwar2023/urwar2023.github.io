# НАТО має надати Україні гарантії безпеки, щоб історія з війною не повторилася – Столтенберг

Authors: Ukrinform (Person)

Publisher: Укринформ (Organization)

Published Time: 2023-06-07T22:32:00+03:00

Modified Time: 2023-06-07T22:32:00+03:00

Description: Союзники по НАТО продовжують розглядати питання щодо формату майбутніх відносин з Україною, а також щодо рамкових гарантій або завірянь з безпеки для України після завершення війни, які мають упередити повторення історії та стримати Путіна від нової агресії проти України. — Укрінформ.

Images: ['[630_360_16819...](https://static.ukrinform.com/photos/2023_04/thumb_files/630_360_1681986862-821.jpg)']

Tags: ['НАТО', 'Столтенберг', 'Україна', 'Війна з Росією']

Type: Article

<!--METADATA-->

![](../Images/yкринформ/2023-06-07T22-32-00-03-00/630_360_1681986862-821.jpg) Союзникипо НАТО продовжують розглядати питання щодо формату майбутніх відносин зУкраїною, а також щодо рамкових гарантій або завірянь з безпеки для Українипісля завершення війни, які мають упередити повторення історії та стриматиПутіна від нової агресії проти України.

Про це під час публічної дискусії формату Brussels Sprouts в рамках Центру знової американської безпеки (CNAS) заявив генеральний секретар НАТО ЄнсСтолтенберг, повідомляє кореспондент Укрінформу.

«Постає питання щодо безпекових гарантій або завірянь та майбутнього членства(України в НАТО – ред.). Тому що, коли ця війна завершиться, ми маємозабезпечити, щоб це не була якась пауза, протягом якої президент Путін зможевідпочити, переформуватися та розгорнути свої сили для ще однієї атаки, як мице бачили протягом багатьох років. Ця війна почалася не минулого року, вонапочалася набагато раніше – у 2014-му. Коли ця війна завершиться, нам будутьнеобхідні рамкові заходи, щоб історія не повторилася, і щоб президент Путін неміг надалі шахраювати з європейською безпекою», - сказав Столтенберг.

Він зауважив, що головною гарантією безпеки для [ НАТО](https://www.ukrinform.ua/tag-nato) є Стаття 5-та Вашингтонського договорупро колективну оборону та повноправне членство. Наразі тривають дискусії щодонадання гарантій безпеки для України, зокрема, на рівні двосторонніх відносинз деякими із союзників. Також продовжуються консультації між союзниками, яквідповісти на прагнення України на членство в НАТО, - саме ця тема булаголовною під час нещодавньої зустрічі міністрів закордонних справ країнАльянсу в Осло.

«Безумовно, наразі зарано заздалегідь передбачати результати Вільнюськогосаміту з цього питання, але вже зараз союзники погодилися з багатьма важливимиречами, що стосується України та її шляху до членства. Двері НАТО залишаютьсявідкритими… Всі союзники погодилися, що Україна буде членом Альянсу - це миповторювали знову й знову, останній раз – під час Мадридського саміту у червніминулого року. Всі погодилися: це справа України та союзників – вирішувати,коли настане правильний час, щоб запросити Україну до повноправного членства.Це питання не стосується Москви. Путін не має жодного права вето на розширенняНАТО», - наголосив керівник Альянсу.

Він знову нагадав, що наразі найневідкладнішим завданням для НАТО єзабезпечити, щоб президент Путін не виграв цю війну, щоб Україна перемогла.

«Без того, щоб Україна була здатною продовжити існування як суверенна,незалежна демократична країна в Європі - без цього взагалі не буде жодної темидля обговорення навколо членства», - додав Столтенберг.

Він наголосив на необхідності зберігати єдність союзників у наданні Українідопомоги в боротьбі проти російського вторгнення, та подякував СполученимШтатам за лідерство у мобілізації такої допомоги як від союзників по НАТО, такі від країн-партнерів по всьому світу.

**Читайте також:** [ Кулеба обговорив зі **Столтенберг** ом рух України доНАТО та поставки боєприпасів ](https://www.ukrinform.ua/rubric-polytics/3719724-kuleba-obgovoriv-zi-stoltenbergom-ruh-ukraini-do-nato-ta-postavki-boepripasiv.html)

Як повідомлялося, 11-12 липня у Вільнюсі відбудеться черговий саміт НАТО,який, серед найважливіших питань, розгляне продовження допомоги Україні у їїборотьбі проти російської агресії. Президент Володимир Зеленський висловивнамір особисто взяти участь у цій зустрічі. При цьому на всіх рівняхукраїнська сторона наголосила, що завірянь про те, що «Україна стане членомАльянсу», які були зроблені під час Бухарестського саміту НАТО у 2008 році,вже недостатньо. Натомість Україна ставить перед союзниками по НАТО питаннящодо надання гарантій безпеки та чіткої перспективи руху до повноправногочленства в Альянсі.

Source: [https://www.ukrinform.ua/rubric-polytics/3719764-nato-mae-nadati-ukraini-garantii-bezpeki-sob-istoria-z-vijnou-ne-povtorilasa-stoltenberg.html](https://www.ukrinform.ua/rubric-polytics/3719764-nato-mae-nadati-ukraini-garantii-bezpeki-sob-istoria-z-vijnou-ne-povtorilasa-stoltenberg.html)