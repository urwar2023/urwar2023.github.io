# Ткаченко обговорив із представниками ОВА відновлення об’єктів культурної інфраструктури

Authors: Ukrinform (Person)

Publisher: Укринформ (Organization)

Published Time: 2023-06-07T18:31:27+03:00

Modified Time: 2023-06-07T18:31:27+03:00

Description: Міністр культури та інформаційної політики Олександр Ткаченко обговорив з представниками ОВА відновлення та модернізацію у регіонах об’єктів культурної інфраструктури та реставрацію пам’яток культурної спадщини. — Укрінформ.

Images: ['[630_360_16861...](https://static.ukrinform.com/photos/2023_06/thumb_files/630_360_1686151756-327.jpg)']

Tags: ['Культурна спадщина', 'Ткаченко', 'МКІП ', 'Відбудова']

Type: Article

<!--METADATA-->

![](../Images/yкринформ/2023-06-07T18-31-27-03-00/630_360_1686151756-327.jpg) Міністркультури та інформаційної політики Олександр Ткаченко обговорив зпредставниками ОВА відновлення та модернізацію у регіонах об’єктів культурноїінфраструктури та реставрацію пам’яток культурної спадщини.

Про це глава МКІП повідомив у [ Телеграмі ](https://t.me/otkachenkokyiv/3715), передає Укрінформ.

"У найближчі місяці ОВА та територіальні громади будуть активно працювати надрозробленням стратегічних і програмних документів комплексного відновленнярегіонів: програми та плани відновлення, регіональні стратегії розвитку тастратегії розвитку територіальних громад. Важливо, щоб [ культура](https://www.ukrinform.ua/tag-kultura) та інформаційна політика отримали уцих документах чільне місце, як ті сфери, що розвивають людський капітал,визначають національну ідентичність, формують націю", - написав Ткаченко.

За його словами, на зустрічі з представниками ОВА було обговорено Програмукомплексного відновлення регіонів. Зокрема, сторони розглянули оптимізацію тамодернізацію культурної інфраструктури з дотриманням вимог безбар’єрності,створення приміщень для укриття працівників та відвідувачів, формуванняматеріально-технічного забезпечення закладів для надання базового наборукультурних послуг - доступ до читання, кінофільмів, до творчого самовираження,музейних предметів, мистецької освіти.

Також йшлося про заходи для зміцнення кадрового потенціалу управлінців галузікультури, завершення процесів декомунізації та деколонізації, створення умовдля функціонування української мови як основної мови спілкування і споживанняінформації у регіоні, заходи з охорони об’єктів культурної спадщини тареставрації пам’яток культурної спадщини.

**Читайте також:** [ Росіяни зруйнували і пошкодили в Україні понад 1,5 тисячіоб’єктів **культурної** **інфраструктури** ](https://www.ukrinform.ua/rubric-culture/3718474-rosiani-zrujnuvali-i-poskodili-v-ukraini-ponad-15-tisaci-obektiv-kulturnoi-infrastrukturi.html)

Міністр повідомив, що під час зустрічі пролунали пропозиції від регіонів якщодо створення програм відновлення, так і роботи над історико-архітектурнимиопорним планами територій.

«Інтерес до України не згасає, і ми маємо цим скористатись. В межахвідновлення попросив всіх подумати та виокремити в громадах так звані«магніти», які стануть атракціями для туристів», - підкреслив Ткаченко.

Як повідомляв Укрінформ, Міністерство культури та інформаційної політики разоміз майстрами та PR-експертами [ розробляє план заходів промоції народниххудожніх промислів в Україні та за кордоном ](https://www.ukrinform.ua/rubric-culture/3714553-mkip-iz-majstrami-ta-prekspertami-rozroblaut-plan-promocii-narodnih-hudoznih-promisliv.html) .

_Фото: МКІП_

Source: [https://www.ukrinform.ua/rubric-culture/3719667-tkacenko-obgovoriv-iz-predstavnikami-ova-vidnovlenna-obektiv-kulturnoi-infrastrukturi.html](https://www.ukrinform.ua/rubric-culture/3719667-tkacenko-obgovoriv-iz-predstavnikami-ova-vidnovlenna-obektiv-kulturnoi-infrastrukturi.html)