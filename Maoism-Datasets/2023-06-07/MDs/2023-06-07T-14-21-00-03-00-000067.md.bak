# На Кінбурнському півострові другу добу горять ліси

Authors: Ukrinform (Person)

Publisher: Укринформ (Organization)

Published Time: 2023-06-07T-14:21:00+03:00

Modified Time: 2023-06-07T19:21:00+03:00

Description: Лісові масиви Кінбурнського півострова, розташованого у межах Херсонської та Миколаївської областей, другу добу потерпають від пожеж. Також до Кінбурнської коси наближається загроза підтоплення. — Укрінформ.

Images: ['[630_360_15238...](https://static.ukrinform.com/photos/2018_04/thumb_files/630_360_1523857644-3170.jpg)']

Tags: ['Ліс', 'Пожежа', 'Кінбурнська коса']

Type: Article

<!--METADATA-->

![](../Images/yкринформ/2023-06-07T-14-21-00-03-00/630_360_1523857644-3170.jpg) Лісовімасиви Кінбурнського півострова, розташованого у межах Херсонської таМиколаївської областей, другу добу потерпають від пожеж. Також до Кінбурнськоїкоси наближається загроза підтоплення.

Про це повідомляє пресслужба ДП «Ліси України» у [ Фейсбуці](https://www.facebook.com/ForestsOfUkraine/videos/545242331142971/) , передаєУкрінформ.

«Місцеві мешканці передають інформацію про пожежу в лісових масивах наКінбурнському півострові, яка триває вже другу добу. Клуби диму також видно зузбережжя Очаківської громади», - йдеться в повідомленні.

_Відео: ДП "Ліси України"_

Також у держпідприємстві повідомляють про неможливість гасіння загорянь черезвикрадення окупантами спецтехніки. Наразі обсяги пожеж, що сталися натериторії державних лісництв регіону протягом 2022-2023 років, встановитинеможливо.

Крім того, до [ Кінбурнської коси ](https://www.ukrinform.ua/tag-kinburnska-kosa) наближається загроза підтоплення від наслідків підриву росіянами дамбиКаховської ГЕС. Значна частина півострова перебуває нижче рівня моря.

**Читайте також:** [ Через підрив Каховської ГЕС затопило**Нижньодніпровський** національний парк ](https://www.ukrinform.ua/rubric-regions/3719637-cerez-pidriv-kahovskoi-ges-zatopilo-niznodniprovskij-nacionalnij-park.html)

В ДП вважають, що затопленими можуть бути близько 1 тис. га лісів. Заостанньою інформацією, під водою опинилися 1,5 м берегової лінії.

Разом з Херсонською областю затоплено понад 56 тисяч га лісів.

Як повідомлялося, начальник Миколаївської обласної військової адміністраціїВіталій Кім 6 червня зазначав, що [ підтоплення Кінбурнськоі коси не буде](https://www.ukrinform.ua/rubric-regions/3718778-pidtoplenna-kinburnskoi-kosi-cerez-pidriv-kahovskoi-ges-ne-mae-statisa-kim.html) , «може (теоретично)підтопити дорогу і тимчасово півострів стане островом».

_Фото ілюстративне_

Source: [https://www.ukrinform.ua/rubric-regions/3719693-na-kinburnskomu-pivostrovi-drugu-dobu-gorat-lisi.html](https://www.ukrinform.ua/rubric-regions/3719693-na-kinburnskomu-pivostrovi-drugu-dobu-gorat-lisi.html)