# Україна отримає від Світового банку $10 мільйонів гранту на відновлення медичної сфери

Authors: Ukrinform (Person)

Publisher: Укринформ (Organization)

Published Time: 2023-06-07T19:21:00+03:00

Modified Time: 2023-06-07T19:21:00+03:00

Description: Українська медична сфера матиме додаткову підтримку на суму 10 млн доларів як безповоротний грант, виділений у межах подальшого фінансування нового спільного зі Світовим банком проєкту МОЗ «Зміцнення системи охорони здоров’я та збереження життя» (HEAL Ukraine). — Укрінформ.

Images: ['[630_360_15451...](https://static.ukrinform.com/photos/2018_12/thumb_files/630_360_1545153813-165.jpg)']

Tags: ['МОЗ', 'Світовий банк', 'Грант', 'Відбудова']

Type: Article

<!--METADATA-->

![](../Images/yкринформ/2023-06-07T19-21-00-03-00/630_360_1545153813-165.jpg) Українськамедична сфера матиме додаткову підтримку на суму 10 млн доларів якбезповоротний грант, виділений у межах подальшого фінансування новогоспільного зі Світовим банком проєкту МОЗ «Зміцнення системи охорони здоров’ята збереження життя» (HEAL Ukraine).

Як повідомляє [ Міністерство охорони здоров'я](https://moz.gov.ua/article/news/ukraina-zaluchae-dodatkovi-10-mln-dolariv-ssha-na-vidnovlennja-medichnoi-sferi-%e2%80%93-ukladeno-novu-grantovu-ugodu-), відповідну угоду між сторонами підписали міністр охорони здоров’я УкраїниВіктор Ляшко та регіональний директор Світового банку у справах країн СхідноїЄвропи Аруп Банерджі, передає Укрінформ.

Угода укладається між Україною, Міжнародним банком реконструкції та розвитку йМіжнародною асоціацією розвитку, що діють як розпорядник Цільового трастовогофонду багатьох донорів підтримки, відновлення, відбудови та реформуванняУкраїни.

«Кошти в рамках підписаної угоди будуть розподілені на критично важливі длясистеми охорони здоров'я напрями: розвиток фізичної та психологічноїреабілітації, попит на яку в умовах війни постійно зростає, а такожвідновлення доступу до медичної допомоги на постраждалих від війнитериторіях», – сказав Ляшко.

Зазначається, що половину цих грантових коштів Україна спрямує на наданняпослуг з реабілітації та послуг у сфері психічного здоров’я, а ще 5 млндоларів будуть використані на відновлення надання [ медичних](https://www.ukrinform.ua/tag-medicina) послуг у закладах охорони здоров’я,які постраждали від війни.

Зокрема, йдеться про підготовку до розширення масштабів надання послуг у сферіохорони психічного здоров’я та реабілітації: визначення обсягу та стандартівпослуг, що надаються в стаціонарних та амбулаторних закладах, навчанняперсоналу, забезпечення обладнанням і транспортом та проведеннявідновлювальних робіт у закладах.

Також за кошти нового гранту буде профінансовано відновлення та модернізаціюлікарняної допомоги відповідно до напряму реформ: розроблення галузевогопланування мережі лікарень, розробка технічних специфікацій та проєктноїдокументації для відновлення закладів, а також відновлення окремих лікарень зурахуванням енергоефективності й використання альтернативних джерел енергії тазакупівля обладнання і транспорту.

В МОЗ наголошують, що ворожі атаки зруйнували або пошкодили не менш як 1 500обʼєктів медичних закладів. Тобто понад 5% від загальної кількості закладів покраїні зараз не мають змоги працювати і надавати допомогу населенню, станздоров’я якого значно погіршився внаслідок війни. Відновлення лікареньпотребуватиме значних фінансових ресурсів і часу. Особливо спеціалізованихзакладів охорони здоров’я, які і під час воєнної агресії продовжують розпочатіУкраїною реформи у сфері охорони здоров’я.

**Читайте також:** [ Україна та **Світовий** **банк** обговорили підготовкунових проєктів відбудови ](https://www.ukrinform.ua/rubric-vidbudova/3714428-ukraina-ta-svitovij-bank-obgovorili-pidgotovku-novih-proektiv-vidbudovi.html)

В МОЗ нагадали, що рамкову угоду про позику в розмірі 100 млн євро та угодупро безповоротний грант у 10 млн доларів від Глобального фінансового фонду МОЗУкраїни та Світовий банк уклали 22 грудня 2022 року. Це початкове фінансуванняпроєкту «HEAL Ukraine», загальна вартість якого може бути розширена до 500мільйонів доларів США.

За даними МОЗ, матеріальні втрати системи охорони здоров’я становлять не меншяк 1,4 мільярда доларів. Це результати швидкої оцінки збитків і втратунаслідок воєнних дій, яку провели уряд України, Група Світового банку іЄвропейська комісія у співпраці з іншими партнерами.

Source: [https://www.ukrinform.ua/rubric-vidbudova/3719689-ukraina-otrimae-vid-svitovogo-banku-10-miljoniv-grantu-na-vidnovlenna-medicnoi-sferi.html](https://www.ukrinform.ua/rubric-vidbudova/3719689-ukraina-otrimae-vid-svitovogo-banku-10-miljoniv-grantu-na-vidnovlenna-medicnoi-sferi.html)