# Україна готова швидко реагувати на спалахи холери - Кузін

Authors: Ukrinform (Person)

Publisher: Укринформ (Organization)

Published Time: 2023-06-07T18:33:00+03:00

Modified Time: 2023-06-07T18:33:00+03:00

Description: Україна готова швидко реагувати у випадку виникнення спалахів холери. — Укрінформ.

Images: ['[630_360_16545...](https://static.ukrinform.com/photos/2022_06/thumb_files/630_360_1654505148-417.jpg)']

Tags: ['Холера', 'Україна', 'Дезінфекція', 'Ігор Кузін']

Type: Article

<!--METADATA-->

![](../Images/yкринформ/2023-06-07T18-33-00-03-00/630_360_1654505148-417.jpg) Українаготова швидко реагувати у випадку виникнення спалахів холери.

Про це під час спілкування з журналістами 7 червня сказав заступник міністраохорони здоров’я - головний державний санітарний лікар Ігор Кузін, передаєкореспондент Укрінформу.

Він нагадав, що посилений епіднагляд за холерою здійснюється, відповідно дозаконодавства, щорічно з 1 червня в [ Україні ](https://www.ukrinform.ua/tag-ukraina) , оскільки в Україні декілька регіонів, зокрема південь України -Одеська, Миколаївська, Херсонська області, АРК Крим - мають ризики спалахівцього захворювання.

"З 1 червня був розпочатий посилений інфекційний нагляд, тому ми невиключаємо, що серед інфекційних захворювань, які можуть бути після спадуводи, можуть виникати точково випадки холери. Ризики є, ризики ми невиключаємо, але з нашого боку забезпечено, щоб таких випадків не сталося, щобвони були контрольовані", - сказав Кузін.

Натомість, як додав головний держсанлікар, карантинні обмеження будутьвводитися залежно від того, скільки буде таких випадків і де.

"Лише у випадку, коли ситуація стає некерованою, застосовуються карантинніобмеження. Наразі ми маємо таку ситуацію: лабораторна служба готова додіагностики холери і, відповідно, рутинний моніторинг відбувається по усіхобластях України для того, щоб своєчасно контролювати ситуацію, щоб в кожномувипадку гострої кишкової інфекції ми виключали холеру", - зазначив Кузін.

Він розповів, що після спаду води буде застосуватися максимальна кількістьпрофілактичних заходів, щоб не допустити розвитку гострих кишкових інфекцій,зокрема й холери.

"Ці заходи полягають у тому, що відповідні території руйнування мають бутидезінфіковані, вода має пройти лабораторні дослідження, у випадку використаннякриниць, джерел застосовуються локальні водоочисні технології і засоби. Тому вобласті після того, як спаде активна фаза цієї надзвичайної ситуації, активнобуде працювати протиепідемічна служба, щоб не допустити як появи, так іпоширення випадків холери", - сказав держсанлікар.

**Читайте також:** [ На Херсонщині моніторять стан питної води, на Запоріжжіта Дніпропетровщині - рівень радіації ](https://www.ukrinform.ua/rubric-regions/3719635-na-hersonsini-monitorat-stan-pitnoi-vodi-na-zaporizzi-ta-dnipropetrovsini-riven-radiacii.html)

Наразі, за його словами, є достатня кількість лікарських та діагностичнихзасобів, щоб продіагностувати гострі кишкові інфекції, в тому числі й холеру.

Як повідомлялося, вночі 6 червня [ російська армія підірвала дамбу КаховськоїГЕС ](https://www.ukrinform.ua/rubric-ato/3718751-rosijski-zagarbniki-pidirvali-kahovsku-ges-ok-pivden.html) . На Херсонщині розпочали евакуаціюнаселення з небезпечних місць, для яких є ризик затоплення внаслідок підривуКаховської ГЕС. За фактом підриву окупантами Каховської ГЕС правоохоронцірозпочали розслідування за статтею "екоцид".

В Укргідроенерго заявили, що Каховська ГЕС повністю зруйнована і відновленнюне підлягає.

Source: [https://www.ukrinform.ua/rubric-society/3719668-ukraina-gotova-svidko-reaguvati-na-spalahi-holeri-kuzin.html](https://www.ukrinform.ua/rubric-society/3719668-ukraina-gotova-svidko-reaguvati-na-spalahi-holeri-kuzin.html)