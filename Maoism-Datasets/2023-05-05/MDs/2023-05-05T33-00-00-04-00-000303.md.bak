# Державний мультиплекс МХ-7 готовий до роботи — телемовленням буде покрито понад 90% території України

Author: ['АРМІЯINFORM']

Time: 2023-05-05T33:00:00-04:00

Description: Концерн радіомовлення, радіозв’язку та телебачення, який належить до сфери управління... Война с Украиной 2022, Война с Украиной последние новости сегодня, Новости война с Украиной 2022 последние на сегодня, Будет ли война между Украиной и Россией и когда, Война с Украиной в 2022 году будет или нет,  Будет ли война с Украиной в ближайшее время что говорят,  Война с Украиной новости,  Новости Украины сегодня,  Украинские новости в украинских СМИ на русском

Images: ['[mh-7.png](https://armyinform.com.ua/wp-content/uploads/2023/05/mh-7.png)']

Tags: ['ДЕРЖСПЕЦЗВ’ЯЗКУ', 'КОНЦЕРН РРТ', 'ПРОПАГАНДА', 'ТЕЛЕВІЗІЙНЕ МОВЛЕННЯ']

Category: News

<!--METADATA-->

![](../Images/AРМІЯINFORM/2023-05-05T33-00-00-04-00/mh-7.png)

Концерн радіомовлення, радіозв’язку та телебачення, який належить до сфериуправління Держспецзв’язку, готовий до запуску загальнонаціональної цифровоїбагатоканальної телемережі MX-7.

Про це [повідомляє](https://cip.gov.ua/ua/news/derzhavnii-multipleks-mkh-7-gotovii-rozpochati-robotu-televiziinim-movlennyam-bude-pokrito-ponad-90-teritoriyi-ukrayini) Державна служба спеціального зв’язку та захистуінформації України на своєму офіційному сайті.

Мережа працюватиме у метровому діапазоні, захищеному від перепланування, іпокриватиме мовленням понад 90% території України. У тому числі —частинурайонів тимчасово окупованих територій, а також населені пункти, розташованіна кордонах із рф та білоруссю: у Харківській, Сумській, Чернігівській,Рівненській, Житомирській, Волинській областях, де зараз можуть транслюватисяросійські телеканали з потужних передавальних ворожих станцій.

Сигнал надаватимуть у некодованому вигляді. Пакет телеканалів будебезкоштовним для глядачів. Концерн РРТ уже повідомив Національну раду Україниз питань телебачення і радіомовлення про готовність до запуску. Нацрада маєоголосити та провести конкурс на мовлення в мережі МХ-7.

«Запуск загальнонаціональної цифрової багатоканальної телемережі MX-7 —важливий крок у протистоянні російській пропаганді. Незважаючи на складнуобстановку в країні, ми виконали поставлені перед нами завдання та зробили всеможливе, щоб забезпечити сигналом наших громадян, позбавлених змоги дивитисяукраїнське телебачення», — зазначає голова Держспецзв’язку Юрій Щиголь.

Нагадаємо, що для забезпечення інформаційної безпеки, захисту інтересівсуспільства, протидії зовнішньому негативному інформаційному впливу тарозвитку інформаційної інфраструктури в умовах гібридної війни Уряд ще усерпні 2021 року затвердив Програму підвищення обороноздатності та безпекидержави в частині матеріально-технічного забезпечення побудови операторомКонцерном радіомовлення, радіозв’язку та телебачення загальнонаціональноїцифрової багатоканальної телемережі MX-7.

Пропаганда — один із видів зброї російської влади, яку вона почалавикористовувати в Україні значно активніше від початку повномасштабної війни.Надзвичайно важливо, щоб українці могли успішно протистояти російськомуінформаційному впливу, мали безперебійний доступ до правдивої інформації,зокрема — могли дивитися українське телебачення у будь-якому куточку країни.

Держспецзв’язку наголошує, що для будівництва мережі Концерн РРТ залучивкредит під гарантії Уряду. Монтаж першого передавача розпочався 20 січня 2022року. Повномасштабне воєнне вторгнення росії в Україну дещо скорегувало строкизапуску MX-7. Проте, навіть у важких умовах війни, робота закінчена.

Source: [https://armyinform.com.ua/2023/05/05/derzhavnyj-multypleks-mh-7-gotovyj-rozpochaty-robotu-televizijnym-movlennyam-bude-pokryto-ponad-90-terytoriyi-ukrayiny/](https://armyinform.com.ua/2023/05/05/derzhavnyj-multypleks-mh-7-gotovyj-rozpochaty-robotu-televizijnym-movlennyam-bude-pokryto-ponad-90-terytoriyi-ukrayiny/)