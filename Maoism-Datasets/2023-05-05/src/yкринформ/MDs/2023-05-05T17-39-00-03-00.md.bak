# Глава МЗС Італії скасував візит до Франції – країна очікує вибачень від Парижа

Authors: Ukrinform (Person)

Publisher: Укринформ (Organization)

Published Time: 2023-05-05T17:39:00+03:00

Modified Time: 2023-05-05T17:39:00+03:00

Description: Міністр закордонних справ Італії Антоніо Таяні скасував візит до Парижа і заявив, що Італія очікує вибачень від Франції через образливі, на думку Рима, зауваження щодо міграційної політики. — Укрінформ.

Images: ["[630_360_16825...](https://static.ukrinform.com/photos/2023_04/thumb_files/630_360_1682515468-811.jpg)"]

Tags: ['Франція', 'Італія', 'Джорджа Мелоні']

Type: Article

<!--METADATA-->

![](../Images/2023-05-05T17-39-00-03-00/630_360_1682515468-811.jpg) Міністрзакордонних справ Італії Антоніо Таяні скасував візит до Парижа і заявив, щоІталія очікує вибачень від Франції через образливі, на думку Рима, зауваженнящодо міграційної політики.

Про це повідомляє [ ](https://www.reuters.com/world/europe/italian-foreign-minister-wants-french-apology-over-insults-2023-05-05/) , передає Укрінформ.

Як зазначається, міністр внутрішніх справ Франції Жеральд Дарманен у четверрозкритикував прем'єр-міністра Італії Джорджу Мелоні, яка, за його словами,«не змогла розв'язати міграційні проблеми, через які її обрали». При цьому вінпорівняв Мелоні з лідером французьких ультраправих Марін Ле Пен.

**Читайте також:** [ ](https://www.ukrinform.ua/rubric-polytics/3701238-zelenskij-vze-zaraz-namicaemo-spivpracu-z-italieu-u-2024-roci.html)

Своєю чергою Таяні заявив, що Дарманен «образив усіх італійців, а також уряд іпрем’єр-міністра».

«Якщо хтось ображає безпідставно, найменше, що він може зробити, цевибачитися», — сказав італійський міністр.

Речник французького уряду Олів'є Веран намагався розрядити напруженість івисловив переконання, що Дарманен не хотів піддати Італію остракізму.

**Читайте також:** [ **Франці** ](https://www.ukrinform.ua/rubric-regions/3705135-posol-francii-priihav-u-krivij-rig.html)

Таяні ж згодом заявив на телеканалі RAI, що Париж, схоже, зрозумів, що "булазроблена серйозна помилка".

Як повідомлялося, уряд Італії у квітні оголосив надзвичайний стан у сферіімміграції після «різкого зростання» кількості мігрантів, які прибувають черезСередземне море.

Уряд обіцяв стримувати масову міграцію, проте, за даними МЗС, у цьому році докраїни прибуло близько 31 300 мігрантів - порівняно із приблизно 7900 за тойсамий період минулого року.

Source: [https://www.ukrinform.ua/rubric-world/3705308-glava-mzs-italii-skasuvav-vizit-do-francii-kraina-ocikue-vibacen-vid-pariza.html](https://www.ukrinform.ua/rubric-world/3705308-glava-mzs-italii-skasuvav-vizit-do-francii-kraina-ocikue-vibacen-vid-pariza.html)