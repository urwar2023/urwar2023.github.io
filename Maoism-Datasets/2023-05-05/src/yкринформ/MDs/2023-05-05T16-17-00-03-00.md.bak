# Міноборони запустило систему електронного запису на ВЛК в п'ятьох містах

Authors: Ukrinform (Person)

Publisher: Укринформ (Organization)

Published Time: 2023-05-05T16:17:00+03:00

Modified Time: 2023-05-05T16:17:00+03:00

Description: Електронний запис до лікарів військово-лікарської комісії діє в тестовому режимі у п'яти містах України, переведення всіх ВЛК на роботу за такою схемою відбудеться протягом травня. — Укрінформ.

Images: ["[630_360_16751...](https://static.ukrinform.com/photos/2023_01/thumb_files/630_360_1675107920-435.jpg)", "[1683292498-81...](https://static.ukrinform.com/photos/2023_05/1683292498-819.jpg)"]

Tags: ['Міноборони', 'Ганна Маляр', 'ВЛК']

Type: Article

<!--METADATA-->

![](../Images/2023-05-05T16-17-00-03-00/630_360_1675107920-435.jpg)Електронний запис до лікарів військово-лікарської комісії діє в тестовомурежимі у п'яти містах України, переведення всіх ВЛК на роботу за такою схемоювідбудеться протягом травня.

Як передає Укрінформ, про це заступниця міністра оборони Ганна Малярповідомила в [ ](https://t.me/annamaliar/704) , показавши, як виглядає системаелектронного запису.

"Міністерство оборони робить перші кроки з ліквідації черг на ВЛК. На фото –скрін інтерфейсу системи електронного запису до лікарів", – зазначила вона.

![](../Images/2023-05-05T16-17-00-03-00/1683292498-819.jpg)

За словами Маляр, після старту проєкту начальник медичної частини зможезавчасно записувати бійців на проходження медичного огляду або до конкретноголікаря-спеціаліста — на потрібний день і час.

**Читайте також:** [ **Маляр** ](https://www.ukrinform.ua/rubric-ato/3705187-zagarbniki-namagautsa-vzati-bahmut-pid-kontrol-do-9-travna-malar.html)

Таким чином, потреби очікувати в чергах не буде. Військовослужбовці знатимутьточний час, на який необхідно прийти.

"Зараз ми запустили проєкт в тестовому режимі в таких містах: Харків, Львів,Київ, Вінниця та Одеса. Там наразі найбільше людей проходять ВЛК. У планах —перевести всі військово-лікарські комісії на роботу з електронним записом. Цевідбудеться протягом травня", — додала заступниця міністра.

Як повідомляв Укрінформ, днями Верховна Рада ухвалила два закони дляудосконалення діяльності військово-лікарських комісій.

Source: [https://www.ukrinform.ua/rubric-society/3705252-minoboroni-zaavilo-pro-zapusk-sistemi-elektronnogo-zapisu-na-vlk-v-patoh-mistah.html](https://www.ukrinform.ua/rubric-society/3705252-minoboroni-zaavilo-pro-zapusk-sistemi-elektronnogo-zapisu-na-vlk-v-patoh-mistah.html)