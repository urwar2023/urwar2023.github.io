# Посольство України у ФРН запроваджує новий формат Дня пам’яті та примирення

Authors: Ukrinform (Person)

Publisher: Укринформ (Organization)

Published Time: 2023-05-05T18:35:00+03:00

Modified Time: 2023-05-05T18:35:00+03:00

Description: Посольство України у ФРН започатковує новий формат вшанування Дня пам’яті та примирення 8 травня. — Укрінформ.

Images: ["[630_360_15573...](https://static.ukrinform.com/photos/2019_05/thumb_files/630_360_1557301415-784.jpg)"]

Tags: ['Німеччина', 'Посольство', 'Україна']

Type: Article

<!--METADATA-->

![](../Images/2023-05-05T18-35-00-03-00/630_360_1557301415-784.jpg) ПосольствоУкраїни у ФРН започатковує новий формат вшанування Дня пам’яті та примирення 8травня.

Про це посол Олексій Макеєв повідомив кореспондентові Укрінформу.

За його словами, українські дипломати свідомо відмовляються від покладаннявінків та квітів до радянських меморіалів або місць із радянською символікою унімецькій столиці. Натомість українці в Німеччині спільно вшанують пам’ятькожного, хто боровся з нацизмом, та всіх жертв Другої світової війни.

Посол нагадав, що українці зробили значний внесок у перемогу над нацизмом,ціна якого - надзвичайні втрати впродовж 1939–1945 років, коли на територіїУкраїн загинуло понад вісім мільйонів осіб.

«Українці воювали проти нацизму з перших годин війни та до перемоги. Пліч-о-пліч з іншими народами – представниками країн трансатлантичноїантигітлерівської коаліції, у лавах Червоної армії воювало близько шестимільйонів українців. Сьогодні наша країна захищає Європу та перемагає новийнацизм, так званий рашизм. І в цій війні ФРН є нашим союзником», - заявивдипломат.

**Читайте також:** [ **Берлін** ](https://www.ukrinform.ua/rubric-world/3705242-na-memorialah-u-berlini-zaboronili-ukrainski-ta-rosijski-prapori-na-travnevi-svata.html)

Тож зранку 8 травня Макеєв покладе квіти до центрального німецького меморіалужертвам війн і тиранії Neue Wache разом із державним міністром МЗС ФРНТобіасом Лінднером та обербургомістром Берліна Каєм Вегнером.

Посол також відвідає будівлю Рейхстагу, де буде організоване спільний підхід здепутатами німецького Бундестагу до історичних написів, зроблених бійцямиЧервоної армії у травні 1945 року, - «Київ», «Харків», «Львів», «Сімферополь»,«Ялта», «Житомир».

«Поряд із вшануванням подвигу тих, хто боровся з нацизмом і переміг його, митакож пам’ятаємо про інші жертви [ ](https://www.ukrinform.ua/tag-vijna) . Цеостарбайтери, діти війни, цивільні особи, які постраждали від бойових дій таокупації їхніх міст і сіл», - зазначив посол.

У цей день працівники дипмісії долучаться до пам’ятного ходу до тих місць уБерліні, де утримувалися українські примусові працівники. Захід організованоукраїнськими об’єднаннями Берліна. «Ми пройдемо цим тихим маршем разом збагатьма іншими українцями, які у дитинстві чули сімейні історії, як їхніпращури були свідками тієї жахливої війни, щоб вшанувати пам’ять про них», -сказав Макеєв.

**Читайте також:** [ ](https://www.ukrinform.ua/rubric-ato/3669888-radi-proponuut-skasuvati-svatkovi-dni-8-berezna-ta-1-travna.html)

Він додав: «Ми добре пам’ятаємо ціну війни Другої світової. І, на жаль,переживаємо нову страшну війну зараз. Це війна у самому центрі Європи, війна зцинічною пропагандою, імперіалізмом, шовінізмом та історичним реваншизмом...Ми не покладатимемо квіти до місць, які ретранслюють сталінську і російськупропаганду. Україна чітко визначила своє місце в Європі та у світовій історії,й це схвально сприйняли наші друзі та партнери. Час виправлення історичнихпомилок настав. Україна повертає собі своє, свою історію та пам’ять про неї»,- заявив дипломат.

Він також зауважив, що російська федерація намагається привласнити перемогунад нацизмом та маніпулювати цим у сучасному світі. «Ми наголошуємо, що жоднакраїна не має монополії на перемогу над нацизмом. Перемога – це результаттитанічних зусиль десятків держав і сотень народів», - підкреслив Макеєв.

Як повідомлялося, у Відні в День пам’яті та примирення 8 травня пройдеукраїнський культурний захід, у межах якого на площі відбудеться публічнийпоказ фільму "Будинок зі скалок".

Source: [https://www.ukrinform.ua/rubric-polytics/3705339-posolstvo-ukraini-u-frn-zaprovadzue-novij-format-dna-pamati-ta-primirenna.html](https://www.ukrinform.ua/rubric-polytics/3705339-posolstvo-ukraini-u-frn-zaprovadzue-novij-format-dna-pamati-ta-primirenna.html)