# Канада може вислати кількох китайських дипломатів - глава МЗС

Authors: Ukrinform (Person)

Publisher: Укринформ (Organization)

Published Time: 2023-05-05T20:36:00+03:00

Modified Time: 2023-05-05T20:36:00+03:00

Description: Канада може незабаром оголосити персонами нон-грата кілька дипломатів китайського посольства у Оттаві через підозри щодо їх втручання у внутрішні справи країни. — Укрінформ.

Images: ["[630_360_16561...](https://static.ukrinform.com/photos/2022_06/thumb_files/630_360_1656126704-585.jpg)"]

Tags: ['Канада', 'Китай', 'Персона нон грата', 'Дипломати']

Type: Article

<!--METADATA-->

![](../Images/2023-05-05T20-36-00-03-00/630_360_1656126704-585.jpg) Канадаможе незабаром оголосити персонами нон-грата кілька дипломатів китайськогопосольства у Оттаві через підозри щодо їх втручання у внутрішні справи країни.

Як повідомляє кореспондент Укрінформу, про це під час участі у засіданніКомітету із закордонних справ Палати громад Канади заявила міністр закордоннихсправ Канади Мелані Жолі.

“Ми розглядаємо різні варіанти, в тому числі висилку дипломатів, оскільки намдуже важливо відреагувати”, - сказала Жолі.

Вона додала, що посла [ ](https://www.ukrinform.ua/tag-kitaj) вже викликали доМЗС Канади для висловлення засудження спроб втручання у внутрішні справи.“Зараз ми оцінюємо наслідки, перед якими постанемо у разі висилки дипломатів,оскільки наслідки будуть”, - наголосила міністр.

**Читайте також:** [ ](https://www.ukrinform.ua/rubric-polytics/3699715-borrel-nazvav-neprijnatnou-zaavu-posla-knr-sodo-suverenitetu-kolisnih-radanskih-respublik.html)

За її словами, рішення буде ухвалено “дуже швидко”.

За даними Канадської служби безпеки й розвідки, китайське розвідувальнеагентство ще в 2021 році намагалося знайти родичів канадського депутата, яківірогідно проживали у Китаї, “для вжиття майбутніх потенційних дій”. Виконанняцього завдання було покладено на співробітника посольства Китаю у Канаді.

Source: [https://www.ukrinform.ua/rubric-world/3705397-kanada-moze-vislati-kilkoh-kitajskih-diplomativ-glava-mzs.html](https://www.ukrinform.ua/rubric-world/3705397-kanada-moze-vislati-kilkoh-kitajskih-diplomativ-glava-mzs.html)