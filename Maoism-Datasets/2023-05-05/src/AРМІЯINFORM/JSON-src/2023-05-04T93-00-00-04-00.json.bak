{'title': 'У Дніпрі презентували фотовиставку «Миті війни»', 'description': 'На презентацію, яка відбулася в Академічному театрі опери та балету, завітали... Война с Украиной 2022, Война с Украиной последние новости сегодня, Новости война с Украиной 2022 последние на сегодня, Будет ли война между Украиной и Россией и когда, Война с Украиной в 2022 году будет или нет,  Будет ли война с Украиной в ближайшее время что говорят,  Война с Украиной новости,  Новости Украины сегодня,  Украинские новости в украинских СМИ на русском', 'time': '2023-05-04T93:00:00-04:00', 'author': ['Олександр Колесник'], 'images': ['https://armyinform.com.ua/wp-content/uploads/2023/05/golovna-17.jpg', 'https://armyinform.com.ua/wp-content/uploads/2023/05/vystavka_01.jpg', 'https://armyinform.com.ua/wp-content/uploads/2023/05/v_001-150x150.jpg', 'https://armyinform.com.ua/wp-content/uploads/2023/05/v_02-150x150.jpg', 'https://armyinform.com.ua/wp-content/uploads/2023/05/vystavka_3.jpg', 'https://armyinform.com.ua/wp-content/uploads/2023/05/vystavka_5.jpg'], 'text': '![](https://armyinform.com.ua/wp-content/uploads/2023/05/golovna-17.jpg)\n\n**_На презентацію, яка відбулася в Академічному театрі опери та балету,завітали військовослужбовці, мешканці та гості обласного центру._** **_Представлені в експозиції роботи були зроблені у період із 2015 року й досьогодні. Світлини демонструють відвідувачам, якою ціною усі ми — українці,відстоюємо свободу та незалежність Батьківщини, передають внутрішніпереживання людей під час війни, біль втрат та зневагу до російськихокупантів._**\n\n![](https://armyinform.com.ua/wp-content/uploads/2023/05/vystavka_01.jpg)\n\nАвтор виставки, у якій представлено 35 світлин, відомий український фотографта фотожурналіст Сергій Дівєєв. Основна мета фотовиставки, щоби відвідувачіпобачили та відчули війну через погляд і об’єктив автора, який встигсфотографувати миті життя на війні захисників, рятівників, лікарів, волонтерівй багато людей інших професій, які щодня самі виборюють право на життя увільній Україні й допомагають іншим впоратися з наслідками підступноїросійської агресії проти нашої держави.\n\n[![](https://armyinform.com.ua/wp-content/uploads/2023/05/v_001-150x150.jpg)](https://armyinform.com.ua/wp-content/uploads/2023/05/v_001.jpg)\n\n[![](https://armyinform.com.ua/wp-content/uploads/2023/05/v_02-150x150.jpg)](https://armyinform.com.ua/wp-content/uploads/2023/05/v_02.jpg)\n\n— Ця виставка — нагадування людям про те, завдяки кому вони можуть жити,працювати, відвідувати театральні вистави, — каже Сергій Дівєєв. — Запрошуюусіх, хоча б на мить, опинитися на місці військових, які захищають Україну напередовій, побачити їхні стомлені мужні обличчя.\n\nПредставлені роботи розподілені на кілька умовних блоків. Тут, зі слів автора,у кожній світлини своя історія. Відвідувачі можуть побачити наслідкиварварських ворожих обстрілів Дніпра та інших міст та населених пунктівобласті, горе людей, які втратили на війні своїх рідних та близьких, пораненихвоїнів, постраждалих мирних людей й дітей, неймовірну роботу наших янголів убілих халатах. А ще автор показав через об’єктив своєї фотокамери миттєвостіжиття мешканців Дніпра в умовах воєнного часу, як змінилося місто з початкуросійської агресії.\n\n![](https://armyinform.com.ua/wp-content/uploads/2023/05/vystavka_3.jpg)\n\nЗі слів мешканки Дніпра Анастасії, подібні експозиції вкрай потрібні й їхважко переоцінити.\n\n— Особисто мене вразило на цій виставці те, що вона демонструє усім нам, щожиття йде поруч зі смертю. На цих світлинах такі живі емоції, на які простотак не можливо дивитися й не співчувати разом. Тому мене ця виставка надихаєна те, що треба жити далі, виховувати наших дітей й усе робити задля нашоїспільної перемоги. Я вірю в те, що вона буде. У цьому немає сумніву. СлаваУкраїні! Слава нашим Героям! Слава Збройним Силам України!\n\n![](https://armyinform.com.ua/wp-content/uploads/2023/05/vystavka_5.jpg)\n\nЕкспозицію розгорнуто в театрі опери та балету, тож військовослужбовці та всіохочі можуть її побачити на власні очі.\n\n_Фото — Сергій Дівєєв_', 'category': 'News', 'tags': [], 'source': 'https://armyinform.com.ua/2023/05/04/u-dnipri-prezentuvaly-fotovystavku-myti-vijny/'}