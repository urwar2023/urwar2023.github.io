<html>
<head><style>img{height: auto; width: auto\9; width:100%;}</style></head>
<body>
<h1>У НБУ розповіли про прибуток банків за І квартал</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-05-05T16:07:58+03:00</p>
<p>Modified Time: 2023-05-05T16:07:58+03:00</p>
<p>Description: Банківський сектор України у січні-березні 2023 року отримав 34 млрд грн чистого прибутку. — Укрінформ.</p>
<p>Images: ["<a href="https://static.ukrinform.com/photos/2018_10/thumb_files/630_360_1538652576-530.jpg">630_360_15386...</a>"]</p>
<p>Tags: ['Банк', 'Нацбанк']</p>
<p>Type: Article</p>
<!--METADATA-->

<p><img alt="" src="../Images/yкринформ/2023-05-05T16-07-58-03-00/630_360_1538652576-530.jpg" />Банківський сектор України у січні-березні 2023 року отримав 34 млрд грнчистого прибутку.</p>
<p>Про це повідомляє пресслужба <a href="https://bank.gov.ua/ua/news/all/bankivskiy-sektor-u-i-kvartali-2023-roku-otrimav-34-mlrd-grn-pributku"> </a> , передаєУкрінформ.</p>
<p>«Платоспроможні банки в І кварталі 2023 року отримали 34 млрд грн чистогоприбутку проти 152 млн грн збитку в І кварталі 2022 року», - йдеться вповідомленні.</p>
<p>Серед головних чинників прибутковості сектору у регулятора називають зростаннядоходів в результаті поступового відновлення банківської діяльності тапорівняно несуттєві обсяги доформування резервів.</p>
<p>Так, банки збільшили операційний дохід на 48% у річному вимірі. Чистийпроцентний дохід за І квартал у річному обчисленні збільшився на 41%. Чистийкомісійний дохід зріс на 20% порівняно з результатом І кварталу 2022 року.</p>
<p>Зазначається, що станом на 1 квітня 2023 року лише п’ять банків з 65платоспроможних установ були збитковими із сукупним збитком 40 млн грн.</p>
<p>Підвищенню прибутковості банків також сприяє позитивний результат операцій зкупівлі-продажу валюти, який у І кварталі був у 2,3 раза вищим у річномувимірі.</p>
<p>Чистий операційний прибуток до відрахувань у резерви збільшився у І кварталі2023 року у річному вимірі вдвічі – до 45,9 млрд грн.</p>
<p><strong>Читайте також:</strong> <a href="https://www.ukrinform.ua/rubric-economy/3704795-u-nbu-rozrahovuut-so-bilsist-bankiv-zmozut-vidnoviti-kapital.html"> </a></p>
<p>Темпи відрахувань у резерви під збитки від активних операцій знизилисяпорівняно з показниками 1 кварталу попереднього року на 82%, зокрема, врезерви під кредити – на 90%. Загалом із початку повномасштабного вторгненнябанки сформували резерви під кредитні втрати на 108 млрд грн.</p>
<p>Рентабельність капіталу сектору на 1 квітня 2023 року становила 58% порівняноз «мінус» 0,25% рік тому.</p>
<p>Як повідомлялося, у 2022 році платоспроможні <a href="https://www.ukrinform.ua/tag-bank"> </a> отримали 24,7 млрд грн чистого прибутку проти 77,4 млрд грн у 2021 році.</p>
<p>Source: <a href="https://www.ukrinform.ua/rubric-economy/3705244-u-nbu-rozpovili-pro-pributok-bankiv-za-i-kvartal.html">https://www.ukrinform.ua/rubric-economy/3705244-u-nbu-rozpovili-pro-pributok-bankiv-za-i-kvartal.html</a></p>
</body>
</html>