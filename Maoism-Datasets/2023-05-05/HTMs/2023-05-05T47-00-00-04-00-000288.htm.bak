<html>
<head><style>img{height: auto; width: auto\9; width:100%;}</style></head>
<body>
<h1>Сьогодні відбудеться прем’єра треку «Кохання сталь» у виконанні Марії Бурмаки</h1>
<p>Author: ['Володимир Поліщук']</p>
<p>Time: 2023-05-05T47:00:00-04:00</p>
<p>Description: А я тебе чекала все життя.  Мій воїне, дарований з небес.  Я залишилась тут, а ти десь... Война с Украиной 2022, Война с Украиной последние новости сегодня, Новости война с Украиной 2022 последние на сегодня, Будет ли война между Украиной и Россией и когда, Война с Украиной в 2022 году будет или нет,  Будет ли война с Украиной в ближайшее время что говорят,  Война с Украиной новости,  Новости Украины сегодня,  Украинские новости в украинских СМИ на русском</p>
<p>Images: ['<a href="https://armyinform.com.ua/wp-content/uploads/2023/05/kohannya-stal-scaled.jpg">kohannya-stal-scaled.jpg</a>', '<a href="https://armyinform.com.ua/wp-content/uploads/2023/05/mariya-burmaka-2.jpg">mariya-burmaka-2.jpg</a>', '<a href="https://armyinform.com.ua/wp-content/uploads/2023/05/tkjtra.jpg">tkjtra.jpg</a>', '<a href="https://armyinform.com.ua/wp-content/uploads/2023/05/subotin-i-kaprylenko.png">subotin-i-kaprylenko.png</a>']</p>
<p>Tags: ['МАРІЯ БУРМАКА', 'МУЗИКА']</p>
<p>Category: News</p>
<!--METADATA-->

<p><img alt="" src="../Images/AРМІЯINFORM/2023-05-05T47-00-00-04-00/kohannya-stal-scaled.jpg" /></p>
<p><em>А я тебе чекала все життя.</em></p>
<p><em>Мій воїне, дарований з небес.</em></p>
<p><em>Я залишилась тут, а ти десь там,</em></p>
<p><em>Я в небі виглядатиму тебе.</em></p>
<p><em>В очах твоїх застигла ця війна,</em></p>
<p><em>Усміхнені вуста тепер мовчать.</em></p>
<p><em>Мені хоча б один-єдиний раз</em></p>
<p><em>Притиснутись до рідного плеча.</em></p>
<p>Це приспів пісні «Кохання сталь», прем’єра якої на популярних стрімінговихплатформах відбудеться 5 травня. Її виконуватиме відома співачка, волонтерка,бард Марія Бурмака.</p>
<p>Пісня й відеокліп присвячені драматичній історії кохання та одруженнязахисників «Азовсталі» Валерії Каприленко, поетки й речниці полку «Азов», тавоїна Андрія Суботіна, і, власне, 5 травня відзначається річниця з дня їхньогоодруження.</p>
<p>Українські військові Андрій і Валерія одружилися в підземеллях оточеної«Азовсталі». Андрій зробив обручки з фольги, вони пообіцяли бути разом і вгорі, і в радості. Закохані були чоловіком і дружиною лише три дні, 7 травня2022 року Андрій загинув, а Валерія на псевдо «Нава» потрапила до полону, зякого її було визволено лише 10 квітня цього року.</p>
<p><img alt="" src="../Images/AРМІЯINFORM/2023-05-05T47-00-00-04-00/mariya-burmaka-2.jpg" />Марія Бурмака під час зйомок кліпу. Фото Станіслава Сукненка</p>
<p>Народна артистка України Марія Бурмака в ексклюзивному коментаріІнформаційному агентству Міністерства оборони України повідомила, що словапісні написала поетка Леся Шиденко: «Рідні, батьки Андрія, захотіли, аби в нійзвучав мій голос і моя душа. Мені було непросто адаптувати під себе мелодію ітекст, я пропустила через себе цю історію. Це пісня-пам’ять про героя».</p>
<p><img alt="" src="../Images/AРМІЯINFORM/2023-05-05T47-00-00-04-00/tkjtra.jpg" />МаріяБурмака під час зйомок кліпу. Фото Марії Чеби</p>
<p>Пісня «Кохання сталь» стане саундтреком документального фільму «Азовсталь.Прихисток кохання», що його знімає режисер Станіслав Сукненко.</p>
<p>«Цю пісню я записала ще на початку березня. А у квітні Лера повернулася зполону. 10 квітня режисер Стас Сукненко вирішив зняти на цю пісню відео.Спішили, щоб до 5 травня вийшло! Я ж із поломаною рукою там, за спину їїховаю! Найважливіше в ньому — документальні кадри, коли молоді люди булищасливими, кадри „Нави“, яка лиш повернулась з полону. Є Любов, яка ніколи неперестає. І пам’ять про Андрія Суботіна, героя „Азовсталі“, який назавждизалишиться в наших серцях», — розповіла Марія Бурмака кореспондентуАрміяInform.</p>
<p><img alt="" src="../Images/AРМІЯINFORM/2023-05-05T47-00-00-04-00/subotin-i-kaprylenko.png" />Фото із сайту VIKNA.TV</p>
<p>Слід також додати, що 13 травня на одному з концертних майданчиків столицівідбудеться зустріч із Валерією Суботіною. Поетка читатиме свої вірші. Утворчому заході візьмуть участь народна артистка України Марія Бурмака, акторта десантник ЗСУ Дмитро Лінартович, частий гість українськихвійськовослужбовців, кобзар, народний артист України Тарас Компаніченко,режисер Станіслав Сукненко.</p>
<p><em>Фото з архіву Марії Бурмаки та з відкритих джерел</em></p>
<p>Source: <a href="https://armyinform.com.ua/2023/05/05/sogodni-vidbudetsya-premyera-treku-kohannya-stal-u-vykonanni-mariyi-burmaky/">https://armyinform.com.ua/2023/05/05/sogodni-vidbudetsya-premyera-treku-kohannya-stal-u-vykonanni-mariyi-burmaky/</a></p>
</body>
</html>