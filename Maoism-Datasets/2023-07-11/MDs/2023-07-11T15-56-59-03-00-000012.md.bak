# Майже 90% українського бізнесу вдаються до схем оптимізації податків

Authors: Ukrinform (Person)

Publisher: Укринформ (Organization)

Published Time: 2023-07-11T15:56:59+03:00

Modified Time: 2023-07-11T15:56:59+03:00

Description: Більше половини бізнесу вважає, що сплачувати всі податки без так званої оптимізації в Україні неможливо, а до тих чи інших схем вдаються до 90% підприємств. — Укрінформ.

Images: ['[630_360_16890...](https://static.ukrinform.com/photos/2023_07/thumb_files/630_360_1689079801-131.jpg)']

Tags: ['Бізнес', 'ПДВ', 'Податки', 'Реформа', 'Зарплата']

Type: Article

<!--METADATA-->

![](../Images/yкринформ/2023-07-11T15-56-59-03-00/630_360_1689079801-131.jpg) Більшеполовини бізнесу вважає, що сплачувати всі податки без так званої оптимізаціїв Україні неможливо, а до тих чи інших схем вдаються до 90% підприємств.

Про такі висновки за результатами опитування, проведеного дослідницькимагентством InfoSapiens, повідомила на пресконференції в Медіацентрі Україна -Укрінформ експертка агентства Анастасія Шуренкова.

За її словами, у межах дослідження опитали 500 власників та керівниківпідприємств - юридичних осіб, які зареєстровані і провадять діяльність вУкраїні; з них по 150 представників мікро- й малого бізнесу та 200 - великогоі середнього. При цьому 70% респондентів зазначили, що не задоволені чинноюсистемою оподаткування, а більше половини вважають неможливою сплатувстановлених податків у повному обсязі без використання тіньових схем з“оптимізації”.

**Читайте також:** [ В Україні економічно активними є лише близько 11,7мільйона людей ](https://www.ukrinform.ua/rubric-economy/3732011-v-ukraini-ekonomicno-aktivnimi-e-lise-blizko-117-miljona-ludej.html)

“Відповідаючи на запитання, чи можуть більшість бізнесів у вашій сферіефективно працювати і сплачувати всі податки, не вдаючись до оптимізаціїподаткового навантаження, 56% опитаних зазначили, що це неможливо. Меншоюмірою із цим погоджується середній бізнес. Найбільше ж потерпає малий тамікробізнес, де ця частка ще більша. Приміром, 58% представників мікробізнесувважають, що працювати без оптимізації нереально”, - розповіла Шуренкова.

Вона додала, що частка тих, хто однозначно відповів, що робота у їхніх галузяхбез оптимізації податків все ж можлива, - лише 9%. Ще кожен третій респондентвідповів із застереженнями: “так, певною мірою”.

“Звідси висновок: майже 90% вітчизняного бізнесу вдається до певних схемоптимізації”, - додала експертка.

Найпоширенішою схемою вона назвала оптимізацію податків на зарплату (податкина фонд оплати праці та єдиний соціальний внесок). Однак доволі часто бізнесвдається і до схем оптимізації податку на прибуток та ПДВ.

При цьому українські підприємці переконані, що за умови продовження чинноїподаткової політики повний вихід бізнесу з “тіні” неможливий. Натомістьабсолютна більшість керівників і власників підприємств, за словами Шуренкової,підтримує проєкт Антикорупційної податкової реформи “10-10-10”, яка зробитьподаткову оптимізацію неефективною та непотрібною.

**Читайте також:** [ МВФ покращив економічні прогнози щодо України](https://www.ukrinform.ua/rubric-economy/3732879-mvf-pokrasiv-ekonomicni-prognozi-sodo-ukraini.html)

Серед опитаних 84% погоджуються з необхідністю реформування. При цьому 60%респондентів назвали критично необхідними такі аспекти реформи, як спрощенняадміністрування бізнесу та детінізація підприємницької діяльності. Крім того,77% опитаних висловилися за зниження ставок ПДВ та податку на прибуток до 10%або нижче. На думку учасників опитування, зниження потребують і податки назаробітну плату.

“Відповідаючи на запитання, які саме [ податки ](https://www.ukrinform.ua/tag-podatki) варто було б знизити, щоб заохотити бізнес відмовитися від схемоптимізації, 68% опитаних назвали податки на заробітну плату. За те, що требазнизити ПДВ, висловилися 50% опитаних, а за зниження податку на прибуток –44%. Кожен п'ятий опитаний (19%) вважає, що необхідно знизити всі триподатки”, - йдеться в матеріалах дослідження.

Як повідомлялося, Антикорупційна податкова реформа, або “реформа “10-10-10” -це проєкт змін до Податкового кодексу та низки інших законодавчих інормативних актів, що передбачає зниження основних ставок податків для бізнесудо середнього рівня у 10%. Ініціатор проєкту, заступник керівника Офісупрезидента з питань економіки Ростислав Шурма, вважає, що такий крок сприятимелегалізації доходів та покращенню інвестиційного клімату в Україні.

Source: [https://www.ukrinform.ua/rubric-economy/3734391-majze-90-ukrainskogo-biznesu-vdautsa-do-shem-optimizacii-podatkiv.html](https://www.ukrinform.ua/rubric-economy/3734391-majze-90-ukrainskogo-biznesu-vdautsa-do-shem-optimizacii-podatkiv.html)