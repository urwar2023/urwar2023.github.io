# Українські прапори на литовських вулицях доводять: ми вже союзники – Володимир Зеленський

Author: ['АРМІЯINFORM']

Time: 2023-07-11T92:00:00-04:00

Description: У Литовській Республіці Президент України Володимир Зеленський і перша леді Олена... Война с Украиной 2022, Война с Украиной последние новости сегодня, Новости война с Украиной 2022 последние на сегодня, Будет ли война между Украиной и Россией и когда, Война с Украиной в 2022 году будет или нет,  Будет ли война с Украиной в ближайшее время что говорят,  Война с Украиной новости,  Новости Украины сегодня,  Украинские новости в украинских СМИ на русском

Images: ['[02080193c79c9642f358ef2ba31673c9_1689093675_extra_large.jpeg](https://armyinform.com.ua/wp-content/uploads/2023/07/02080193c79c9642f358ef2ba31673c9_1689093675_extra_large.jpeg)', '[0f31e0e36915d607870ba543f587940c_1689093676_extra_large.jpeg](https://armyinform.com.ua/wp-content/uploads/2023/07/0f31e0e36915d607870ba543f587940c_1689093676_extra_large.jpeg)', '[8bf5e684755d583acbb3d191536ced78_1689093674_extra_large.jpeg](https://armyinform.com.ua/wp-content/uploads/2023/07/8bf5e684755d583acbb3d191536ced78_1689093674_extra_large.jpeg)']

Tags: ['STOPRUSSIA', 'АГРЕСІЯ РФ', 'ВІЙНА', 'ВОЛОДИМИР ЗЕЛЕНСЬКИЙ', 'ВТОРГНЕННЯ РФ', 'ОФІС ПРЕЗИДЕНТА УКРАЇНИ', 'ПРЕЗИДЕНТ УКРАЇНИ']

Category: News

<!--METADATA-->

![](../Images/AРМІЯINFORM/2023-07-11T92-00-00-04-00/02080193c79c9642f358ef2ba31673c9_1689093675_extra_large.jpeg)

У Литовській Республіці Президент України Володимир Зеленський і перша ледіОлена Зеленська взяли участь у заході, організованому в межах кампанії«Піднімаю прапор за Україну в НАТО», про це[повідомляє](https://president.gov.ua/news/ukrayinski-prapori-na-litovskih-vulicyah-dovodyat-mi-vzhe-so-84241) Офіс Президента України.

На площі Лукішкєс у Вільнюсі Володимира та Олену Зеленських зустріли ПрезидентЛитви Гітанас Наусєда та перша леді Діана Наусєдєнє.

Глави двох держав отримали з рук волонтера, співзасновника волонтерського рухуBlue and Yellow Йонаса Охмана прапор України, переданий українськимивійськовими з міста Бахмута на Донеччині, де тривають запеклі бої зросійськими окупантами. Також цей стяг пронесли вулицями Вільнюса бігуни-марафонці.

![](../Images/AРМІЯINFORM/2023-07-11T92-00-00-04-00/0f31e0e36915d607870ba543f587940c_1689093676_extra_large.jpeg)

Президент Литви у виступі зазначив, що під час свого нещодавнього візиту доКиєва поділився з Володимиром Зеленським ідеєю підняття прапора з поля бою наплощі Вільнюса, який доставлять бігуни, і висловив радість, що це вдалосяорганізувати.

«Я радію з того, що ми йдемо вперед. І я думаю, що Україна справді буде членомНАТО. Ми не маємо права діяти інакше, бо зараз та ціна, яку платить Україна, єнайвищою. Це ціна крові. Ціною своєї крові, своїх життів українці дають намчас, щоб ми могли підготуватися й дати гідну відсіч Росії. Росія не переможе»,— заявив Гітанас Наусєда.

Володимир Зеленський зі свого боку наголосив, що тут, у Вільнюсі, дуже добрепомітний прогрес Європи, де люди знають, що таке безпека і як її досягти.

«І знають, що безпека — це разом з Україною. Я вдячний тобі, Вільнюсе, і всімлитовським містам і громадам за кожен заклик на підтримку України, заприхисток для наших людей, які тут, у Литві, врятувалися від бойових дій.Дякую за вашу допомогу нашій обороні, за вашу чітку, чесну і — що важливо —сміливу позицію щодо запрошення України в НАТО. Українські прапори налитовських вулицях однозначно доводять: ми вже союзники, і Україна захистить ісвою, і вашу свободу! І ніколи, ніколи й нікому не можна озиратися на Москву»,— акцентував Глава держави.

Він також відзначив велику особисту допомогу Гітанаса Наусєди.

Глава держави зауважив, що український бойовий прапор, який сьогоднізамайорить у Вільнюсі, привезено з міста Бахмута, де відбувається одна знайбільш визначальних битв за свободу у Європі, і саме так її згадуватимутьнаші діти й онуки.

«Цей наш бойовий прапор із Бахмута означає, що ніколи знову литовцям недоведеться битися проти російських солдатів ані під Вільнюською телевежею, анів будь-якому іншому місці вашої столиці, вашої країни! Литва завжди буде лишевашою! Цей наш прапор означає, що ніколи знову не буде депортацій із країнБалтії в Сибір. Ніколи знову не буде поділів Польщі й приниження загарбникамиУгорщини. Ніколи знову не буде танків у Празі та „зимових війн“ проти свободиФінляндії… Жодних окупацій у Європі більше не буде!» — наголосив ВолодимирЗеленський.

![](../Images/AРМІЯINFORM/2023-07-11T92-00-00-04-00/8bf5e684755d583acbb3d191536ced78_1689093674_extra_large.jpeg)

За словами Президента, український прапор хоч і пробитий кулями, але живий,гордий і вільний, і це означає, що й кожен прапор країн Європи буде живим,гордим і вільним.

«Там, у руїнах Бахмута, на полях інших битв в Україні залишаться розбитимиросійські загарбницькі амбіції. І не Україна чи хтось інший у нашій Європі, асаме вони, російські загарбницькі амбіції, будуть у руїнах», — акцентувавГлава держави.

Він зазначив, що вірить у рішення партнерів України, яке зробить НАТО сильнимі рішучим.

«Я хотів би, щоб ця віра стала впевненістю — впевненістю в рішеннях, на які мизаслуговуємо — всі ми заслуговуємо — і яких очікує кожен наш воїн, кожен нашгромадянин, кожна наша мати, кожна наша дитина. І хіба це — завелике бажання?НАТО дасть Україні безпеку. Україна зробить Альянс сильнішим», — сказавВолодимир Зеленський.

Після завершення виступів прозвучав Державний гімн України. Мер ВільнюсаВалдас Бенкунскас урочисто підняв прапор України на площі Лукішкєс.

Source: [https://armyinform.com.ua/2023/07/11/ukrayinski-prapory-na-lytovskyh-vulyczyah-dovodyat-my-vzhe-soyuznyky-volodymyr-zelenskyj/](https://armyinform.com.ua/2023/07/11/ukrayinski-prapory-na-lytovskyh-vulyczyah-dovodyat-my-vzhe-soyuznyky-volodymyr-zelenskyj/)