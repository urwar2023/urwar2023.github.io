# Україну запросять до НАТО без ПДЧ, але після виконання вимог – рішення саміту

Authors: Ukrinform (Person)

Publisher: Укринформ (Organization)

Published Time: 2023-07-11T18:11:00+03:00

Modified Time: 2023-07-11T18:11:00+03:00

Description: Глави держав та урядів країн-членів НАТО погодилися скасувати вимогу про План дій щодо членства для України та заявили, що нададуть запрошення Україні приєднатися до Альянсу після "виконання умов". — Укрінформ.

Images: ['[630_360_16889...](https://static.ukrinform.com/photos/2023_07/thumb_files/630_360_1688994732-484.jpg)']

Tags: ['НАТО', 'Саміт НАТО', 'Столтенберг', 'Україна', 'ПДЧ в НАТО']

Type: Article

<!--METADATA-->

![](../Images/yкринформ/2023-07-11T18-11-00-03-00/630_360_1688994732-484.jpg) Главидержав та урядів країн-членів НАТО погодилися скасувати вимогу про План дійщодо членства для України та заявили, що нададуть запрошення Україніприєднатися до Альянсу після "виконання умов".

Як передає власний кореспондент Укрінформу, про це заявив генеральний секретарНАТО Єнс Столтенберг під час пресконференції у Вільнюсі після засіданняПівнічноатлантичної ради на рівні глав держав та урядів.

"Ми підтвердили, що Україна стане членом [ НАТО](https://www.ukrinform.ua/tag-nato) , і погодились вилучити вимогу про Пландій щодо членства. Це змінить шлях України до членства з двокрокового дооднокрокового процесу. Ми також дали зрозуміти, що ми надамо запрошенняУкраїні приєднатися до НАТО, коли союзники погодяться і будуть виконаніумови", – сказав він.

За словами генсека, це рішення є одним з трьох компонентів, погодженихсоюзниками по НАТО "з метою наближення України ближче до НАТО".

Інший елемент – це "нова багаторічна програма підтримки для України, якадозволить перейти з радянських до натовських стандартів тренування та доктрин,а також відбудувати сектор безпеки та оборони України, як і покрити критичніпотреби у медичному забезпеченні, розмінування та постачання пального".

**Читайте також:** [ Байден підтримав формулювання НАТО щодо майбутньогочленства України в Альянсі ](https://www.ukrinform.ua/rubric-polytics/3734393-bajden-pidtrimav-formuluvanna-nato-sodo-majbutnogo-clenstva-ukraini-v-alansi.html)

Столтенберг зазначив, що третім елементом є створення нової Ради Україна-НАТО,яку він назвав "форумом для кризових консультацій та ухвалення рішень", де "мизустрічатимемось як рівні". Він додав, що у середу відбудеться інавгураційназустріч Ради за участю Президента України Зеленського.

"Це сильний пакет для України та чіткий шлях у напрямку її членства у НАТО", -сказав генсек.

Він наголосив, що "Україна зараз знаходиться набагато ближче до НАТО, особливопісля 2014 року, коли члени Альянсу почали допомагати озброєнням та навчатиЗСУ і Україна продемонструвала свої спроможності та потужності, а також сталабільш інтегрованою з НАТО".

Водночас Столтенберг заявив, що усі члени НАТО погоджуються, що "не час робитиУкраїну членом НАТО, поки точиться війна". За його словами, важливо, щобУкраїна перемогла у розв’язаній проти нею Росією війні, оскільки в інакшомувипадку не може бути й розмови про членство в Альянсі.

**Читайте також:** [ Війна в Україні перетворюється на війну на виснаження –**Столтенберг** ](https://www.ukrinform.ua/rubric-ato/3734165-vijna-v-ukraini-peretvoruetsa-na-vijnu-na-visnazenna-stoltenberg.html)

За його словами, відсутність у прийнятому на саміті комюніке часових рамокнадання Україні членства в НАТО не є чимось екстраординарним, оскільки "упроцесах членства у НАТО немає часових рамок, а завжди все обумовленоумовами".

На уточнююче запитання щодо того, які саме умови мають бути виконані длячленства України в НАТО, Столтенберг заявив, що йдеться, зокрема, про оцінкучленами Альянсу того, чи виконала Україна усі вимоги для членства. "У настакож є умови, частково закладені у статті 10 Вашингтонського договору НАТО.І, звичайно, члени Альянсу повинні оцінити, чи умови повністю виконані, чи ні.І власне, ось це повинні обговорити члени Альянсу. Я тут говорю не лише проумови, а також про те, чи усі члени Альянсу згідні з цим", - сказав він.

Столтенберг також запевнив, що рішення саміту НАТО у Вільнюсі не слідпорівнювати з рішенням Бухарестського саміту 2008 року. За його словами, одназ головних відмінностей полягає у тому, що рішення Вільнюського самітуприбирає вимогу щодо ПДЧ для України, а тому "зараз замість двох етапів є одинетап". Друга відмінність полягає у запуску багаторічної програми підтримкиУкраїни з метою покращення взаємосумісності та посилення політичних зв’язків.

Як повідомляв Укрінформ, 11-12 липня [ у Вільнюсі проходить саміт НАТО](https://www.ukrinform.ua/rubric-polytics/3734106-u-vilnusi-rozpocinaetsa-samit-nato-akij-viznacit-podalsij-slah-ukraini-do-alansu.html) .

Президент України Володимир Зеленський [ у вівторок звернув увагу](https://www.ukrinform.ua/rubric-polytics/3734297-zelenskij-e-signali-so-u-vilnusi-obgovoruut-bez-ukraini-formuluvanna-umov-zaprosenna-do-nato.html) , щоу Вільнюсі без України обговорюються формулювання умов запрошення (навіть нечленства) в НАТО.

Source: [https://www.ukrinform.ua/rubric-polytics/3734464-ukrainu-zaprosat-do-nato-bez-pdc-ale-pisla-vikonanna-vimog-stoltenberg.html](https://www.ukrinform.ua/rubric-polytics/3734464-ukrainu-zaprosat-do-nato-bez-pdc-ale-pisla-vikonanna-vimog-stoltenberg.html)