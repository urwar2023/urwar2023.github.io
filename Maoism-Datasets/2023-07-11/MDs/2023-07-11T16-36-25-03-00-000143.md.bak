# Бізнес підтримує зниження ПДВ і податку на прибуток до 10% та податку на зарплати до 20%

Authors: Ukrinform (Person)

Publisher: Укринформ (Organization)

Published Time: 2023-07-11T16:36:25+03:00

Modified Time: 2023-07-11T16:36:25+03:00

Description: Український бізнес розраховує, що результатом податкової реформи буде зниження податків на додану вартість та на прибуток до 10%, а оподаткування зарплат зменшиться принаймні до 20%. — Укрінформ.

Images: ['[630_360_16890...](https://static.ukrinform.com/photos/2023_07/thumb_files/630_360_1689079801-638.jpg)']

Tags: ['Бізнес', 'Опитування', 'Податки']

Type: Article

<!--METADATA-->

![](../Images/yкринформ/2023-07-11T16-36-25-03-00/630_360_1689079801-638.jpg)Український бізнес розраховує, що результатом податкової реформи буде зниженняподатків на додану вартість та на прибуток до 10%, а оподаткування зарплатзменшиться принаймні до 20%.

Про це експертка з досліджень дослідницької агенції Info Sapiens АнастасіяШуренкова повідомила на пресконференції в Медіацентрі Україна - Укрінформ натему “Ставлення бізнесу до Антикорупційної податкової реформи”.

Експертка послалася на дані опитування 500 власників та керівників підприємств- юридичних осіб (по 150 представників мікро- й малого бізнесу та 200 -великого і середнього), проведеного фахівцями агенції у формі глибинногоінтерв’ю.

З’ясувалося, що [ бізнес ](https://www.ukrinform.ua/tag-biznes) зацікавлений узниженні податкового навантаження принаймні до 10% і вважає, що саме нинішнівисокі ставки податків змушують підприємства вдаватись до всіляких схемоптимізації.

“Ми запитували, що потрібно, аби бізнеси - такі, як ваші, - відмовилися відоптимізації. Більшість сказали, що передовсім треба знижувати податки назарплату. Оптимальна ставка - 20% (щодо зарплати “на руки”). Тобто, якщо япрацюю в компанії і мені мають заплатити 1000 гривень, то ще 200 гривенькомпанія згодна сплатити як податок. Але не ще одну тисячу чи 500 гривень, якзараз. У сегменті середнього бізнесу багато людей готові платити до 25%. Колиж казати про бажану ставку ПДВ, представники бізнесу майже одностайні: ставкане має перевищувати 10%. Є й ті, хто взагалі за скасування податку на доданувартість. Але ми розуміємо, що в кожній вибірці є до 5% людей, котрівідповідають якось інакше”, - розповіла Шуренкова.

Така ж ситуація і з податком на прибуток. При цьому частина мікробізнесуготова “чесно” сплачувати за ставкою до 15%.

Приблизно таку схему оподаткування і пропонує і Антикорупційна податковареформа, відома також під назвою “реформа 10-10-10”, наголосила дослідниця.

**Читайте також:** [ Майже 90% українського бізнесу вдаються до схемоптимізації податків ](https://www.ukrinform.ua/rubric-economy/3734391-majze-90-ukrainskogo-biznesu-vdautsa-do-shem-optimizacii-podatkiv.html)

Як повідомлялося, ініціатором проєкту податкових змін, який передовсімпередбачає зниження ставок основних податків на прибуток для бізнесу, єзаступник голови ОПУ з економічних питань Ростислав Шурма. Запропонованийваріант реформи також передбачає обмеження повноважень фіскальних органів тазабезпечення невідворотності покарання за економічні злочини для протидіїкорупції.

Source: [https://www.ukrinform.ua/rubric-economy/3734412-biznes-pidtrimue-znizenna-pdv-i-podatku-na-pributok-do-10-ta-podatku-na-zarplati-do-20.html](https://www.ukrinform.ua/rubric-economy/3734412-biznes-pidtrimue-znizenna-pdv-i-podatku-na-pributok-do-10-ta-podatku-na-zarplati-do-20.html)