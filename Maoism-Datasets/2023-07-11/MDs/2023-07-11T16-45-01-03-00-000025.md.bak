# Саміт НАТО «у практичний спосіб» продемонструє підтримку майбутнього вступу України – Блінкен

Authors: Ukrinform (Person)

Publisher: Укринформ (Organization)

Published Time: 2023-07-11T16:45:01+03:00

Modified Time: 2023-07-11T16:45:01+03:00

Description: За підсумками саміту НАТО у Вільнюсі Київ отримає потужний пакет підтримки, Альянс визнає значний прогрес України, акцентувавши водночас увагу на тому, що потрібно зробити на шляху до членства. — Укрінформ.

Images: ['[630_360_16668...](https://static.ukrinform.com/photos/2022_10/thumb_files/630_360_1666808912-523.jpg)']

Tags: ['Саміт НАТО', 'Україна', 'Блінкен']

Type: Article

<!--METADATA-->

![](../Images/yкринформ/2023-07-11T16-45-01-03-00/630_360_1666808912-523.jpg) Запідсумками саміту НАТО у Вільнюсі Київ отримає потужний пакет підтримки,Альянс визнає значний прогрес України, акцентувавши водночас увагу на тому, щопотрібно зробити на шляху до членства.

Про це заявив у вівторок державний секретар США Ентоні Блінкен під час прямоговключення на телеканалі [ ABC News](http://abcnews.go.com/International/blinken-nato-summit-membership-sweden-ukraine/story?id=101066041) , передає Укрінформ.

«Я думаю, ви побачите кілька речей за підсумками саміту. По-перше, дужепотужний пакет підтримки – як політичної, так і практичної – для України», -сказав держсекретар [ США ](https://www.ukrinform.ua/tag-ssa) .

По-друге, за його словами, у контексті перспектив членства України «самітвізьме до уваги прогрес, якого досягла Україна, і він є значним». Алеводночас, зазначив Блінкен, увага буде акцентована на тому, що ще належитьзробити Україні, а саме в реформуванні військової сфери, у проведенні реформдля зміцнення демократії.

«Отже, все це буде за результатами саміту. Але ми маємо об’єднаний Альянс,який у дуже практичний спосіб продемонструє свою незмінну підтримку України, втому числі шлях до членства», - зауважив держсекретар США.

**Читайте також:** [ США сприймають буквально обов’язок захищати кожен дюймтериторії НАТО - **Байден** ](https://www.ukrinform.ua/rubric-world/3734405-ssa-sprijmaut-bukvalno-obovazok-zahisati-kozen-dujm-teritorii-nato-bajden.html)

Як повідомляв Укрінформ, у вівторок президент Сполучених Штатів Джо Байден [висловив підтримку ](https://www.ukrinform.ua/rubric-polytics/3734393-bajden-pidtrimav-formuluvanna-nato-sodo-majbutnogo-clenstva-ukraini-v-alansi.html)запропонованому формулюванню в комюніке саміту НАТО щодо майбутнього членстваУкраїни в Альянсі.

_Фото: Andrew Harrer/Bloomberg_

Source: [https://www.ukrinform.ua/rubric-polytics/3734418-samit-nato-u-prakticnij-sposib-prodemonstrue-pidtrimku-majbutnogo-vstupu-ukraini-blinken.html](https://www.ukrinform.ua/rubric-polytics/3734418-samit-nato-u-prakticnij-sposib-prodemonstrue-pidtrimku-majbutnogo-vstupu-ukraini-blinken.html)