# Союзники по Альянсу підтвердили, що майбутнє України - у НАТО

Authors: Ukrinform (Person)

Publisher: Укринформ (Organization)

Published Time: 2023-07-11T20:26:16+03:00

Modified Time: 2023-07-11T20:26:16+03:00

Description: Глави держав та урядів країн Північноатлантичного альянсу визнали прогрес України на шляху євроатлантичної інтеграції та підтвердили, що майбутнє України - у НАТО. — Укрінформ.

Images: ['[630_360_16885...](https://static.ukrinform.com/photos/2023_07/thumb_files/630_360_1688597640-973.jpg)']

Tags: ['Саміт НАТО', 'Україна', 'ПДЧ в НАТО']

Type: Article

<!--METADATA-->

![](../Images/yкринформ/2023-07-11T20-26-16-03-00/630_360_1688597640-973.jpg) Главидержав та урядів країн Північноатлантичного альянсу визнали прогрес України нашляху євроатлантичної інтеграції та підтвердили, що майбутнє України - у НАТО.

Про це йдеться у підсумковому комюніке Вільнюського саміту НАТО, оприлюдненомуна [ сайті Альянсу](http://www.nato.int/cps/en/natohq/official_texts_217320.htm) , повідомляєУкрінформ.

«Ми повністю підтримуємо право України обирати шлях для забезпечення своєїбезпеки. Майбутнє України – в НАТО. Ми підтверджуємо зобов’язання, взяті підчас саміту НАТО в Бухаресті у 2008 році, що Україна стане членом [ НАТО](https://www.ukrinform.ua/tag-nato) , і сьогодні ми визнали, що шлях Українидо повної євроатлантичної інтеграції вийшов за межі необхідності (виконання)Плану дій щодо членства. Україна стала більш взаємосумісною та політичноінтегрованою з Альянсом та досягла суттєвого прогресу на шляху реформ», -сказано у документі.

У ньому зазначається, що відповідно до Хартії про особливе партнерство міжНАТО і Україною від 1997 року та додатків до неї 2009 року союзники будутьпродовжувати підтримувати прогрес України на шляху до взаємосумісності, атакож у процесі необхідних демократичних і безпекових реформ. Міністризакордонних справ країн НАТО регулярно оцінюватимуть такий прогрес черезпогоджені Річні національні програми. Альянс буде підтримувати Україну увиконанні цих реформ на шляху до повноправного членства у майбутньому.

«Ми зможемо надіслати запрошення для України приєднатися до Альянсу, коли зцим погодяться союзники і коли всі умови будуть виконані», - йдеться удокументі.

Глави держав та урядів країн Альянсу наголосили, що безпека України має великезначення для союзників і для всього Альянсу. З метою підтримки подальшоїінтеграції України в НАТО вони погодили значний пакет політичної та практичноїдопомоги.

«Ми вирішили започаткувати Раду НАТО-Україна - новий спільний орган, десоюзники й Україна будуть рівними членами у просунутому політичному діалозі,взаємодії та співробітництві, а також у питаннях євроатлантичних прагненьУкраїни до членства в НАТО. Він надасть можливість спільних консультацій,прийняття рішень та (спільних) дій, а також слугуватиме як механізм кризовихконсультацій між НАТО й Україною», - йдеться у комюніке.

Союзники підтвердили, що постачання в Україну терміново необхідної нелетальноїдопомоги в межах Пакета широкої допомоги НАТО (САР) залишається пріоритетом.Від часу проведення Мадридського саміту союзники та партнери вже виділилипонад 500 мільйонів євро для його реалізації.

"Для підтримки системи стримування й оборони України у короткостроковій,середній та довгостроковій перспективі ми погодилися сьогодні розвинути CAP убагаторічну програму (допомоги) для України. Вона допоможе Україні увідновленні сектору безпеки й оборони та трансформації країни до повноївзаємосумісності з НАТО. Союзники будуть продовжувати фінансувати CAP... Мивітаємо та заохочуємо також внески від партнерів", - сказано у комюніке.

**Читайте також:** [ Саміт **НАТО** : Росія несе повну відповідальність зазагарбницьку війну проти України ](https://www.ukrinform.ua/rubric-polytics/3734506-samit-nato-rosia-nese-povnu-vidpovidalnist-za-zagarbnicku-vijnu-proti-ukraini.html)

Як повідомлялося, сьогодні у Вільнюсі розпочався дводенний саміт НАТО,головними темами якого є зміцнення системи стримування й оборони Альянсу,продовження допомоги Україні, а також питання щодо подальшого наближенняУкраїни до членства в НАТО.

Source: [https://www.ukrinform.ua/rubric-polytics/3734523-souzniki-po-alansu-pidtverdili-so-majbutne-ukraini-u-nato.html](https://www.ukrinform.ua/rubric-polytics/3734523-souzniki-po-alansu-pidtverdili-so-majbutne-ukraini-u-nato.html)