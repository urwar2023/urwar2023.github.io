<html>
<head><style>img{height: auto; width: auto\9; width:100%;}</style></head>
<body>
<h1>Байден підтримав формулювання НАТО щодо майбутнього членства України в Альянсі</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-07-11T16:04:00+03:00</p>
<p>Modified Time: 2023-07-11T16:04:00+03:00</p>
<p>Description: Президент США Джо Байден висловив підтримку позиції, яку НАТО готує в комюніке щодо євроатлантичних перспектив для України. — Укрінформ.</p>
<p>Images: ['<a href="https://static.ukrinform.com/photos/2023_07/thumb_files/630_360_1689080572-694.jpg">630_360_16890...</a>']</p>
<p>Tags: ['Байден', 'НАТО', 'Україна']</p>
<p>Type: Article</p>
<!--METADATA-->

<p><img alt="" src="../Images/yкринформ/2023-07-11T16-04-00-03-00/630_360_1689080572-694.jpg" /> ПрезидентСША Джо Байден висловив підтримку позиції, яку НАТО готує в комюніке щодоєвроатлантичних перспектив для України.</p>
<p>Про це він заявив у вівторок під час спільної промови з генсеком НАТО, передаєвласний кореспондент Укрінформу.</p>
<p>«Ми погоджуємося з формулюванням, яке ви пропонуєте щодо майбутньої можливостіприєднання України до НАТО. І ми прагнемо надалі зберігати об’єднане НАТО», –зауважив <a href="https://www.ukrinform.ua/tag-bajden"> президент США. </a></p>
<p>Він також висловив підтримку зусиллям Єнса Столтенберга на посаді,підкресливши важливість продовження перебування його на чолі Альянсу: «Вамдовіряють, ніхто не знає ситуації, яка постала перед нами, краще за вас. І цеісторичний момент».</p>
<p>Перед цим Столтенберг висловив упевненість, що саміт надішле «позитивний іпотужний сигнал» щодо процесу набуття членства Україною в Альянсі. Однак вінне уточнив деталей, додавши, що всі побачать це, як тільки буде завершенаспільна робота над комюніке саміту.</p>
<p><strong>Читайте також:</strong> <a href="https://www.ukrinform.ua/rubric-polytics/3734329-risenna-pro-zaprosenna-ukraini-v-nato-mae-buti-konsolidovanim-solc.html"> Рішення про запрошення України в <strong>НАТО</strong> має бутиконсолідованим – Шольц </a></p>
<p>Як повідомляв Укрінформ, Президент України Володимир Зеленський у вівторок <a href="https://www.ukrinform.ua/rubric-polytics/3734297-zelenskij-e-signali-so-u-vilnusi-obgovoruut-bez-ukraini-formuluvanna-umov-zaprosenna-do-nato.html">звернув увагу, </a> що у Вільнюсі без України обговорюються формулювання умовзапрошення (навіть не членства) в НАТО.</p>
<p><em>Фото: NATO</em></p>
<p>Source: <a href="https://www.ukrinform.ua/rubric-polytics/3734393-bajden-pidtrimav-formuluvanna-nato-sodo-majbutnogo-clenstva-ukraini-v-alansi.html">https://www.ukrinform.ua/rubric-polytics/3734393-bajden-pidtrimav-formuluvanna-nato-sodo-majbutnogo-clenstva-ukraini-v-alansi.html</a></p>
</body>
</html>