<html>
<head><style>img{height: auto; width: auto\9; width:100%;}</style></head>
<body>
<h1>Україну запросять до НАТО без ПДЧ, але після виконання вимог – рішення саміту</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-07-11T18:11:00+03:00</p>
<p>Modified Time: 2023-07-11T18:11:00+03:00</p>
<p>Description: Глави держав та урядів країн-членів НАТО погодилися скасувати вимогу про План дій щодо членства для України та заявили, що нададуть запрошення Україні приєднатися до Альянсу після "виконання умов". — Укрінформ.</p>
<p>Images: ['<a href="https://static.ukrinform.com/photos/2023_07/thumb_files/630_360_1688994732-484.jpg">630_360_16889...</a>']</p>
<p>Tags: ['НАТО', 'Саміт НАТО', 'Столтенберг', 'Україна', 'ПДЧ в НАТО']</p>
<p>Type: Article</p>
<!--METADATA-->

<p><img alt="" src="../Images/yкринформ/2023-07-11T18-11-00-03-00/630_360_1688994732-484.jpg" /> Главидержав та урядів країн-членів НАТО погодилися скасувати вимогу про План дійщодо членства для України та заявили, що нададуть запрошення Україніприєднатися до Альянсу після "виконання умов".</p>
<p>Як передає власний кореспондент Укрінформу, про це заявив генеральний секретарНАТО Єнс Столтенберг під час пресконференції у Вільнюсі після засіданняПівнічноатлантичної ради на рівні глав держав та урядів.</p>
<p>"Ми підтвердили, що Україна стане членом <a href="https://www.ukrinform.ua/tag-nato"> НАТО</a> , і погодились вилучити вимогу про Пландій щодо членства. Це змінить шлях України до членства з двокрокового дооднокрокового процесу. Ми також дали зрозуміти, що ми надамо запрошенняУкраїні приєднатися до НАТО, коли союзники погодяться і будуть виконаніумови", – сказав він.</p>
<p>За словами генсека, це рішення є одним з трьох компонентів, погодженихсоюзниками по НАТО "з метою наближення України ближче до НАТО".</p>
<p>Інший елемент – це "нова багаторічна програма підтримки для України, якадозволить перейти з радянських до натовських стандартів тренування та доктрин,а також відбудувати сектор безпеки та оборони України, як і покрити критичніпотреби у медичному забезпеченні, розмінування та постачання пального".</p>
<p><strong>Читайте також:</strong> <a href="https://www.ukrinform.ua/rubric-polytics/3734393-bajden-pidtrimav-formuluvanna-nato-sodo-majbutnogo-clenstva-ukraini-v-alansi.html"> Байден підтримав формулювання НАТО щодо майбутньогочленства України в Альянсі </a></p>
<p>Столтенберг зазначив, що третім елементом є створення нової Ради Україна-НАТО,яку він назвав "форумом для кризових консультацій та ухвалення рішень", де "мизустрічатимемось як рівні". Він додав, що у середу відбудеться інавгураційназустріч Ради за участю Президента України Зеленського.</p>
<p>"Це сильний пакет для України та чіткий шлях у напрямку її членства у НАТО", -сказав генсек.</p>
<p>Він наголосив, що "Україна зараз знаходиться набагато ближче до НАТО, особливопісля 2014 року, коли члени Альянсу почали допомагати озброєнням та навчатиЗСУ і Україна продемонструвала свої спроможності та потужності, а також сталабільш інтегрованою з НАТО".</p>
<p>Водночас Столтенберг заявив, що усі члени НАТО погоджуються, що "не час робитиУкраїну членом НАТО, поки точиться війна". За його словами, важливо, щобУкраїна перемогла у розв’язаній проти нею Росією війні, оскільки в інакшомувипадку не може бути й розмови про членство в Альянсі.</p>
<p><strong>Читайте також:</strong> <a href="https://www.ukrinform.ua/rubric-ato/3734165-vijna-v-ukraini-peretvoruetsa-na-vijnu-na-visnazenna-stoltenberg.html"> Війна в Україні перетворюється на війну на виснаження –<strong>Столтенберг</strong> </a></p>
<p>За його словами, відсутність у прийнятому на саміті комюніке часових рамокнадання Україні членства в НАТО не є чимось екстраординарним, оскільки "упроцесах членства у НАТО немає часових рамок, а завжди все обумовленоумовами".</p>
<p>На уточнююче запитання щодо того, які саме умови мають бути виконані длячленства України в НАТО, Столтенберг заявив, що йдеться, зокрема, про оцінкучленами Альянсу того, чи виконала Україна усі вимоги для членства. "У настакож є умови, частково закладені у статті 10 Вашингтонського договору НАТО.І, звичайно, члени Альянсу повинні оцінити, чи умови повністю виконані, чи ні.І власне, ось це повинні обговорити члени Альянсу. Я тут говорю не лише проумови, а також про те, чи усі члени Альянсу згідні з цим", - сказав він.</p>
<p>Столтенберг також запевнив, що рішення саміту НАТО у Вільнюсі не слідпорівнювати з рішенням Бухарестського саміту 2008 року. За його словами, одназ головних відмінностей полягає у тому, що рішення Вільнюського самітуприбирає вимогу щодо ПДЧ для України, а тому "зараз замість двох етапів є одинетап". Друга відмінність полягає у запуску багаторічної програми підтримкиУкраїни з метою покращення взаємосумісності та посилення політичних зв’язків.</p>
<p>Як повідомляв Укрінформ, 11-12 липня <a href="https://www.ukrinform.ua/rubric-polytics/3734106-u-vilnusi-rozpocinaetsa-samit-nato-akij-viznacit-podalsij-slah-ukraini-do-alansu.html"> у Вільнюсі проходить саміт НАТО</a> .</p>
<p>Президент України Володимир Зеленський <a href="https://www.ukrinform.ua/rubric-polytics/3734297-zelenskij-e-signali-so-u-vilnusi-obgovoruut-bez-ukraini-formuluvanna-umov-zaprosenna-do-nato.html"> у вівторок звернув увагу</a> , щоу Вільнюсі без України обговорюються формулювання умов запрошення (навіть нечленства) в НАТО.</p>
<p>Source: <a href="https://www.ukrinform.ua/rubric-polytics/3734464-ukrainu-zaprosat-do-nato-bez-pdc-ale-pisla-vikonanna-vimog-stoltenberg.html">https://www.ukrinform.ua/rubric-polytics/3734464-ukrainu-zaprosat-do-nato-bez-pdc-ale-pisla-vikonanna-vimog-stoltenberg.html</a></p>
</body>
</html>