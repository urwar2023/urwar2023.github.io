<html>
<head><style>img{height: auto; width: auto\9; width:100%;}</style></head>
<body>
<h1>У Нідерландах судді оголосили догану за спробу вплинути на процес MH17</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-07-11T15:42:00+03:00</p>
<p>Modified Time: 2023-07-11T15:42:00+03:00</p>
<p>Description: У Нідерландах судді, що працює в Гаазі, оголосили догану за спробу вплинути на рішення суддів у справі МН17. — Укрінформ.</p>
<p>Images: ['<a href="https://static.ukrinform.com/photos/2023_07/thumb_files/630_360_1689079421-144.jpg">630_360_16890...</a>']</p>
<p>Tags: ['Гаага', 'MH17', 'Нідерланди']</p>
<p>Type: Article</p>
<!--METADATA-->

<p><img alt="" src="../Images/yкринформ/2023-07-11T15-42-00-03-00/630_360_1689079421-144.jpg" /> УНідерландах судді, що працює в Гаазі, оголосили догану за спробу вплинути нарішення суддів у справі МН17.</p>
<p>Про це повідомляє Укрінформ з посиланням на <a href="https://nos.nl/artikel/2482394-rechter-berispt-voor-poging-mh17-proces-te-beinvloeden-met-complottheorie"> NOS</a> .</p>
<p>«Суддя намагалася вплинути на суддів у справі MH17, поширюючи серед них теоріюзмови. Тому Верховний суд виніс їй письмову догану», - йдеться у повідомленні.</p>
<p>Зауважується, що дисциплінарні заходи застосовуються до суддів дуже рідко.</p>
<p>Верховний суд є органом, який ухвалює рішення з цього питання.</p>
<p><strong>Читайте також:</strong> <a href="https://www.ukrinform.ua/rubric-world/3726997-avstralia-zaprovadit-sankcii-proti-vinnih-u-katastrofi-mh17.html"> Австралія запровадить санкції проти винних у катастрофі<strong>MH17</strong> </a></p>
<p>«Суддя працює радником у суді в Гаазі. Її брат написав книгу (підпсевдонімом), в якій стверджує, що рейс MH17 не був збитий російською ракетоюу 2014 році, як дійшли висновку Рада з питань безпеки Нідерландів тапрокуратура, що було підтверджено рішенням суду», - йдеться у повідомленні.</p>
<p>Зазначається, що автор книги вважає, що збитий літак – справа рук спецслужб.Своєю книгою він хотів вплинути, щоб до справи було залучено інших прокурорів,які зосередяться на інших підозрюваних.</p>
<p>До книги свого брата суддя привертала увагу суддів та прокурорів у справіMH17.</p>
<p>Також вона довела цю книгу до генерального прокурора і заявила про «великийпоказовий процес». Прокуратура була незадоволена цим і повідомила їїроботодавця - Апеляційний суд.</p>
<p>За даними Верховного Суду, встановлено, що була спроба вплинути на хід процесуу справі MH17. Цим суддя підірвала довіру до авторитету та неупередженостісудової влади.</p>
<p><strong>Читайте також:</strong> <a href="https://www.ukrinform.ua/rubric-world/3721389-u-gaazi-rodici-zagiblih-rejsu-mh17-vlastuvali-akciu-protestu-navproti-rosijskogo-posolstva.html"> У Гаазі родичі загиблих рейсу <strong>MH17</strong> влаштували акціюпротесту навпроти російського посольства </a></p>
<p>У постанові з цього приводу також йдеться про те, що суддя є вільним увисловленні своєї думки, але тоді необхідно враховувати «вплив цихвисловлювань», особливо якщо це ставить під сумнів судову владу.</p>
<p>Видання повідомляє, що суддю, яка отримала письмову догану, переведено зкримінального відділу в інший.</p>
<p>Як повідомляв Укрінформ, визнані винними у справі про збитий літак рейсу MH17ексофіцер фсб, колишній «міністр оборони днр» Ігор Гіркін (Стрєлков), генералГРУ генштабу збройних сил РФ, глава «ГРУ днр» Сергій Дубинський та громадянинУкраїни Леонід Харченко мають виплатити 16 млн євро компенсацій.</p>
<p>Таке рішення оголосив суд у Нідерландах 17 листопада 2022 року.</p>
<p><strong>Читайте також:</strong> <a href="https://www.ukrinform.ua/rubric-world/3667607-niderlandi-viklikaut-posla-rf-dla-poasnen-sodo-roli-putina-u-spravi-mh17.html"> Нідерланди викликають посла рф для пояснень щодо роліпутіна у справі <strong>MH17</strong> </a></p>
<p>Гіркін, Дубинський і Харченко визнані винними у збитті літака рейсу MH17 тавбивстві 298 людей, їх засуджено до довічного ув'язнення. Підполковник ГРУОлег Пулатов був виправданий.</p>
<p>Пасажирський Boeing-777 «Малайзійських авіаліній», що виконував рейс MH17 зАмстердама в Куала-Лумпур, зазнав катастрофи на тимчасово окупованій частиніДонецької області 17 липня 2014 року. На борту лайнера перебували 283 пасажирита 15 членів екіпажу, всі вони загинули.</p>
<p>Міжнародна слідча група дійшла висновку, що літак був збитий із зенітно-ракетного комплексу «Бук», який належить 53-ій зенітно-ракетній бригадіпротиповітряної оборони російських збройних сил, дислокованій у Курську.</p>
<p><em>Фото: ANP</em></p>
<p>Source: <a href="https://www.ukrinform.ua/rubric-world/3734382-u-niderlandah-suddi-ogolosili-doganu-za-sprobu-vplinuti-na-proces-mh17.html">https://www.ukrinform.ua/rubric-world/3734382-u-niderlandah-suddi-ogolosili-doganu-za-sprobu-vplinuti-na-proces-mh17.html</a></p>
</body>
</html>