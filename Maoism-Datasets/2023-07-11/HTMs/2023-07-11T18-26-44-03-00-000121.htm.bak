<html>
<head><style>img{height: auto; width: auto\9; width:100%;}</style></head>
<body>
<h1>Десятирічна японська волонтерка відвідала Миколаїв, аби зібрати дитячі історії про війну</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-07-11T18:26:44+03:00</p>
<p>Modified Time: 2023-07-11T18:26:44+03:00</p>
<p>Description: Миколаїв у межах проєкту «Дитячий погляд на не дитячу війну» відвідала 10-річна волонтерка Міраі Шіраіші з Японії. Мета проєкту – зібрати історії дітей, які пізнали жахи війни. — Укрінформ.</p>
<p>Images: ['<a href="https://static.ukrinform.com/photos/2023_07/thumb_files/630_360_1689088537-403.jpg">630_360_16890...</a>']</p>
<p>Tags: ['Японія', 'Діти', 'Миколаїв', 'Волонтери', 'Війна з Росією']</p>
<p>Type: Article</p>
<!--METADATA-->

<p><img alt="" src="../Images/yкринформ/2023-07-11T18-26-44-03-00/630_360_1689088537-403.jpg" /> Миколаїв умежах проєкту «Дитячий погляд на не дитячу війну» відвідала 10-річнаволонтерка Міраі Шіраіші з Японії. Мета проєкту – зібрати історії дітей, якіпізнали жахи війни.</p>
<p>Про це у <a href="https://www.facebook.com/mykoda/posts/pfbid0KK9EAuh51dVBUYPw9KzzWPMAPVLdvvrwcZmG48cNNA7pzrpGyVSVbEXjk7dmMqA3l"> Фейсбуці</a>повідомляє Миколаївська ОДА, передає Укрінформ.</p>
<p>«… у Миколаїв, разом із супроводжуючою делегацією, прибула 10-річна волонтерказ <a href="https://www.ukrinform.ua/tag-aponia"> Японії </a> Міраі Шіраіші в межахпроєкту «Дитячий погляд на не дитячу війну». Метою проєкту є збір історійдітей, які в своєму віці пізнали всі жахи війни: вимушені були покинути своїдомівки, стали сиротами, зазнали фізичних та психологічних травм», -повідомили в Миколаївській ОВА.</p>
<p>За їхньою інформацією, у Миколаєві дівчинка, разом із делегацією, відвідалазруйновані російськими окупантами об‘єкти інфраструктури міста, зокрема ліцейім. Миколи Аркаса та будівлю Миколаївської ОВА. Також гості оглянули мурал,створений неподалік зруйнованого росіянами будинку, в якому загинув маленькийхлопчик.</p>
<p><strong>Читайте також:</strong> <a href="https://www.ukrinform.ua/rubric-polytics/3726499-aponia-zbilsila-kilkist-spivrobitnikiv-posolstva-v-ukraini.html"> <strong>Японія</strong> збільшила кількість співробітників посольствав Україні </a></p>
<p>У парку розваг дитячого містечка «Казка» Міраі поспілкувалася з дітьми-сиротами і позбавленими батьківського піклування. «Діти поділилися своїмиособистими історіями про те, як почався їх ранок 24 лютого та що встиглипережити за весь період війни. Своєю чергою, Міраі наголосила, що зробить всеможливе, аби привернути якомога більше уваги до того, що відбувається вУкраїні», - додають у Миколаївській ОДА.</p>
<p>Тут зауважили, що свої подяку і захоплення дівчинці висловив головаМиколаївської ОВА Віталій Кім.</p>
<p>Відомо, що Міраі разом з дітьми весело провели час на атракціонах. Наприкінцівізиту дівчинка завітала до Миколаївського зоопарку, який теж раніше атакувалиросійські ракети.</p>
<p><strong>Читайте також:</strong> <a href="https://www.ukrinform.ua/rubric-society/3733737-aponia-i-proon-peredali-pirotehnikam-dsns-14-specializovanih-avtomobiliv.html"> <strong>Японія</strong> і ПРООН передали піротехнікам ДСНС 14спеціалізованих автомобілів </a></p>
<p>Як повідомляв Укрінформ, за даними Офісу генерального прокурора російськізагарбники за 500 днів повномасштабного вторгнення вбили в Україні 494 дитинита ще 1051 дитині завдали поранень.</p>
<p><em>Фото: Миколаївська ОВА</em></p>
<p>Source: <a href="https://www.ukrinform.ua/rubric-regions/3734471-desatiricna-aponska-volonterka-vidvidala-mikolaiv-abi-zibrati-ditaci-istorii-pro-vijnu.html">https://www.ukrinform.ua/rubric-regions/3734471-desatiricna-aponska-volonterka-vidvidala-mikolaiv-abi-zibrati-ditaci-istorii-pro-vijnu.html</a></p>
</body>
</html>