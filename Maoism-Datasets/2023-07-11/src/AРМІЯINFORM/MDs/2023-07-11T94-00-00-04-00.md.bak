# Підсумки першого дня Вільнюського саміту-2023 для України

Author: ['Ольга Мосьондз']

Time: 2023-07-11T94:00:00-04:00

Description: Сьогодні у Вільнюсі завершився перший день саміту лідерів країн та урядів НАТО. Підсумки... Война с Украиной 2022, Война с Украиной последние новости сегодня, Новости война с Украиной 2022 последние на сегодня, Будет ли война между Украиной и Россией и когда, Война с Украиной в 2022 году будет или нет,  Будет ли война с Украиной в ближайшее время что говорят,  Война с Украиной новости,  Новости Украины сегодня,  Украинские новости в украинских СМИ на русском

Images: ['[19e1015c-d678-4be1-ba4f-1dd798b5c079.jpg](https://armyinform.com.ua/wp-content/uploads/2023/07/19e1015c-d678-4be1-ba4f-1dd798b5c079.jpg)', '[d28782c3-a34a-45fe-b4bf-b161766e7cd3.jpg](https://armyinform.com.ua/wp-content/uploads/2023/07/d28782c3-a34a-45fe-b4bf-b161766e7cd3.jpg)']

Tags: ['STOPRUSSIA', 'АГРЕСІЯ РФ', 'ВІЙНА', 'ВТОРГНЕННЯ РФ']

Category: News

<!--METADATA-->

![](../Images/2023-07-11T94-00-00-04-00/19e1015c-d678-4be1-ba4f-1dd798b5c079.jpg)

Сьогодні у Вільнюсі завершився перший день саміту лідерів країн та урядівНАТО. Підсумки щодо рішень, які сьогодні приймалися на робочому засіданніозвучив Генеральний секретар Альянсу Єнс Столтенберг під час пресконференціїувечері. Про це повідомляє наш кореспондент з Вільнюсу.

Єнс Столтенберг відповів на головні питання, які найбільше хвилювали іхвилюють українців — це, звісно ж, офіційне запрошення України до НАТО, атакож — літаки для України.

Під час конференції Єнс Столтенберг повідомив, що рішення щодо наближенняУкраїни до НАТО члени Альянсу вже ухвалили — Україну запросять, але післявиконання «певних умов». А поки шлях до НАТО скорочується завдяки відміни ПДЧ— тобто замість двоетапного шляху Україні пропонують одноетапний. Також вінзазначив, що Альянс **узгоджує потужний пакет допомоги Україні, посилюєвзаємосумісність військ, стримування і оборону.** Крім того, члени Альянсуоголосили про «коаліцію літаків».

## **Щодо рішення про наближення України до НАТО**

Під час підсумкової пресконференції Єнс Столтенберг зазначив, що тексткомюніке щодо шляху України до НАТО уже погоджений і там є формулюваннязапрошення України до родини Альянсу, але, як уже зазначили за певних умов.Також він акцентував, що там же прописані інструменти виконання цих умов.

Зокрема, пан Столтенберг зазначив, що члени Альянсу погодили пакет з трьохелементів, що наближають Україну до НАТО.

Перше — глави держав та урядів країн-членів НАТО погодилися скасувати вимогупро План дій щодо членства для України.

— Ми підтвердили, що Україна стане членом НАТО, і погодились вилучити вимогупро План дій щодо членства. Це змінить шлях України до членства з двокроковогодо однокрокового процесу. Ми також дали зрозуміти, що ми надамо запрошенняУкраїні приєднатися до НАТО, коли союзники погодяться і будуть виконані умови,— сказав він.

За його словами, саме це рішення є одним з трьох компонентів, погодженихсоюзниками по НАТО «з метою наближення України ближче до НАТО».

— Я дуже активно працюю з членами Альянсу і з українськими урядовими особами,зокрема і паном Володимиром Зеленським, — додав Генсек НАТО.

Інший елемент — це «нова багаторічна програма допомоги, покликана сприятипереходу українських Збройних Сил від радянських стандартів до стандартів НАТОі допомогти відбудувати сектор безпеки і оборони України, задовольняючи такікритичні потреби, як паливо, обладнання для розмінування і медикаменти.

Третім елементом як зазначив пан Столтенберг є створення нової Ради Україна-НАТО, яку він назвав «форумом для кризових консультацій та ухвалення рішень»,тобто можливістю України у будь який кризовий час збирати учасників країн-членів та проводити зустрічі «на рівні».

Генсек Альянсу також нагадав, що завтра, на другий день саміту НАТОвідбудеться інавгураційна зустріч Ради за участю Президента України ВолодимираЗеленського.

![](../Images/2023-07-11T94-00-00-04-00/d28782c3-a34a-45fe-b4bf-b161766e7cd3.jpg)

— Це сильний пакет для України та чіткий шлях у напрямку її членства у НАТО, —підкреслив Генсек Альянсу.

Він також наголосив, що «Україна зараз знаходиться набагато ближче до НАТО,особливо після 2014 року, коли члени Альянсу почали допомагати озброєнням танавчати ЗСУ і Україна продемонструвала свої спроможності та потужності, атакож стала більш інтегрованою з НАТО».

— Україна зараз не має виконувати ПДЧ. Але, я хочу сказати, що я був вБухаресті в 2008 році у складі делегації уряду Нідерландів. Тоді миобговорювали те, чому була відмова Україні в наданні ПДЧ. І однією з причинбуло те, що вона (Україна — ред.) була дуже далекою від НАТО, зокрема щодостандартів та техніки. Наразі Україна продемонструвала свої спроможності,потужності і є більше інтегрована в НАТО, ніж тоді. Зараз уже той факт, щоУкраїні надано багато техніки і озброєння від країн НАТО, також наразі будутьвідбуватися тренування пілотів — ще більше наближає Україну до НАТО, —відмітив Єнс Столтенберг.

Водночас Єнс Столтенберг заявив, що усі члени НАТО погоджуються, що «не часробити Україну членом НАТО, поки точиться війна».

За його словами, важливо, щоб Україна перемогла у розв’язаній проти неї росієювійні, оскільки інакше про членство в Альянсі поки не йтиметься.

За його словами, відсутність у прийнятому на саміті комюніке часових рамокнадання Україні членства в НАТО не є чимось екстраординарним, оскільки «упроцесах членства у НАТО немає часових рамок, а завжди все обумовленоумовами».

На уточнююче запитання щодо того, які саме умови мають бути виконані длячленства України в НАТО, пан Столтенберг заявив, що йдеться, зокрема, прооцінку членами Альянсу того, чи виконала Україна усі вимоги для членства.

— Певні умови частково закладені у статті 10 Вашингтонського договору НАТО. І,звичайно, члени Альянсу повинні оцінити, чи вони повністю виконані, чи ні. Івласне, ось це повинні обговорити члени Альянсу. Я тут говорю не лише проумови, а також про те, чи усі члени Альянсу згідні з цим, — закцентував він.

Єнс Столтенберг також запевнив, що рішення саміту НАТО у Вільнюсі не слідпорівнювати з рішенням Бухарестського саміту 2008 року. За його словами, одназ головних відмінностей полягає у тому, що рішення Вільнюського самітуприбирає вимогу щодо ПДЧ для України, а тому «зараз замість двох етапів є одинетап». Друга відмінність полягає у запуску багаторічної програми підтримкиУкраїни з метою покращення взаємосумісності та посилення політичних зв’язків.

## **Про** **оборонні плани НАТО**

Так, за словами пана Столтенберга, сьогодні, члени Альянсу ухвалили «найбільшкомплексні оборонні плани з часів закінчення холодної війни». Нові регіональніплани призначені для протидії двом головним загрозам Альянсу — росії ітероризму — передбачають утримання 300 тисяч військовослужбовців у станіпідвищеної готовності, в тому числі значних військово-повітряних і військово-морських сил і засобів.

Члени Альянсу також ухвалили новий План дій з оборонного виробництва,спрямований на прискорення спільних закупівель, посилення виробничихпотужностей і підвищення оперативної сумісності членів Альянсу.

Задля задоволення своїх оборонних потреб члени Альянсу взяли на себезобов’язання інвестувати в оборону щонайменше 2% свого валового внутрішньогопродукту (ВВП). Європейські члени Альянсу і Канада зафіксували збільшеннясвоїх оборонних бюджетів на 8,3 відсотка в реальному вимірі в 2023 році, що єнайбільшим зростанням за останні десятиріччя. Одинадцять членів Альянсудосягли або перевищили цей показник цього року, і очікується, що в 2024 роціця кількість суттєво зросте.

Члени Альянсу також обговорили виклики, які Китай кидає євроатлантичнійбезпеці і цінностям.

— Китай не є нашим супротивником, і ми повинні продовжувати взаємодіяти, —сказав Генеральний секретар НАТО, підкресливши, що «зростаюча напористістьПекіна впливає на нашу безпеку» і кидає виклик міжнародному порядку,заснованому на правилах.

Пан Столтенберг також нагадав, що завтра члени Альянсу зустрінуться з лідерамиАвстралії, Японії, Нової Зеландії і Південної Кореї, а також ЄвропейськогоСоюзу.

## **Українська делегація у перший день саміту НАТО**

Сьогодні на поля саміту лідерів країн НАТО приїхав Міністр оборони УкраїниОлексій Резніков. Сьогодні у Вільнюсі підписано Угоду між міністерствамиоборони України та Франції. Як зазначив Олексій Резніков вона передбачає:

— військова допомога Україні збільшиться на €170 млн;

— буде спрощено процес закупівлі та постачання озброєнь для України;

— створюється основа для спільного виробництва запасних частин таобслуговування іноземного озброєння та техніки.

Також Міністр оборони України розповів, що 11 країн Альянсу об’єдналися у«літакову коаліцію»:

«F-16 захищатимуть небо України і східний фланг НАТО. Українські ПовітряніСили готові опанувати їх якнайшвидше. Україна переможе», — написав ОлексійРезніков у Твіттер.

Додамо, що сьогодні вперше в саміті лідерів країн та урядів НАТО взяла участьФінляндія як повноправний член Альянсу. А Швецію, завдяки погодженню Туреччиниратифікувати її вступ, уже анонсовано як 32 член Альянсу.

_Фото автора_

Source: [https://armyinform.com.ua/2023/07/11/pidsumky-pershogo-dnya-vilnyuskogo-samitu-2023-dlya-ukrayiny/](https://armyinform.com.ua/2023/07/11/pidsumky-pershogo-dnya-vilnyuskogo-samitu-2023-dlya-ukrayiny/)