# Президентка ЄП згадала про війну Росії проти України під час промови про Сребреницю

Authors: Ukrinform (Person)

Publisher: Укринформ (Organization)

Published Time: 2023-07-11T15:51:01+03:00

Modified Time: 2023-07-11T15:51:01+03:00

Description: Президентка Європейського парламенту Роберта Мецола у промові з нагоди 28-ї річниці геноциду в боснійській Сребрениці згадала про повномасштабне вторгнення Росії в Україну. — Укрінформ.

Images: ['[630_360_16480...](https://static.ukrinform.com/photos/2022_03/thumb_files/630_360_1648018398-184.jpg)']

Tags: ['Європарламент', 'Україна', 'Війна з Росією']

Type: Article

<!--METADATA-->

![](../Images/2023-07-11T15-51-01-03-00/630_360_1648018398-184.jpg)Президентка Європейського парламенту Роберта Мецола у промові з нагоди 28-їрічниці геноциду в боснійській Сребрениці згадала про повномасштабневторгнення Росії в Україну.

Про це Мецола сказала у [ виступі](http://multimedia.europarl.europa.eu/en/video/AV_I243854) на засіданніЄвропейського парламенту у вівторок, передає Укрінформ.

«Минулих вихідних було 500 днів від початку повномасштабного вторгнення Росіїв незалежну і суверенну Україну – війни, яка продемонструвала жорстокістьрежиму Путіна та знову принесла воєнні злочини і звірства на наш континент.Європарламент не заплющуватиме очі на воєнні злочини, так ми зможемо запобігтиповторенню геноциду, подібного до геноциду в Сребрениці», - заявила Мецола.

Президентка [ Європарламенту ](https://www.ukrinform.ua/tag-evroparlament)була не єдиною, хто згадав про Україну під час своєї промови в Європейськомупарламенті.

«Минулого року те, що ми бачили в Ірпені, – це повторення Сребрениці, те, щоми бачили в Бучі, – це повторення Сребрениці», - зауважив португальськийдепутат Європарламенту Пауло Ранжел.

**Читайте також:** [ Міністри юстиції G7 підтвердили підтримку розслідуваннявоєнних злочинів росіян в Україні ](https://www.ukrinform.ua/rubric-world/3732744-ministri-usticii-g7-pidtverdili-pidtrimku-rozsliduvanna-voennih-zlociniv-rosian-v-ukraini.html)

Як повідомляв Укрінформ, минулого року у спільній заяві високого представникаЄС/віцепрезидента Європейської комісії Жозепа Борреля та єврокомісара ОлівераВаргеї російські злочини в Україні було порівняно з геноцидом у Сребрениці.

У липні 1995 року понад 8 тисяч боснійських мусульман - чоловіків і хлопчиків- були захоплені та вбиті армією боснійських сербів біля міста Сребрениця. Цемасове убивство за релігійною та етнічною ознакою донині вважалосянаймасовішим вбивством в Європі з часів Другої світової війни.

Source: [https://www.ukrinform.ua/rubric-world/3734386-prezidentka-ep-zgadala-pro-vijnu-rosii-proti-ukraini-pid-cas-promovi-pro-srebrenicu.html](https://www.ukrinform.ua/rubric-world/3734386-prezidentka-ep-zgadala-pro-vijnu-rosii-proti-ukraini-pid-cas-promovi-pro-srebrenicu.html)