# Сейм Польщі ухвалив резолюцію щодо Волинської трагедії

Authors: Ukrinform (Person)

Publisher: Укринформ (Organization)

Published Time: 2023-07-11T21:56:00+03:00

Modified Time: 2023-07-11T21:56:00+03:00

Description: Нижня палата польського парламенту одноголосно прийняла у вівторок резолюцію, якою вшанувала пам'ять жертв Волинської трагедії. — Укрінформ.

Images: ['[630_360_16891...](https://static.ukrinform.com/photos/2023_07/thumb_files/630_360_1689110187-362.jpg)']

Tags: ['Історія', 'Польща', 'Резолюція', 'Сейм', 'Україна', 'Волинська трагедія']

Type: Article

<!--METADATA-->

![](../Images/2023-07-11T21-56-00-03-00/630_360_1689110187-362.jpg) Нижняпалата польського парламенту одноголосно прийняла у вівторок резолюцію, якоювшанувала пам'ять жертв Волинської трагедії.

У ній Сейм Польщі наголосив, що для польсько-українського примиреннянеобхідним є визнання провини за злочини і вшанування жертв, передаєкореспондент Укрінформу.

“Польсько-українське примирення, яке роками будували представники обохнародів, має включати також визнання провини та вшанування пам’яті жертвДругої світової війни. Принципове значення має проведення ексгумацій, належнепоховання та вшанування пам’яті всіх жертв геноциду на Східних Кресах (нинішнятериторія західної України – ред.)”,- йдеться у резолюції.

За резолюцію проголосували усі 440 депутатів, які були в сесійній залі, ніхтоне утримався і не був проти.

**Читайте також:** [ Моравецький: Росія розігруватиме «волинську карту», покине буде з’ясовано все про трагедію ](https://www.ukrinform.ua/rubric-polytics/3732902-rosia-rozigruvatime-volinsku-kartu-poki-ne-bude-zasovano-vse-pro-tragediu-moraveckij.html)

В офіційних заходах з нагоди Дня пам’яті жертв Волинської трагедії, які 11липня відбуваються в Польщі, від України, зокрема, взяли участь [ ГоловаВерховної Ради Руслан Стефанчук ](https://www.ukrinform.ua/rubric-polytics/3734509-stefancuk-iz-kerivnictvom-polsi-vsanuvali-pamat-zertv-volinskoi-tragedii.html) та [ міністр культури й інформаційної політикиОлександр Ткаченко ](https://www.ukrinform.ua/rubric-polytics/3734519-ministri-kulturi-ukraini-ta-polsi-vsanuvali-pamat-zertv-volinskoi-tragedii.html) .

Як повідомлялося, президенти України та Польщі, [ Володимир Зеленський іАнджей Дуда ](https://www.ukrinform.ua/rubric-polytics/3733437-razom-mi-silnisi-zelenskij-i-duda-vsanuvali-pamat-zertv-volinskoi-tragedii.html)зустрілися 9 липня в Луцьку і взяли участь у спільних заходах із вшануванняпам'яті жертв Волинської трагедії. Зеленський і Дуда відвідали Кафедральнийкостел святих Петра й Павла. У месі взяли участь Предстоятель ПЦУ митрополитЕпіфаній, митрополит Луцький і Волинський Михаїл, глава Української греко-католицької церкви, Блаженніший Святослав.

**Читайте також:** [ Глави УГКЦ та католицької церкви Польщі підписализвернення щодо **Волинської** **трагедії** ](https://www.ukrinform.ua/rubric-society/3732808-glavi-ugkc-ta-katolickoi-cerkvi-polsi-pidpisali-zvernenna-sodo-volinskoi-tragedii.html)

Тема Волинської трагедії є однією з найбільш суперечливих в українсько-польських відносинах. Погляди Києва і Варшави на причини, відповідальність ікількість жертв з обох сторін дещо відрізняються. Польська сторона наполягає,що виключну відповідальність за злочин, скоєний в 1943-1944 роках на Волині,несе українська сторона, натомість українська сторона переконує, щовідповідальність несуть обидві сторони і вибачення має бути взаємним.

Тему Волинської трагедії в минулі роки і зараз активно використовує російськапропаганда, аби посварити Україну і Польщу.

_Фото: Sejm RP, Twitter_

Source: [https://www.ukrinform.ua/rubric-society/3734544-sejm-polsi-uhvaliv-rezoluciu-sodo-volinskoi-tragedii.html](https://www.ukrinform.ua/rubric-society/3734544-sejm-polsi-uhvaliv-rezoluciu-sodo-volinskoi-tragedii.html)