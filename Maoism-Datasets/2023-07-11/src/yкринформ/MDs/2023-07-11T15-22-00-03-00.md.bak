# Держдеп пояснив, чого союзники очікують від України на шляху до членства в НАТО

Authors: Ukrinform (Person)

Publisher: Укринформ (Organization)

Published Time: 2023-07-11T15:22:00+03:00

Modified Time: 2023-07-11T23:22:00+03:00

Description: Україна досягла важливого прогресу в реалізації реформ, однак необхідно зробити додаткові кроки, щоби відповідати всім вимогам для членства в НАТО. Крім того, під час війни потрібно зосередитися на посиленні оборонних можливостей України. — Укрінформ.

Images: ['[630_360_16885...](https://static.ukrinform.com/photos/2023_07/thumb_files/630_360_1688595029-316.jpg)']

Tags: ['НАТО', 'США', 'Україна', 'Держдеп']

Type: Article

<!--METADATA-->

![](../Images/2023-07-11T15-22-00-03-00/630_360_1688595029-316.jpg) Українадосягла важливого прогресу в реалізації реформ, однак необхідно зробитидодаткові кроки, щоби відповідати всім вимогам для членства в НАТО. Крім того,під час війни потрібно зосередитися на посиленні оборонних можливостейУкраїни.

Такі перспективи щодо членства України в НАТО окреслив у вівторок речникДерждепартаменту США Меттью Міллер, передає власний кореспондент Укрінформу.

«Ми взяли на себе ці зобов’язання перед Україною, бо Україна продемонструвалавиконання важливих реформ»,- зауважив представник Держдепу, коментуючи заявикомюніке саміту НАТО в Вільнюсі.

**Читайте також:** **[ Членство України в НАТО не залежить від вимог тарозрахунків Росії – Держдеп ](https://www.ukrinform.ua/rubric-polytics/3734553-clenstvo-ukraini-v-nato-ne-zalezit-vid-vimog-ta-rozrahunkiv-rosii-derzdep.html) **

Однак, за його словами, існують інші важливі кроки, які Україна має зробити,щоби відповідати всім вимогам країн-членів НАТО.

Водночас, він підкреслив, що процес інтеграції в Альянс – не єдина важлива річу контексті рішень по Україні на саміті в Вільнюсі.

«Не можна не звертати увагу на те, що вони перебувають у війні з Росією, і мипродовжуємо надавати їм необхідну підтримку у сфері безпеки, щоби допомогтидосягти перемоги в цій війні. Це завдання номер один, важливіше за все інше»,-зазначив Міллер.

**Читайте також:** **[ Союзники по Альянсу підтвердили, що майбутнє України -у НАТО ](https://www.ukrinform.ua/rubric-polytics/3734523-souzniki-po-alansu-pidtverdili-so-majbutne-ukraini-u-nato.html) **

Ще одне важливе завдання, за його словами, полягає в тому, щоби надати Українідовгострокову військову допомогу. Це необхідно для того, щоб Україна «моглавідновити свій оборонний сектор та забезпечити довгостроковий ефектстримування».

Після цього з українською стороною будуть продовжені обговорення щодовиконання реформ для набуття повноправного членства в НАТО, які мають бутипроведені не лише на думку США, але й інших союзників.

**Читайте також:** **[ Зеленський у Вільнюсі: НАТО дасть Україні безпеку,Україна зробить НАТО сильнішим ](https://www.ukrinform.ua/rubric-polytics/3734492-zelenskij-u-vilnusi-nato-dast-ukraini-bezpeku-ukraina-zrobit-nato-silnisim.html) **

Представник Держдепу також підкреслив, що країни Альянсу готові допомогтиУкраїні виконати необхідні умови в процесі євроатлантичної інтеграції.

Як повідомляв Укрінформ, у вівторок країни-члени **[ НАТО](https://www.ukrinform.ua/tag-nato) ** під час саміту в Вільнюсі прийняликомюніке, у якому, зокрема, визнали прогрес України на шляху євроатлантичноїінтеграції та підтвердили, що майбутнє України – в Альянсі.

Source: [https://www.ukrinform.ua/rubric-polytics/3734565-derzdep-poasniv-cogo-souzniki-ocikuut-vid-ukraini-na-slahu-do-clenstva-v-nato.html](https://www.ukrinform.ua/rubric-polytics/3734565-derzdep-poasniv-cogo-souzniki-ocikuut-vid-ukraini-na-slahu-do-clenstva-v-nato.html)