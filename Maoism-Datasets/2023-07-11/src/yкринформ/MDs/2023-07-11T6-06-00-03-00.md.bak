# Уряд змінив порядок призначення виплат переселенцям

Authors: Ukrinform (Person)

Publisher: Укринформ (Organization)

Published Time: 2023-07-11T6:06:00+03:00

Modified Time: 2023-07-11T22:06:00+03:00

Description: Кабінет Міністрів ухвалив постанову, якою уточнив параметри надання допомоги внутрішньо переміщеним особам. — Укрінформ.

Images: ['[630_360_16010...](https://static.ukrinform.com/photos/2020_09/thumb_files/630_360_1601066264-898.jpg)']

Tags: ['Переселенці', 'Уряд', 'Гроші']

Type: Article

<!--METADATA-->

![](../Images/2023-07-11T6-06-00-03-00/630_360_1601066264-898.jpg) КабінетМіністрів ухвалив постанову, якою уточнив параметри надання допомогивнутрішньо переміщеним особам.

Про це [ повідомляє ](https://www.msp.gov.ua/news/22951.html) пресслужбаМіністерства соціальної політики України, передає Укрінформ.

«11 липня Уряд прийняв постанову «Деякі питання підтримки внутрішньопереміщених осіб», яка вносить зміни до порядку призначення виплат напроживання для ВПО», - йдеться в повідомленні.

Зокрема, для всіх внутрішньо переміщених осіб, які проживають в Україні іотримують допомогу, з 1 серпня 2023 року буде автоматично продовжено виплатуще на 6 місяців, до кінця січня 2024 року, у визначеному розмірі для осіб зінвалідністю та дітей – 3 тис. грн та для інших осіб – 2 тис. грн.

**Читайте також:** **[ Сприяння релокації бізнесу ВПО надасть додатковіперспективи громадам – експерт U-LEAD ](https://www.ukrinform.ua/rubric-economy/3732649-sprianna-relokacii-biznesu-vpo-nadast-dodatkovi-perspektivi-gromadam-ekspert-ulead.html) **

Відповідно, виплати не продовжуватимуться особам, які перебувають за кордономпонад 30 календарних днів поспіль без обґрунтованих причин, що підтверджуютьсядокументально (обґрунтованими вважаються причини, коли людина була услужбовому відрядженні чи на стажуванні, перебувала на лікуванні абореабілітації, доглядала за хворою дитиною, оздоровлювала дитину та ін.). Такожне продовжуватимуться виплати тим, хто повернувся до покинутого місцяпроживання.

Крім того, виплати не продовжуватимуться особам, які відбувають покарання вмісцях позбавлення волі або були засуджені за колабораціонізм.

**Читайте також:** **[ Київська школа економіки оголосила 700 грантів нанавчання для дітей військових та ВПО ](https://www.ukrinform.ua/rubric-society/3731324-kiivska-skola-ekonomiki-ogolosila-700-grantiv-na-navcanna-dla-ditej-vijskovih-ta-vpo.html) **

Також уточнено, що виплати із 1 вересня 2023 року будуть припинені тимгромадянам, чий майновий стан дозволяє здійснювати суттєві витрати бездопомоги держави. А саме, тим ВПО, які від моменту ухвалення даної постановипридбали новий транспортний засіб, придбали земельну ділянку, квартиру,будинок на суму понад 100 тис. грн.

Не отримуватимуть допомогу також українці, які мають на депозитномубанківському рахунку кошти у загальній сумі понад 100 тис. грн, або придбалиіноземну валюту, а також банківських металів на загальну суму понад 100 тис.грн.

Українцям, які мають у власності житло, що розташоване на інших територіях ніжтих, де ведуться активні (можливі) бойові дії або які є окупованими, площеюпонад 13,65 м2 на одного члена сім’ї, виплати також припиняються.

**Читайте також:** **[ З початку повномасштабної війни до служби зайнятостіприйшли шукати роботу 74 тисячі ВПО ](https://www.ukrinform.ua/rubric-society/3729574-z-pocatku-povnomasstabnoi-vijni-do-sluzbi-zajnatosti-prijsli-sukati-robotu-74-tisaci-vpo.html) **

Також ухваленими змінами надано можливість отримувати допомогу внутрішньопереміщеним особам, у яких народились діти після переміщення.

Наголошується, що виплати допомоги будуть здійснюватися 15 та 28 числа кожногомісяця.

В Мінсоцполітики звертають увагу, що нові критерії для отримання допомоги невпливають на отриману допомогу до 01.08.2023 року.

Як повідомлялося, на виплату допомоги на проживання внутрішньо переміщенимособам за липень спрямовано 4 млрд гривень.

Source: [https://www.ukrinform.ua/rubric-economy/3734547-urad-zminiv-poradok-priznacenna-viplat-vpo.html](https://www.ukrinform.ua/rubric-economy/3734547-urad-zminiv-poradok-priznacenna-viplat-vpo.html)