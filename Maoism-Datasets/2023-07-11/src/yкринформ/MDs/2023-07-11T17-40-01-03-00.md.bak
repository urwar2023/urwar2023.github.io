# Водопостачання на Дніпропетровщині планується відновити до осені – Шмигаль

Authors: Ukrinform (Person)

Publisher: Укринформ (Organization)

Published Time: 2023-07-11T17:40:01+03:00

Modified Time: 2023-07-11T17:40:01+03:00

Description: У частині Дніпропетровської області, яка залишилася без води внаслідок підриву російськими військами Каховської ГЕС, планують відновити водопостачання до осені. — Укрінформ.

Images: ['[630_360_16825...](https://static.ukrinform.com/photos/2023_04/thumb_files/630_360_1682514702-644.jpg)']

Tags: ['Дніпропетровщина', 'Вода', 'Шмигаль']

Type: Article

<!--METADATA-->

![](../Images/2023-07-11T17-40-01-03-00/630_360_1682514702-644.jpg) У частиніДніпропетровської області, яка залишилася без води внаслідок підривуросійськими військами Каховської ГЕС, планують відновити водопостачання доосені.

Про це Прем‘єр-міністр Денис Шмигаль [ повідомив](http://t.me/Denys_Smyhal/5595) під час засідання уряду у вівторок, передаєкореспондент Укрінформу.

Глава уряду зазначив, що російський теракт на Каховській ГЕС поставив підзагрозу водопостачання для сотень тисяч людей та кількох регіонів.

"Працюємо спільно з громадами та місцевою владою над вирішенням цих проблем.Розпочали прокладання магістральних водогонів на Дніпропетровщині. Це триланки загальною протяжністю понад 144 км. Строки виконавцям поставилимаксимально стислі – до осені мають завершити роботи. Завдяки цим проєктамКривий Ріг, Марганець, Нікополь будуть із водою. Зробимо для цього всеможливе", – сказав Шмигаль.

Він поінформував про перші проміжні результати відновлення водопостачання. Засловами очільника уряду, у місті Покрові проклали водогін і відновилицентралізоване постачання води, у Нікополі та семи громадах Криворізькогорайону частково відновлене централізоване водопостачання.

[ Шмигаль ](https://www.ukrinform.ua/tag-smigal) нагадав, що для виконання цихробіт уряд виділив 1,5 мільярда гривень.

**Читайте також:** [ Підрив Каховської ГЕС: у населених пунктах відновлюють**водопостачання** ](https://www.ukrinform.ua/rubric-regions/3734029-pidriv-kahovskoi-ges-u-naselenih-punktah-vidnovluut-vodopostacanna.html)

Як повідомляв Укрінформ, [ уночі 6 червня російські війська підірвали греблюКаховської ГЕС ](https://www.ukrinform.ua/rubric-other_news/3723441-pidriv-rosianami-kahovskoi-ges-usi-novini.html) , спричинивши масштабне затоплення.Під водою опинилася низка населених пунктів Херсонської області. Відпідтоплення постраждали також території Миколаївської області. У низцінаселених пунктів на Херсонщині і Дніпропетровщині з‘явилися проблеми зводопостачанням.

_Фото: Денис Шмигаль/Телеграм_

Source: [https://www.ukrinform.ua/rubric-regions/3734448-vodopostacanna-na-dnipropetrovsini-planuetsa-vidnoviti-do-oseni-smigal.html](https://www.ukrinform.ua/rubric-regions/3734448-vodopostacanna-na-dnipropetrovsini-planuetsa-vidnoviti-do-oseni-smigal.html)