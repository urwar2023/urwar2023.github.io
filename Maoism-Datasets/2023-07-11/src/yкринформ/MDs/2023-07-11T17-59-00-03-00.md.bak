# Уряд збільшив держзамовлення на підготовку медиків і соцпрацівників

Authors: Ukrinform (Person)

Publisher: Укринформ (Organization)

Published Time: 2023-07-11T17:59:00+03:00

Modified Time: 2023-07-11T17:59:00+03:00

Description: Кабінет Міністрів збільшив на понад тисячу кількість бюджетних місць для медичних навчальних закладів. — Укрінформ.

Images: ['[630_360_14768...](https://static.ukrinform.com/photos/2016_10/thumb_files/630_360_1476802465-6355.jpg)']

Tags: ['Кабмін', 'Медики', 'Психолог', 'Шмигаль']

Type: Article

<!--METADATA-->

![](../Images/2023-07-11T17-59-00-03-00/630_360_1476802465-6355.jpg) КабінетМіністрів збільшив на понад тисячу кількість бюджетних місць для медичнихнавчальних закладів.

Про це Прем‘єр-міністр Денис Шмигаль [ повідомив](https://t.me/Denys_Smyhal/5595) під час засідання уряду у вівторок, передаєкореспондент Укрінформу.

"Сьогодні наша держава потребує більше реабілітологів, психологів, соціальнихпрацівників. Врахували це у держзамовленні на підготовку фахівців у 2023 році,яке сьогодні (11 липня – ред.) затвердить уряд. Для Міністерства охорониздоров’я збільшуємо кількість бюджетних місць на понад тисячу", – сказавШмигаль.

Також, за його словами, уряд збільшує бюджетні місця для набору соціальнихпрацівників.

“Далі будемо реалізовувати зміни в системі держзамовлень, аби мати достатнюкількість тих спеціалістів, яких Україна потребує зараз і яких потребуватиме вмайбутньому”, - зазначив прем’єр.

**Читайте також:** [ Генштаб показав, як навчаються у Британії українськівійськові медики ](https://www.ukrinform.ua/rubric-ato/3728343-genstab-pokazav-ak-navcautsa-u-britanii-ukrainski-vijskovi-mediki.html)

Як повідомив у [ Телеграмі ](https://t.me/tmelnychuk/2699) постійнийпредставник Кабміну у Верховній Раді Тарас Мельничук, Кабінет Міністрівзатвердив обсяги державного замовлення на підготовку фахівців, на підвищеннякваліфікації та перепідготовку кадрів у 2023 році. На навчання коштом державипланується прийняти 186,3 тисячі осіб.

«Затверджено обсяги державного замовлення на підготовку фахівців, наукових,науково-педагогічних та робітничих кадрів, на підвищення кваліфікації таперепідготовку кадрів у 2023 році та перелік державних замовників», - йдетьсяв повідомленні.

Згідно із пояснювальною запискою до документа, його прийняття реалізуєконституційне право громадян на безоплатність здобуття професійної(професійно-технічної), фахової передвищої, вищої та післядипломної освіти удержавних і комунальних навчальних закладах, а також забезпечить максимальнезадоволення реальних потреб економіки та регіональних ринків праці у фахівцяхз високим рівнем професіоналізму.

Серед іншого, під час формування державного замовлення передбачено збільшенняйого обсягів на підготовку фахівців за спеціальностями “222 Медицина”, “225Медична психологія”, “227 Терапія та реабілітація” та “231 Соціальна робота”.

Загалом обсяги державного замовлення на підготовку фахівців, наукових танауково-педагогічних кадрів у закладах вищої освіти та наукових установах на2023 рік затверджені у кількості 186 329 осіб.

**Читайте також:** [ Бойові **парамедики** : витягти поранених і довезтиживими ](https://www.ukrinform.ua/rubric-ato/3728215-bojovi-paramediki-vitagti-poranenih-i-dovezti-zivimi.html)

На фінансування державного замовлення у 2023 році у державному бюджетіпередбачено 47 533 659,7 тис. грн.

Як повідомлялося, [ Прем’єр-міністр Денис Шмигаль](https://www.ukrinform.ua/tag-smigal) доручив опрацювати можливістьзбільшення державного замовлення у закладах освіти на медиків, реабілітологіві соцпрацівників.

Source: [https://www.ukrinform.ua/rubric-society/3734460-urad-zbilsiv-derzzamovlenna-na-pidgotovku-medikiv-i-socpracivnikiv.html](https://www.ukrinform.ua/rubric-society/3734460-urad-zbilsiv-derzzamovlenna-na-pidgotovku-medikiv-i-socpracivnikiv.html)