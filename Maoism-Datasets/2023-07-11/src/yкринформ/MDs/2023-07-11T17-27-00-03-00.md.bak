# ВАКС продовжив на два місяці запобіжний захід Князєву

Authors: Ukrinform (Person)

Publisher: Укринформ (Organization)

Published Time: 2023-07-11T17:27:00+03:00

Modified Time: 2023-07-11T17:27:00+03:00

Description: Вищий антикорупційний суд продовжив на два місяці запобіжний захід ексголові Верховного Суду Всеволоду Князєву. — Укрінформ.

Images: ['[630_360_16844...](https://static.ukrinform.com/photos/2023_05/thumb_files/630_360_1684421361-279.jpg)']

Tags: ['Князєв', 'Антикорупційний суд']

Type: Article

<!--METADATA-->

![](../Images/2023-07-11T17-27-00-03-00/630_360_1684421361-279.jpg) Вищийантикорупційний суд продовжив на два місяці запобіжний захід ексголовіВерховного Суду Всеволоду Князєву.

Про це інформує пресслужба [ Спеціалізованої антикорупційної прокуратури](https://t.me/sap_gov_ua/1504) , передає Укрінформ.

“11 липня 2023 року слідчий суддя Вищого антикорупційного суду задовольнивклопотання детективів [ НАБУ ](https://www.ukrinform.ua/tag-nabu) , погодженепрокурором САП, та продовжив строк дії запобіжного заходу у виді тримання підвартою з можливістю внесення застави у розмірі 75 млн грн колишньому головіВерховного Суду. Строк дії запобіжного заходу – до 08.09.2023року”, - йдетьсяу повідомленні.

**Читайте також:** [ ВАКС дозволив продовжити до 16 жовтня досудоверозслідування у справі **Князєв** а ](https://www.ukrinform.ua/rubric-society/3731901-vaks-dozvoliv-prodovziti-do-16-zovtna-dosudove-rozsliduvanna-u-spravi-knazeva.html)

Як зазначається, у разі внесення застави на підозрюваного буде покладено низкупроцесуальних обов’язків, зокрема, прибувати до слідчого за першим викликом,не відлучатися з місця проживання і здати на зберігання закордонні паспорти.

Як повідомляв Укрінформ, 15 травня [ НАБУ і САП заявили про викриття схемиодержання неправомірної вигоди керівництвом та суддями Верховного Суду](https://www.ukrinform.ua/rubric-society/3709899-masstabnu-korupciu-u-verhovnomu-sudi-dopomogli-viaviti-detektivi-pid-prikrittam-nabu.html) .Правоохоронці затримали голову ВС Князєва та вилучили 2,7 млн дол.

16 травня під час пленуму Верховного Суду 140 суддів підтримали висловленнянедовіри Князєву. Судді також ухвалили постанову пленуму ВС про припиненняповноважень Князєва.

17 травня Вищий антикорупційний суд відмовився задовольнити скаргу захистуКнязєва на його затримання.

18 травня Вища рада правосуддя задовольнила подання Спеціалізованоїантикорупційної прокуратури про надання дозволу на утримання Князєва підвартою. Того ж дня Вищий антикорупційний суд обрав ексголові Верховного СудуВсеволоду Князєву запобіжний захід у вигляді тримання під вартою з можливістювнесення 107,3 млн грн.

**Читайте також:** [ ВРП не отримувала клопотання про відсторонення **Князєв**а від здійснення правосуддя ](https://www.ukrinform.ua/rubric-society/3731832-do-vrp-ne-nadhodilo-klopotanna-pro-vidstoronenna-knazeva-vid-zdijsnenna-pravosudda.html)

31 травня Апеляційна палата ВАКС зменшила заставу Князєву до 75 млн грн.

26 травня пленум обрав новим головою Верховного Суду Станіслава Кравченка. Доцього він очолював Касаційний кримінальний суд у складі ВС.

Source: [https://www.ukrinform.ua/rubric-society/3734442-vaks-prodovziv-na-dva-misaci-zapobiznij-zahid-knazevu.html](https://www.ukrinform.ua/rubric-society/3734442-vaks-prodovziv-na-dva-misaci-zapobiznij-zahid-knazevu.html)