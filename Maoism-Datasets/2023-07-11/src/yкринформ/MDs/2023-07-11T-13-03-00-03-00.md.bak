# Україна у питанні «зернової угоди» більше покладається на Ердогана - посол Боднар

Authors: Ukrinform (Person)

Publisher: Укринформ (Organization)

Published Time: 2023-07-11T-13:03:00+03:00

Modified Time: 2023-07-11T17:03:00+03:00

Description: Україна у питанні продовженні дії "зернової угоди" більше покладається на політичний вплив на Росію президента Туреччини Реджепа Тайїпа Ердогана, аніж на переговори учасників. — Укрінформ.

Images: ['[630_360_16115...](https://static.ukrinform.com/photos/2021_01/thumb_files/630_360_1611580436-317.jpeg)']

Tags: ['Експорт', 'Ердоган', 'Україна', 'Зерно', 'Туреччина', 'Боднар', 'зерновий коридор', 'Єдині новини']

Type: Article

<!--METADATA-->

![](../Images/2023-07-11T-13-03-00-03-00/630_360_1611580436-317.jpeg) Українау питанні продовженні дії "зернової угоди" більше покладається на політичнийвплив на Росію президента Туреччини Реджепа Тайїпа Ердогана, аніж напереговори учасників.

Про це заявив посол України в Туреччині Василь Боднар в ефірі телемарафону«Єдині новини», повідомляє кореспондент Укрінформу.

Боднар зазначив, що "зернова угода" важлива як для України і Туреччини, так ідля багатьох країн світу, до яких постачається [ зерно](https://www.ukrinform.ua/tag-zerno) . Однак через дії Росії протягомостаннього часу вона фактично не працює.

«З точки зору дипломатії було запропоновано і, можливо, цього тижня абонаступного відбудуться певні консультації чи переговори – це поки що підпитанням. Але, звичайно, вага політичного впливу набагато більша. Мисподіваємося, що в даному випадку президент Ердоган використає всі своїспроможності, щоб певним чином підштовхнути Росію до виконання своїхзобов’язань», - сказав дипломат.

**Читайте також:** [ Експорт агропродукції з морських портів України затиждень скоротився на 45% - УКАБ ](https://www.ukrinform.ua/rubric-economy/3734407-eksport-agroprodukcii-z-morskih-portiv-ukraini-za-tizden-skorotivsa-na-45-ukab.html)

Він також зауважив, що ті вимоги, які висуваються російською стороною дляпродовження зернової угоди, здебільшого не мають жодного стосунку ані до самоїугоди, ані до суб’єктів, з якими вона намагається домовлятися.

«Учасники зернової ініціативи не мають ніякого стосунку до санкцій, які булизапроваджені щодо Росії з боку ЄС і США, – наприклад, до питання SWIFT чи«Россельхозбанка». В даному випадку це спроба Росії показати себе з сильноїпозиції , якої в неї немає», - зазначив Боднар.

За його словами, для України в цій ситуації важливо мати альтернативніваріанти, якими може бути прохід кораблів через територіальні води Румунії іБолгарії.

«Єдине питання, яке виникає в цьому зв’язку, - це питання страхування суден ійого вартості, оскільки саме від наявності певних гарантій безпеки залежитьуспішне функціонування самого «коридору» і ціна перевезення», - резюмувавдипломат.

**Читайте також:** [ Росії не вдалися «фокуси» у межах **зерно** вої угоди –експерт ](https://www.ukrinform.ua/rubric-economy/3734075-rosii-ne-vdalisa-fokusi-u-mezah-zernovoi-ugodi-ekspert.html)

Як повідомлялося, 8 липня президент Туреччини Реджеп Тайїп Ердоган на спільнійпресконференції з українським лідером Володимиром Зеленським зазначив, щовлада країни веде роботу щодо продовження Чорноморської зернової ініціативи тадокладає всіх зусиль, щоб збільшити термін її дії на два роки.

17 липня закінчується термін дії "зернової угоди". Росія вже заявила, що немає наміру її продовжувати і вимагає, щоб з неї зняли частину санкцій і почаликупувати її товари.

Source: [https://www.ukrinform.ua/rubric-economy/3734428-ukraina-u-pitanni-zernovoi-ugodi-bilse-pokladaetsa-na-erdogana-posol-bodnar.html](https://www.ukrinform.ua/rubric-economy/3734428-ukraina-u-pitanni-zernovoi-ugodi-bilse-pokladaetsa-na-erdogana-posol-bodnar.html)