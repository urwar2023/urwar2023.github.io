# Зеленський привіз у Вільнюс бойовий прапор із Бахмута

Authors: Ukrinform (Person)

Publisher: Укринформ (Organization)

Published Time: 2023-07-11T19:18:00+03:00

Modified Time: 2023-07-11T19:18:00+03:00

Description: Президент України Володимир Зеленський привіз у Вільнюс бойовий прапор 10 окремої гірсько-штурмової бригади "Едельвейс", яка воює під Бахмутом, заявивши, що це одна з визначальних битв за свободу Європи. — Укрінформ.

Images: ['[630_360_16887...](https://static.ukrinform.com/photos/2023_07/thumb_files/630_360_1688740817-714.jpg)']

Tags: ['Бахмут', 'Саміт НАТО', 'Зеленський', 'Війна з Росією']

Type: Article

<!--METADATA-->

![](../Images/2023-07-11T19-18-00-03-00/630_360_1688740817-714.jpg) ПрезидентУкраїни Володимир Зеленський привіз у Вільнюс бойовий прапор 10 окремоїгірсько-штурмової бригади "Едельвейс", яка воює під Бахмутом, заявивши, що цеодна з визначальних битв за свободу Європи.

Про це Зеленський сказав під час виступу у Вільнюсі на акції на підтримку рухуУкраїни в НАТО, передає кореспондент Укрінформу.

_Джерело: Офіс Президента України_

"Бахмут – це одна з найбільш визначальних битв за свободу в Європі, і її саметак будуть згадувати наші діти і онуки. Цей наш бойовий прапор з Бахмутаозначає, що ніколи знову литовцям не доведеться битись проти російськихсолдатів ані під вільнюською телевежею, ані в будь-якому іншому місці вашоїстолиці, вашої країни! Литва завжди буде тільки вашою! Цей наш прапор означає,що ніколи знову не буде депортацій з країн Балтії в Сибір. Ніколи знову небуде поділів Польщі і приниження загарбниками Угорщини. Ніколи знову не будетанків у Празі та “зимових війн” проти свободи Фінляндії… Жодних окупацій вЄвропі більше не буде!" - наголосив Президент.

Він подарував прапор 10 ОГШБр "Едельвейс" столиці Литви.

**Читайте також:** [ **Зеленський** у Вільнюсі: НАТО дасть Україні безпеку,Україна зробить НАТО сильнішим ](https://www.ukrinform.ua/rubric-polytics/3734492-zelenskij-u-vilnusi-nato-dast-ukraini-bezpeku-ukraina-zrobit-nato-silnisim.html)

"Український прапор - хоч і пробитий кулями, але живий, гордий та вільний, -означає, що і кожен прапор націй Європи буде живим, гордим та вільним. Там, уруїнах Бахмута, на полях інших битв в Україні залишаться розбитими російськізагарбницькі амбіції. І не Україна чи хтось інший у нашій Європі, а саме вони,російські загарбницькі амбіції, будуть у руїнах!" - сказав [ Зеленський](https://www.ukrinform.ua/tag-zelenskij) .

Він подякував громадянам Литви за підтримку, прихисток українців, якірятувалися від війни, за оборонну допомогу та позицію Литви щодо руху Українив НАТО.

Слова вдячності Президент Володимир Зеленський також написав у [ Твіттері](https://twitter.com/zelenskyyua/status/1678796490913841153?s=46&t=YaCtQ5jvM9IMrRFU4KZD3A&fbclid=IwAR1zSD6VLvCnvb2RAvqkxglR52J6pwpCgjuZ8kOzeGL36Wgk7DawLbDcdCs).

"Тут, у Вільнюсі, ми бачимо прогрес Європи. Тут люди знають, що таке безпеката як її досягти. І знають, що безпека – це разом з Україною. Я вдячний тобі,Вільнюсе, й усім литовським містам і громадам за кожен заклик на підтримкуУкраїни, за прихисток для наших людей, які в Литві врятувалися від бойовихдій. Дякую вам!" - наголосив Зеленський.

Він подякував за допомогу українській обороні та за чітку, чесну й сміливупозицію щодо запрошення України в НАТО.

"Українські прапори на литовських вулицях однозначно доводять: ми вжесоюзники, і Україна захистить і свою, і вашу свободу. І ніколи, ніколи йнікому не можна озиратися на Москву", - підкреслив Зеленський.

Як повідомляв Укрінформ, [ 11-12 липня у столиці Литви проходить саміт НАТО](https://www.ukrinform.ua/rubric-polytics/3734106-u-vilnusi-rozpocinaetsa-samit-nato-akij-viznacit-podalsij-slah-ukraini-do-alansu.html) .

_Фото: ОП_

Source: [https://www.ukrinform.ua/rubric-ato/3734500-zelenskij-priviz-u-vilnus-bojovij-prapor-iz-bahmuta.html](https://www.ukrinform.ua/rubric-ato/3734500-zelenskij-priviz-u-vilnus-bojovij-prapor-iz-bahmuta.html)