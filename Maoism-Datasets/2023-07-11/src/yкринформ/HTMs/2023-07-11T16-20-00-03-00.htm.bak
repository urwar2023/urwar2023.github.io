<h1>США сприймають буквально обов’язок захищати кожен дюйм території НАТО - Байден</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-07-11T16:20:00+03:00</p>
<p>Modified Time: 2023-07-11T16:20:00+03:00</p>
<p>Description: Сполучені Штати разом з усіма країнами НАТО сприймають обов’язок колективної оборони дуже серйозно і у буквальному сенсі готові захищати кожен дюйм території Альянсу. — Укрінформ.</p>
<p>Images: ['<a href="https://static.ukrinform.com/photos/2023_07/thumb_files/630_360_1689081455-339.jpg">630_360_16890...</a>']</p>
<p>Tags: ['Байден', 'НАТО']</p>
<p>Type: Article</p>
<!--METADATA-->

<p><img alt="" src="../Images/2023-07-11T16-20-00-03-00/630_360_1689081455-339.jpg" /> СполученіШтати разом з усіма країнами НАТО сприймають обов’язок колективної оборонидуже серйозно і у буквальному сенсі готові захищати кожен дюйм територіїАльянсу.</p>
<p>Про це заявив у вівторок у Вільнюсі під час спільного виступу з президентомЛитви Гітанасом Науседою глава Сполучених Штатів Джо Байден, передає власнийкореспондент Укрінформу.</p>
<p>«Ми сприймаємо – НАТО сприймає, усі ми сприймаємо – статтю 5(Північноатлантичного договору – ред.) буквально», - наголосив президент США.</p>
<p>Він уточнив, що вторгнення «на один дюйм території <a href="https://www.ukrinform.ua/tag-nato"> НАТО</a> » означає, що всі країни-члени Альянсуперебуватимуть у війні проти тих, хто порушить цей простір.</p>
<p>«І ми захищатимемо кожен дюйм»,- підкреслив Байден.</p>
<p><strong>Читайте також:</strong> <a href="https://www.ukrinform.ua/rubric-polytics/3734393-bajden-pidtrimav-formuluvanna-nato-sodo-majbutnogo-clenstva-ukraini-v-alansi.html"> <strong>Байден</strong> підтримав формулювання НАТО щодо майбутньогочленства України в Альянсі </a></p>
<p>Він зазначив, що впродовж наступних днів у Вільнюсі крани-члени Альянсузосередяться на тому, як зміцнити східний фланг НАТО та модернізуватиможливості стримування й оборони. «Ми також обговорюватимемо нашу підтримкународу України. І я хочу подякувати вам за ваше партнерство та лідерство, колими разом приймаємо цей виклик»,- зауважив президент Сполучених Штатів.</p>
<p>Нагадаємо, стаття 5 Північноатлантичного договору підтверджує, що збройнийнапад на одну або кількох із країн-членів НАТО в Європі чи в Північній Америці«вважатиметься нападом на них усіх».</p>
<p>Як повідомлялося, президент США одразу після оголошення Єнсом Столтенбергомпро готовність Туреччини розблокувати вступ Швеції до НАТО виступив із заявою,у якій <a href="https://www.ukrinform.ua/rubric-world/3734105-bajden-privitav-risenna-erdogana-sodo-rozblokuvanna-vstupu-svecii-do-nato.html"> привітав рішення Ердогана та висловив сподівання на швидке приєднанняШвеції до Альянсу. </a></p>
<p><em>Фото: twitter / GitanasNauseda</em></p>
<p>Source: <a href="https://www.ukrinform.ua/rubric-world/3734405-ssa-sprijmaut-bukvalno-obovazok-zahisati-kozen-dujm-teritorii-nato-bajden.html">https://www.ukrinform.ua/rubric-world/3734405-ssa-sprijmaut-bukvalno-obovazok-zahisati-kozen-dujm-teritorii-nato-bajden.html</a></p>