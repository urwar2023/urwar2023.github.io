<h1>Згадку про відкриття в Токіо офісу НАТО прибрали з проєкту спільної заяви саміту - ЗМІ</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-07-11T17:07:56+03:00</p>
<p>Modified Time: 2023-07-11T17:07:56+03:00</p>
<p>Description: З проєкту спільної заяви за підсумками саміту НАТО у Вільнюсі прибрали згадку про створення офісу зв'язку Альянсу в Токіо. — Укрінформ.</p>
<p>Images: ['<a href="https://static.ukrinform.com/photos/2023_07/thumb_files/630_360_1689084338-743.jpg">630_360_16890...</a>']</p>
<p>Tags: ['Японія', 'Саміт НАТО', 'Столтенберг']</p>
<p>Type: Article</p>
<!--METADATA-->

<p><img alt="" src="../Images/2023-07-11T17-07-56-03-00/630_360_1689084338-743.jpg" /> З проєктуспільної заяви за підсумками саміту НАТО у Вільнюсі прибрали згадку простворення офісу зв'язку Альянсу в Токіо.</p>
<p>Як передає Укрінформ, про це повідомляє <a href="http://asia.nikkei.com/Politics/International-relations/Indo-Pacific/NATO-removes-Tokyo-office-mention-from-joint-communique"> Nikkei Asia</a> .</p>
<p>Як повідомило джерело Nikkei Asia, з остаточного спільного комюніке буловилучено формулювання щодо створення офісу зв’язку НАТО в Токіо.</p>
<p>Речення, в якому зазначалося, що НАТО продовжить перемовини з урядом Японіїщодо відкриття офісу в Токіо, пережило декілька раундів обговорень, але буловидалено під час останнього раунду перемовин, зазначає видання.</p>
<p>Генеральний секретар НАТО Єнс Столтенберг поставив питання про можливістьстворення такого офісу під час свого візиту до Японії на початку року. Японіятакож розширила своє представництво в НАТО, створивши нову посаду посла, якураніше обіймав її представник у Бельгії.</p>
<p><strong>Читайте також:</strong> <a href="https://www.ukrinform.ua/rubric-world/3734109-krainicleni-nato-uzgodili-plani-na-vipadok-potencijnogo-napadu-rf.html"> Країни-члени <strong>НАТО</strong> узгодили плани на випадокпотенційного нападу РФ </a></p>
<p>На громадському форумі НАТО, який відбувся на полях саміту, президент ЧехіїПетр Павел наголосив на необхідності об’єднання з однодумцями з індо-тихоокеанського регіону перед обличчям битви, яка сьогодні розгортається міждемократіями та автократіями.</p>
<p>На відміну від ідеологічного протистояння під час Холодної війни, зараз світ єсвідком глобальної конкуренції між системами, з демократіями, з одного боку,та автократіями, такими як Китай, Північна Корея, Іран чи РФ, з іншого, сказавколишній генерал.</p>
<p>«Усі ці країни мають різний набір цінностей. Їхній аргумент полягає в тому, щоЗахід, демократичні країни, розробили існуючий світовий порядок відповідно досвоїх інтересів, і тепер настав час змінити світовий порядок, щоб він більшевідповідав цьому багатополярному баченню світ", - сказав Павел.</p>
<p><strong>Читайте також:</strong> <a href="https://www.ukrinform.ua/rubric-polytics/3734393-bajden-pidtrimav-formuluvanna-nato-sodo-majbutnogo-clenstva-ukraini-v-alansi.html"> Байден підтримав формулювання <strong>НАТО</strong> щодо майбутньогочленства України в Альянсі </a></p>
<p>Як повідомляв Укрінформ, Франція не підтримує пропозицію <a href="https://www.ukrinform.ua/tag-nato"> НАТО</a> відкрити офіс зв’язку в Японії,посилаючись на те, що Північноатлантичний договір чітко визначає межітериторії дії Альянсу.</p>
<p>Прем’єр-міністр Японії Фуміо Кішіда заявив, що <a href="http://www.ukrinform.ua/rubric-world/3713453-aponia-ne-planue-vstupati-u-nato-kisida.html"> Японія не має планів щодочленства в НАТО </a> , однак відкриття офісу Альянсу в країніобговорюється.</p>
<p>Source: <a href="https://www.ukrinform.ua/rubric-world/3734431-zgadku-pro-vidkritta-v-tokio-ofisu-nato-pribrali-z-proektu-spilnoi-zaavi-samitu-zmi.html">https://www.ukrinform.ua/rubric-world/3734431-zgadku-pro-vidkritta-v-tokio-ofisu-nato-pribrali-z-proektu-spilnoi-zaavi-samitu-zmi.html</a></p>