<h1>Прем’єр Болгарії – про касетні боєприпаси для України: Успіхи в бою важливіші за конвенції</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-07-11T15:14:13+03:00</p>
<p>Modified Time: 2023-07-11T15:14:13+03:00</p>
<p>Description: Голова уряду Болгарії Ніколай Денков заявив, що не хоче заглиблюватися у питання надання Сполученими Штатами касетних боєприпасів Україні, наголосивши, що успіхи Києва на полі бою важливіші за підписані конвенції. — Укрінформ.</p>
<p>Images: ['<a href="https://static.ukrinform.com/photos/2023_07/thumb_files/630_360_1689077586-690.jpeg">630_360_16890...</a>']</p>
<p>Tags: ['Болгарія', 'Україна', 'Боєприпаси']</p>
<p>Type: Article</p>
<!--METADATA-->

<p><img alt="" src="../Images/2023-07-11T15-14-13-03-00/630_360_1689077586-690.jpeg" /> Головауряду Болгарії Ніколай Денков заявив, що не хоче заглиблюватися у питаннянадання Сполученими Штатами касетних боєприпасів Україні, наголосивши, щоуспіхи Києва на полі бою важливіші за підписані конвенції.</p>
<p>Як передає Укрінформ, про це повідомляє <a href="http://news.sky.com/story/ukraine-war-latest-russia-putin-nato-nuclear-belarus-12541713?postid=6158848#liveblog-body"> Sky News</a> .</p>
<p>Зокрема, говорячи про рішення США надати Києву касетні боєприпаси, прем'єр-міністр Болгарії зазначив, що "ми перебуваємо у стані повномасштабної війни".</p>
<p>"Тому коли йде війна, конвенції важливі, але ще важливіше досягти успіху наполі бою", - підкреслив він.</p>
<p>Денков додав, що рішення щодо касетних боєприпасів є "політично чутливими",але зазначив, що не хоче "заглиблюватися в цю тему".</p>
<p><a href="https://www.ukrinform.ua/tag-bolgaria"> Болгарія </a> є однією з 123 країн, якіпідписали конвенцію про заборону використання касетних боєприпасів.</p>
<p><strong>Читайте також:</strong> <a href="https://www.ukrinform.ua/rubric-ato/3734118-aponia-ne-proti-planiv-ssa-postacati-ukraini-kasetni-boepripasi-recnik-uradu.html"> Японія не проти планів США постачати Україні <strong>касетні</strong>боєприпаси – речник уряду </a></p>
<p>Як повідомляв Укрінформ, у п’ятницю, 7 липня, США оголосили, що постачатимутьУкраїні касетні боєприпаси, аби допомогти ЗСУ в контрнаступі. Використанняцієї зброї викликає суперечки, перш за все, через те, що певний відсотоквибухових пристроїв не детонує, а залишається на місцевості і в майбутньомустворює серйозну загрозу для населення навіть багато років по завершеннібойових дій. У Вашингтоні у цьому зв’язку <a href="https://www.ukrinform.ua/rubric-ato/3732967-bilij-dim-pidtverdiv-gotovnist-nadati-ukraini-kasetni-boepripasi.html"> запевнили</a> , що відсоток відмови боєприпасів, яківони передають Україні, не перевищує 2,5% - у порівнянні з 30-40% тих, щозастосовують в Україні російські війська.</p>
<p>США, Україна і Росія не підписували договір про заборону касетних боєприпасів,так звану Конвенцію Осло.</p>
<p><em>Фото: Georgi Dimitrov, NOVA</em></p>
<p>Source: <a href="https://www.ukrinform.ua/rubric-polytics/3734362-premer-bolgarii-pro-kasetni-boepripasi-dla-ukraini-uspihi-v-bou-vazlivisi-za-konvencii.html">https://www.ukrinform.ua/rubric-polytics/3734362-premer-bolgarii-pro-kasetni-boepripasi-dla-ukraini-uspihi-v-bou-vazlivisi-za-konvencii.html</a></p>