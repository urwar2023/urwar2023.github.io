<h1>Штати відстежують дії РФ і Білорусі, пов’язані з ядерною зброєю</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-07-11T23:30:00+03:00</p>
<p>Modified Time: 2023-07-11T23:30:00+03:00</p>
<p>Description: Сполучені Штати відстежують повідомлення й заяви щодо можливого розгортання на території Білорусі російської ядерної зброї та контролюють, щоб Росія дотримувалася зобов’язань з нерозповсюдження. — Укрінформ.</p>
<p>Images: ['<a href="https://static.ukrinform.com/photos/2018_04/thumb_files/630_360_1523262802-8395.jpeg">630_360_15232...</a>']</p>
<p>Tags: ['Білорусь', 'США', 'Ядерна зброя', 'Держдеп', 'Росія']</p>
<p>Type: Article</p>
<!--METADATA-->

<p><img alt="" src="../Images/2023-07-11T23-30-00-03-00/630_360_1523262802-8395.jpeg" />Сполучені Штати відстежують повідомлення й заяви щодо можливого розгортання натериторії Білорусі російської ядерної зброї та контролюють, щоб Росіядотримувалася зобов’язань з нерозповсюдження.</p>
<p>Таку позицію висловив у вівторок під час пресбрифінгу в Вашингтоні речникДерждепартаменту США Меттью Міллер, передає власний кореспондент Укрінформу.</p>
<p>«Ми продовжуємо активно стежити за повідомленнями щодо угоди між Росією йБілоруссю, аби бути певними, що Росія зберігає контроль над своєю зброєю вразі будь-якого розгортання її в Білорусі та дотримується своїх зобов’язаньзгідно з Договором про нерозповсюдження ядерної зброї»,- зазначив представникДерждепу.</p>
<p><strong>Читайте також:</strong> <strong><a href="https://www.ukrinform.ua/rubric-polytics/3731679-si-czinpin-pid-cas-zustrici-z-putinim-zasterig-jogo-vid-zastosuvanna-adernoi-zbroi-ft.html"> Сі Цзіньпін під час зустрічі з Путіним застеріг йоговід застосування ядерної зброї — FT </a> </strong></p>
<p>Він підкреслив, що американська сторона «уважно стежитиме» за будь-якимиможливими відхиленнями Росії від виконання умов.</p>
<p>«Але я додам, що ми не бачили жодних підстав для коригування розміщення нашихвласних ядерних сил, а також жодних ознак того, що Росія готується застосуватиядерну зброю»,- зазначив речник Держдепартаменту США.</p>
<p><strong>Читайте також:</strong> <strong><a href="https://www.ukrinform.ua/rubric-world/3729940-vidpovid-putinu-polsa-prosit-nato-rozmistiti-na-svoij-teritorii-adernu-zbrou.html"> Відповідь Путіну: Польща просить НАТО розмістити насвоїй території ядерну зброю </a> </strong></p>
<p>Як повідомлялося, наприкінці травня міністри оборони Росії й Білорусіпідписали документи про розміщення тактичної <strong><a href="https://www.ukrinform.ua/tag-aderna-zbroa"> ядерної зброї</a> </strong> на білоруській території. Тогож дня самопроголошений президент Білорусі Олександр Лукашенко заявив, щоядерну зброю РФ уже почали переміщувати в країну.</p>
<p>Путін на зустрічі з Лукашенком у Сочі повідомив, що тактичну ядерну зброюдоправлять до Республіки Білорусь після 7-8 липня.</p>
<p>Source: <a href="https://www.ukrinform.ua/rubric-world/3734567-stati-vidstezuut-dii-rf-i-bilorusi-povazani-z-adernou-zbroeu.html">https://www.ukrinform.ua/rubric-world/3734567-stati-vidstezuut-dii-rf-i-bilorusi-povazani-z-adernou-zbroeu.html</a></p>