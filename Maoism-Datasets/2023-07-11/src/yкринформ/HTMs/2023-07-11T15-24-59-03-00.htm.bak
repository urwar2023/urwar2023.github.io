<h1>У Києві судитимуть підрядника за самовільне будівництво і блокування входу до укриття</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-07-11T15:24:59+03:00</p>
<p>Modified Time: 2023-07-11T15:24:59+03:00</p>
<p>Description: У Києві судитимуть керівника підрядної організації у сприянні в самовільному будівництві і блокуванні входу до укриття, внаслідок чого виникла загроза загибелі людей в умовах збройної агресії РФ проти України. — Укрінформ.</p>
<p>Images: ['<a href="https://static.ukrinform.com/photos/2018_12/thumb_files/630_360_1543929001-282.jpg">630_360_15439...</a>']</p>
<p>Tags: ['КМДА', 'Суд', 'Суднобудівництво', 'Укриття']</p>
<p>Type: Article</p>
<!--METADATA-->

<p><img alt="" src="../Images/2023-07-11T15-24-59-03-00/630_360_1543929001-282.jpg" /> У Києвісудитимуть керівника підрядної організації у сприянні в самовільномубудівництві і блокуванні входу до укриття, внаслідок чого виникла загрозазагибелі людей в умовах збройної агресії РФ проти України.</p>
<p>Як передає Укрінформ, про це Київська міська прокуратура повідомляє у <a href="https://t.me/kyiv_pro_office/2133">Телеграмі </a> <a href="https://t.me/kyiv_pro_office/2133"> .</a></p>
<p><img alt="" src="../Images/2023-07-11T15-24-59-03-00/1689078002-344.jpg" /></p>
<p>Голосіївська окружна прокуратура <a href="https://www.ukrinform.ua/tag-kiiv"> Києва </a>скерувала до суду обвинувальний акт відносно керівника підрядної організаціїза обвинуваченням у сприянні в самовільному будівництві та створенні загрозизагибелі людей в умовах збройної агресії РФ проти України (ч. 5 ст. 27, ч. 3ст. 197-1, ч. 1 ст. 275 Кримінального кодексу України).</p>
<p>Будівельна компанія у 2017 році уклала з Київською міською державноюадміністрацією договори про оренду двох земельних ділянок на вулиціВасильківській.</p>
<p><strong>Читайте також:</strong> <a href="https://www.ukrinform.ua/rubric-regions/3732775-na-harkivsini-skasuvali-zaboronu-na-masovi-zahodi-u-budivlah-z-ukrittami.html"> На Харківщині скасували заборону на масові заходи убудівлях з <strong>укриття</strong> ми </a></p>
<p>Далі на цій території почали будувати торгово-розважальний та спортивнийкомплекс з підземним паркінгом, кінотеатром та житловими будинками.</p>
<p>При цьому орендар захопив частину сусідньої ділянки, якою користуєтьсяНаціональний центр Олександра Довженка.</p>
<p>Надалі працівники підрядної організації заблокували вхід до розташованого націй ділянці укриття, пошкодили комунікації та частково зруйнували перекриття,чим створили загрозу загибелі людей в умовах війни.</p>
<p><strong>Читайте також:</strong> <a href="https://www.ukrinform.ua/rubric-regions/3732387-u-lvovi-cilodobovo-ne-zacinatimut-ukritta.html"> У Львові цілодобово не зачинятимуть <strong>укриття</strong></a></p>
<p>Раніше в межах цього ж провадження прокуратура скерувала до суду обвинувальнийакт відносно ексдиректора компанії-забудовника, дії якого кваліфіковано за ч.3 ст. 197-1 та ч. 1 ст. 275 КК України.</p>
<p>Як повідомляв Укрінформ, київський міський голова Віталій Кличко повідомив, що<a href="https://www.ukrinform.ua/rubric-kyiv/3718229-klicko-pereviriv-ukritta-u-golosiivskomu-rajoni-stolici.html"> перевірка укриттів у Голосіївському районі</a> Києва засвідчила: частина підвалівперебуває у приватній власності чи оренді, частина - не облаштовані абозачинені вночі.</p>
<p>Source: <a href="https://www.ukrinform.ua/rubric-kyiv/3734368-u-kievi-suditimut-pidradnika-za-samovilne-budivnictvo-i-blokuvanna-vhodu-do-ukritta.html">https://www.ukrinform.ua/rubric-kyiv/3734368-u-kievi-suditimut-pidradnika-za-samovilne-budivnictvo-i-blokuvanna-vhodu-do-ukritta.html</a></p>