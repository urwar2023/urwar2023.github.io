# АПЛ: «Челсі» поступилось «Брайтону» на Стемфорд Брідж

Authors: Ukrinform (Person)

Publisher: Укринформ (Organization)

Published Time: 2023-04-15T-58:44:52+03:00

Modified Time: 2023-04-15T20:44:52+03:00

Description: Мудрик взяв участь у першому голі цього матчу. — Укрінформ.

Images: ["[630_360_16815...](https://static.ukrinform.com/photos/2023_04/thumb_files/630_360_1681580610-566.jpg)"]

Tags: ['Челсі', 'Футбол', 'АПЛ']

Type: Article

<!--METADATA-->

![](../Images/yкринформ/2023-04-15T-58-44-52-03-00/630_360_1681580610-566.jpg) Мудриквзяв участь у першому голі цього матчу.

«Брайтон» обіграв «Челсі» 2:1 у матчі 31-го туру Англійської Прем’єр-ліги,передає Укрінформ.

Рахунок у матчі було відкрито на 13-й хвилині. Відзначився Конор Галлахер, аасист на свій рахунок записав український вінгер Михайло Мудрик.

Для Мудрика – це друга гольова передача у складі «Челсі». Першу українецьзробив 11 березня у матчі проти «Лестера». До речі, Мудрик провів на полі усі90 хвилин.

Перевагу «Челсі» втримати не вдалося. На 42-й хвилині підопічні Роберто ДеДзербі зрівняли рахунок завдяки голу Денні Велбека. На 70-й хвилині гостівийшли вперед – забив 19-річний Хуліо Енсісо.

Для «синіх» ця поразка стала третьою поспіль. У всіх трьох іграх командоюкерував Френк Лемпард. Зараз у «пенсіонерів» 39 очок, вони розташовуються на11-му рядку після 31 туру. «Брайтон» йде сьомим із 49 пунктами.

**Читайте також:** [ ](https://www.ukrinform.ua/rubric-sports/3693703-armolenko-vidznacivsa-za-al-ajn-u-matci-proti-haurfakkana.html)

Як повідомляв Укрінформ, в іншому матчі 31-го туру АПЛ «Евертор», за який граєукраїнець Віталій Миколенко, поступився «Фулгему» 1:3.

Фото: Getty Image

Source: [https://www.ukrinform.ua/rubric-sports/3696441-apl-celsi-postupilos-brajtonu-na-stemford-bridz.html](https://www.ukrinform.ua/rubric-sports/3696441-apl-celsi-postupilos-brajtonu-na-stemford-bridz.html)