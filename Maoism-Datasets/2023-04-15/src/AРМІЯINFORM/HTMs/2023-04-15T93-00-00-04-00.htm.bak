<h1>Повернемо справедливість як памʼять про всіх, чиє життя забрала росія — Володимир Зеленський</h1>
<p>Author: ['АРМІЯINFORM']</p>
<p>Time: 2023-04-15T93:00:00-04:00</p>
<p>Description: Бажаю здоровʼя, шановні українці!    Говорив сьогодні з Президентом Франції Макроном.... Война с Украиной 2022, Война с Украиной последние новости сегодня, Новости война с Украиной 2022 последние на сегодня, Будет ли война между Украиной и Россией и когда, Война с Украиной в 2022 году будет или нет,  Будет ли война с Украиной в ближайшее время что говорят,  Война с Украиной новости,  Новости Украины сегодня,  Украинские новости в украинских СМИ на русском</p>
<p>Images: ['<a href="https://armyinform.com.ua/wp-content/uploads/2023/04/5e5da10cd198fa9b5d77aaf54dbd73cc_1681582017_extra_large.jpeg">5e5da10cd198fa9b5d77aaf54dbd73cc_1681582017_extra_large.jpeg</a>']</p>
<p>Tags: ['ВІДЕОЗВЕРНЕННЯ', 'ПРЕЗИДЕНТ УКРАЇНИ']</p>
<p>Category: News</p>
<!--METADATA-->

<p><img alt="" src="../Images/2023-04-15T93-00-00-04-00/5e5da10cd198fa9b5d77aaf54dbd73cc_1681582017_extra_large.jpeg" /></p>
<p><strong><em>Бажаю здоровʼя, шановні українці!</em></strong></p>
<p>Говорив сьогодні з Президентом Франції Макроном. Тривала розмова, майжепівтори години. Встигли пройтися по всіх ключових безпекових питаннях, що є напорядку денному — нашому, в Україні, дуже важливо, та загалом у Європі.</p>
<p>Це фронт, наші можливості рухатися, діяти, повертати свободу й справедливістьлюдям на тих територіях, які поки що, на жаль, окуповані росією.</p>
<p>Обговорили й міжнародні контакти — і наші, і Франції. Еммануель поінформувавмене про деталі та підсумки візиту в Китай. І я дякую за чітку підтримку тихпринципових речей, які обʼєднують усю нашу антивоєнну коаліцію.</p>
<p>росія повинна забратися з території України. Всієї України та всі окупанти. Ікожен пункт Статуту ООН повинен запрацювати знову — жодне з російськихпорушень міжнародного права не можна ігнорувати. Саме на таких принципахповернуться безпека та спокій у міжнародні відносини. Саме для цього єукраїнська формула миру, абсолютно реалістична й цілком конкретна, її такожсьогодні детально обговорили з Макроном, як і міжнародні заходи, які миготуємо на цей рік, зокрема Вільнюський саміт НАТО.</p>
<p>Наша спільна позиція на саміті у Литві — всіх держав-учасниць — може бути саметакою амбітною, якої потребує європейська безпека. Впевнений у цьому. Дієвігарантії безпеки для України, тобто насправді для міжнародного порядку,заснованого на правилах, потрібні ще до нашого вступу в Альянс.</p>
<p>До речі, у Вільнюсі відбулася зустріч держав-членів спільної слідчої групи зрозслідування злочинів окупантів в Україні. Одним із результатів зустрічі єугода — якраз учора її підписали. Угода про спільне розслідування не лишеросійських воєнних злочинів, а й злочину геноциду.</p>
<p>Ми забезпечимо на всіх рівнях, зокрема й на юридичному, повну відповідальністьросії за скоєне проти України й українців. І я дякую всім партнерам, хтодопомагає наближати вироки для окупантів — для російських убивць і терористів.</p>
<p>У Словʼянську на Донбасі зараз ще триває пошукова операція після російськогоракетного удару, що стався вчора. Є інформація, що під завалами будинків — щетіла загиблих, на жаль…</p>
<p>Лише один цей удар терористів пошкодив та зруйнував понад 50 житловихбудинків, із них більш як 30 — багатоквартирні. Поранених — понад 20 людей,станом на цей час — загиблих вже 11. Серед них зовсім маленька дитина —хлопчик 21-го року народження. Мої співчуття рідним, усім, хто втративблизьких…</p>
<p>Нікому з тих, хто винен у цій агресії, не можна нічого пробачати й забувати.</p>
<p>Сьогодні оприлюднені ще два санкційні укази проти осіб та компаній, якірозділяють провину за цей терор або допомагають йому. Зокрема, це санкціїпроти осіб, які пропагують державу-терориста, прикриваються спортом. Протитих, хто повʼязаний із її посадовцями. Окремий перелік — це IT-компанії, якіспонсорують терор чи дають цифрові можливості для продовження агресії.</p>
<p>Усі українські санкції синхронізуємо із санкціями глобальними, це неминучийпроцес. Дякую всім у міжнародних інституціях та у державах-партнерах, хтопрацює разом із нами, з урядовцями, з РНБО, спецслужбовцями, з нашим Офісом.</p>
<p>Санкційний тиск на всіх, хто винен у цій агресії, блокування їхніх активів таможливостей на рівні всього світу — це самозахист світу і вже зараз від будь-яких інших можливостей агресій.</p>
<p>Повернення миру та його стабільність не мають альтернатив.</p>
<p>Дякую всім, хто допомагає нам, Україні! Слава всім нашим солдатам, хто в боюпроти терористів!</p>
<p>Повернемо справедливість як гідну памʼять про всіх, чиє життя забрала росія іїї терор…</p>
<p><strong><em>Слава Україні!</em></strong></p>
<p><strong>Джерело:</strong> <a href="https://www.president.gov.ua/news/povernemo-spravedlivist-yak-pamyat-pro-vsih-chiye-zhittya-za-82289">Офіс ПрезидентаУкраїни</a></p>
<p>Source: <a href="https://armyinform.com.ua/2023/04/15/povernemo-spravedlyvist-yak-pam%ca%bcyat-pro-vsih-chyye-zhyttya-zabrala-rosiya-prezydent-ukrayiny/">https://armyinform.com.ua/2023/04/15/povernemo-spravedlyvist-yak-pam%ca%bcyat-pro-vsih-chyye-zhyttya-zabrala-rosiya-prezydent-ukrayiny/</a></p>