# Берлін вимагає 806 євро за «паркування» танка перед посольством рф

Authors: Ukrinform (Person)

Publisher: Укринформ (Organization)

Published Time: 2023-04-15T21:55:00+03:00

Modified Time: 2023-04-15T21:55:00+03:00

Description: «Паркування» підбитого російського танка перед посольством рф у Берліні коштувало організаторам акції зовсім недешево - 806 євро 20 центів за 4 дні. — Укрінформ.

Images: ["[630_360_16772...](https://static.ukrinform.com/photos/2023_02/thumb_files/630_360_1677238842-922.jpg)"]

Tags: ['Берлін', 'Німеччина', 'Посольство', 'Танк']

Type: Article

<!--METADATA-->

![](../Images/2023-04-15T21-55-00-03-00/630_360_1677238842-922.jpg)«Паркування» підбитого російського танка перед посольством рф у Берлінікоштувало організаторам акції зовсім недешево - 806 євро 20 центів за 4 дні.

Про це столичному виданню  [ ](https://www.bz-berlin.de/berlin/mitte/mahnung-ueber-806-euro-nach-panzer-protest-wegen-asphalt-nutzung) розповілиорганізатори акції Енно Ленце та Віланд Ґібель, передає Укрінформ.

«Я не звернув уваги на збори на четвертій сторінці дозволу», — визнав Ленце,пояснивши це тим, що був засмучений попередніми суперечками з керівництвомміста «на 1000 сторінках».

Розбитий танк чотири дні стояв на бульварі Унтер-ден-Лінден у центрі міста,рахунок пов'язаний зі «спеціальним використанням танком 43,08 квадратнихметрів асфальту».

**Читайте також:** [ **танк** ](https://www.ukrinform.ua/rubric-ato/3696344-zsu-znisili-novitnij-rosijskij-tank-t90-proriv.html)

Як  [ ](https://www.ukrinform.ua/rubric-uarazom/3674618-pidbitij-rosijskij-tank-vistavili-pered-posolstvom-rf-u-berlini.html) , ініціатори акції місяцямиборолися за схвалення своєї кампанії. Зрештою їм дозволили провести акцію.Вона тривала з річниці початку війни, 24 лютого. Енно Ленце та Віланд Ґібельіз музею Berlin Story Bunker хотіли висловити таким чином свій протест протиросійської агресивної політики та війни проти України.

Зазначений російський танк Т-72Б був сильно пошкоджений вибухом міни 31березня поблизу Бучі. Військово-історичний музей Міністерства оборони Українинадав танк у користування, а також підтримав його транспортування.

Зараз уламки 44-тонного танка «катаються» по Нідерландам, де їх демонструють урізних містах.

Source: [https://www.ukrinform.ua/rubric-world/3696356-berlin-vimagae-806-evro-za-parkuvanna-tanka-pered-posolstvom-rf.html](https://www.ukrinform.ua/rubric-world/3696356-berlin-vimagae-806-evro-za-parkuvanna-tanka-pered-posolstvom-rf.html)