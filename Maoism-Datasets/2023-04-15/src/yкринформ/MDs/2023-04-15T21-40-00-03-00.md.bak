# Від початку війни Україна ухвалила 9 євроінтеграційних законопроєктів у сфері довкілля - міністр

Authors: Ukrinform (Person)

Publisher: Укринформ (Organization)

Published Time: 2023-04-15T21:40:00+03:00

Modified Time: 2023-04-15T21:40:00+03:00

Description: Україна від початку широкомасштабної війни ухвалила дев'ять євроінтеграційних законопроєктів у сфері довкілля.  — Укрінформ.

Images: ["[630_360_16815...](https://static.ukrinform.com/photos/2023_04/thumb_files/630_360_1681582359-469.jpg)"]

Tags: ['Екологія', 'Євроінтеграція', 'Небезпечні відходи', 'Україна', 'Забруднення повітря', 'Міндовкілля']

Type: Article

<!--METADATA-->

![](../Images/2023-04-15T21-40-00-03-00/630_360_1681582359-469.jpg) Українавід початку широкомасштабної війни ухвалила дев'ять євроінтеграційнихзаконопроєктів у сфері довкілля.

Про це сказав міністр захисту довкілля та природних ресурсів України РусланСтрілець в [ ](https://armyinform.com.ua/2023/04/15/shkoda-dovkillyu-vid-vijny-vzhe-perevyshhuye-19-tryljona-gryven-ruslan-strilecz/?fbclid=IwAR3T1WdE7QI7LUo1TZlIvz_3FTGCAVQu0vd0sAEtLL6KwUquqwZ3eH-glEI) [ ](https://armyinform.com.ua/2023/04/15/shkoda-dovkillyu-vid-vijny-vzhe-perevyshhuye-19-tryljona-gryven-ruslan-strilecz/?fbclid=IwAR3T1WdE7QI7LUo1TZlIvz_3FTGCAVQu0vd0sAEtLL6KwUquqwZ3eH-glEI) , передає Укрінформ.

“Загалом із початку широкомасштабної війни Україна вже ухвалила дев'ятьєвроінтеграційних законопроєктів у сфері [ ](https://www.ukrinform.ua/tag-ekologia) . Це більший прогрес, аніж за попередні п'ять років. Зокрема, мирозпочали реформу системи управління відходами, реформу національної системихімічної безпеки тощо”, - сказав Стрілець.

Він додав, що “сьогодні говоримо і про зміну підходів до генерації енергії”.

**Читайте також:** [ **Стрілець** ](https://www.ukrinform.ua/rubric-society/3696436-vijna-vze-zavdala-skodi-dovkillu-ukraini-na-majze-2-triljoni-strilec.html)

“Ми повинні йти європейським шляхом. Це, зокрема, використання водню. Щоботримати водень, потрібна величезна кількість електроенергії. Тож в Україніповинна існувати розгалужена мережа відновлювальних джерел енергії — вітряків,сонячних станцій. За рахунок відновлювальної енергії ми зможемо вироблятизелений водень”, - зазначив міністр.

За його словами, зелене відновлення — “це точно екологізація транспорту, eco-friendly архітектурні та інженерні рішення”.

“Наприклад, ще до пандемії в Пекіні люди ходили у масках через задимлення,тому що тамтешні хмарочоси не дозволяли розсіюватися вихлопним газам відавтотранспорту. А в європейських країнах для очищення міського повітрявстановлюють зовнішні установки. Світ рухається далі, а ми повинні дуже швидконаздоганяти. Це та ідеальна картина світу й України, яку я хотів би бачити.Щоб у такій країні жили мої діти”, - підкреслив Стрілець.

**Читайте також:** [ ](https://www.ukrinform.ua/rubric-economy/3693397-ukraina-do-2030-roku-moze-zrobiti-ponad-polovinu-svoei-energetiki-zelenou-ekspert.html)

Також він зазначив, що “Міндовкілля навіть попри війну не припиняло роботи надвпровадженням реформи зменшення та контролю промислового забруднення, афактично екомодернізації промисловості”.

“До роботи ми долучили міжнародних експертів з Німеччини, Чехії, Латвії.Працювали спільно з депутатами профільного Комітету Верховної Ради, експертамиКоманди підтримки реформ при Міндовкіллі, Міністерства охорони довкілляНімеччини та проєкту GIZ. Як результат сьогодні вже маємо суттєводоопрацьований законопроєкт 6004-д. Ухвалення законопроєкту дасть змогуімплементувати положення Директиви 2010/75/ЄС, впровадити найкращі доступнітехнології та методи управління, запустити екомодернізацію промисловості йвиконати одну з умов для повноцінного членства України у Євросоюзі. Коли мивпровадимо положення цієї Директиви, то побудовані в радянські часи тазруйновані росією зараз металургійні заводи вже не зможуть бути відновлені застарими проєктами, а отже, не продовжуватимуть отруювати довкілля. Нині —унікальне вікно можливостей, щоб перейти на сучасні екологічні стандарти”, -переконаний міністр.

Як повідомляв Укрінформ, раніше президент Європейського парламенту РобертаМецола висловила сподівання, що переговори про членство України в Євросоюзірозпочнуться вже цього року.

_Фото: ArmyInform_

Source: [https://www.ukrinform.ua/rubric-society/3696446-vid-pocatku-vijni-ukraina-uhvalila-9-evrointegracijnih-zakonoproektiv-u-sferi-dovkilla-ministr.html](https://www.ukrinform.ua/rubric-society/3696446-vid-pocatku-vijni-ukraina-uhvalila-9-evrointegracijnih-zakonoproektiv-u-sferi-dovkilla-ministr.html)