<html>
<head><style>img{height: auto; width: auto\9; width:100%;}</style></head>
<body>
<h1>Успіхи на фронті та стабілізація деокупованих територій: Зеленський провів засідання Ставки</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-06-12T22:50:00+03:00</p>
<p>Modified Time: 2023-06-12T22:50:00+03:00</p>
<p>Description: Президент Володимир Зеленський провів чергове засідання Ставки Верховного головнокомандувача, де обговорили найважливіші та найгарячіші напрямки фронту. — Укрінформ.</p>
<p>Images: ['<a href="https://static.ukrinform.com/photos/2023_06/thumb_files/630_360_1686599407-170.jpeg">630_360_16865...</a>']</p>
<p>Tags: ['Зеленський', 'Війна з Росією', 'Ставка Верховного головнокомандувача']</p>
<p>Type: Article</p>
<!--METADATA-->

<p><img alt="" src="../Images/yкринформ/2023-06-12T22-50-00-03-00/630_360_1686599407-170.jpeg" /> ПрезидентВолодимир Зеленський провів чергове засідання Ставки Верховногоголовнокомандувача, де обговорили найважливіші та найгарячіші напрямки фронту.</p>
<p>Про це Зеленський повідомив у своєму <a href="https://www.youtube.com/watch?v=JttCcFD3YnI&amp;ab_channel=UkrinformTV"> відеозверненні</a> ,передає Укрінформ.</p>
<p>_Відео:<a href="https://t.me/OP_UA/9712"> Офіс Президента, Телеграм </a> _</p>
<p>"Провів сьогодні Ставку. Ключові доповіді від командувачів оперативнихнапрямків, які найважливіші та найгарячіші - Хортиця і Таврія. Бої жорсткі,але наш рух є, і це дуже важливо. Втрати ворога саме такі як нам потрібно. Іхоч погода цими днями несприятлива, дощі наше завдання ускладнюють, але все-рівно міцність наших воїнів дає результати. Я дякую за це кожному, хто зараз вбою. Кожному, хто підтримує наші бойові бригади на відповідних напрямках", -сказав Президент.</p>
<p><strong>Читайте також:</strong> <a href="https://www.ukrinform.ua/rubric-ato/3722019-kontrnastup-ukraini-trivae-vze-bagato-dniv-vin-duze-retelno-pidgotovlenij-makron.html"> Контрнаступ України триває вже багато днів, він дужеретельно підготовлений - Макрон </a></p>
<p>Він зазначив, що під час Ставки генерали Сирський та Тарнавський доповіли проуспіхи, які вже маємо, та про те, у яких точках фронту потребуємо посилення таякими діями можемо зламати більше російських позицій.</p>
<p>"Дякую нашим хлопцям за кожен український прапор, який зараз повертається назаконне місце в селах на щойно деокупованій території! Дякую й за вагомепоповнення нашого обмінного фонду!", - сказав Зеленський.</p>
<p>Крім того, під час Ставки була доповідь Головкома по загальній ситуації, МВСта СБУ щодо стабілізаційних заходів на деокупованій території. "Дуже активнопрацюємо і з постачанням необхідної зброї та снарядів. Була доповідь Розвідкищодо варіантів дій ворога. Наше оперативне домінування зберігаємо і посилюємо.Окремо вдячний за Бахмут. Збільшуємо наш контроль на цьому напрямку", -відзначив Глава держави.</p>
<p><strong>Читайте також:</strong> <a href="https://www.ukrinform.ua/rubric-ato/3722017-zelenskij-micnist-nasih-voiniv-dae-rezultat-i-a-dakuu-koznomu-hto-zaraz-u-bou.html"> <strong>Зеленський</strong> : Міцність наших воїнів дає результат, і ядякую кожному, хто зараз у бою </a></p>
<p>За його словами, на Ставці також була підсумкова доповідь щодо готовності танеготовності укриттів по всій країні, в найбільших містах та у Києві.</p>
<p>"Доповідали міністри Клименко, Камишін і Кубраков. Результати, м’яко кажучи,невтішні. На п’ятницю будуть підготовлені відповідні проєкти рішень – і щодотих, хто відповідальний, і щодо забезпечення належного рівня захисту для нашихлюдей в усіх українських містах", - додав Президент.</p>
<p>Як повідомлялося, Збройні сили України <a href="https://www.ukrinform.ua/rubric-ato/3721995-zsu-za-tizden-zvilnili-sim-naselenih-punktiv-minoboroni.html"> за минулий тиждень в результатінаступальних дій звільнили сім населених пунктів</a> .</p>
<p>Фото: ОП</p>
<p>Source: <a href="https://www.ukrinform.ua/rubric-ato/3722021-uspihi-na-fronti-ta-stabilizacia-deokupovanih-teritorij-zelenskij-proviv-zasidanna-stavki.html">https://www.ukrinform.ua/rubric-ato/3722021-uspihi-na-fronti-ta-stabilizacia-deokupovanih-teritorij-zelenskij-proviv-zasidanna-stavki.html</a></p>
</body>
</html>