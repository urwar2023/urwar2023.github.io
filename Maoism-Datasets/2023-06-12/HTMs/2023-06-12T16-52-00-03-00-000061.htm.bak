<html>
<head><style>img{height: auto; width: auto\9; width:100%;}</style></head>
<body>
<h1>Редактор ТРК Нової Зеландії дописував проросійські тези у новини про Україну</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-06-12T16:52:00+03:00</p>
<p>Modified Time: 2023-06-12T16:52:00+03:00</p>
<p>Description: Національна телерадіокомпанія Нової Зеландії (RNZ) заявила, що перевірить тисячі публікацій після виявлення прокремлівських тез, які були додані до щонайменше 16-ти новин про війну в Україні. — Укрінформ.</p>
<p>Images: ['<a href="https://static.ukrinform.com/photos/2018_07/thumb_files/630_360_1531205946-6423.jpg">630_360_15312...</a>']</p>
<p>Tags: ['Нова Зеландія', 'Війна з Росією']</p>
<p>Type: Article</p>
<!--METADATA-->

<p><img alt="" src="../Images/yкринформ/2023-06-12T16-52-00-03-00/630_360_1531205946-6423.jpg" />Національна телерадіокомпанія Нової Зеландії (RNZ) заявила, що перевіритьтисячі публікацій після виявлення прокремлівських тез, які були додані дощонайменше 16-ти новин про війну в Україні.</p>
<p>Про це повідомляє Укрінформ з посиланням на <a href="https://www.theguardian.com/world/2023/jun/12/radio-new-zealand-employee-placed-on-leave-amid-investigation-into-pro-russia-editing-of-ukraine-reports?utm_term=Autofeed&amp;CMP=twt_gu&amp;utm_medium&amp;utm_source=Twitter#Echobox=1686534631"> The Guardian.</a></p>
<p>"Проводиться розслідування щодо ймовірної поведінки одного співробітника,пов'язаної з цією справою. Цей співробітник перебуває у відпустці і не маєдоступу до комп'ютерних систем RNZ", – йдеться у заяві телерадіокомпанії.</p>
<p>RNZ також оголосила про проведення зовнішньої оцінки своїх процесівредагування онлайн-сторінок і пообіцяла оприлюднити її результати.</p>
<p>Як зазначає The Guardian, на днях з'явилися докази того, що в RNZвідредагували низку статей, які належать інформаційним службам Reuters та BBC,додавши в них нові речення та абзаци. Виконавчий директор RNZ Пол Томпсонназвав ці правки "прокремлівським сміттям". Крім того, він заявив, що новинніслужби перевірять тисячі статей "з особливою ретельністю". За словамиТомпсона, близько 250 публікацій вже були переглянуті.</p>
<p>Міністр телерадіомовлення <a href="https://www.ukrinform.ua/tag-nova-zelandia"> Нової Зеландії </a> Віллі Джексон заявив, що це "серйозна проблема" і"безпрецедентний випадок для RNZ".</p>
<p>Статті, про які йде мова, датовані квітнем 2022 року. Зокрема, у матеріалиReuters було внесено низку змін з проросійськими тезами та без зазначенняавторства. Так, зміни включали додавання слова "переворот" для опису Революціїгідності; зміну опису колишнього "проросійського президента України" на"проросійський обраний уряд"; додавання посилань на "прозахідний уряд", який"придушував етнічних росіян"; додавання посилань на занепокоєння Росії щодо"неонацистських елементів" в Україні.</p>
<p>У деякі новини вносили цілі абзаци, в яких ішлося, що Росія почала своєвторгнення, "стверджуючи, що підтриманий США переворот у 2014 році задопомогою неонацистів створив загрозу її кордонам і розпалив громадянськувійну, під час якої переслідували російськомовні меншини".</p>
<p>Зокрема, в одному з матеріалів стверджувалося, що "Росія анексувала Крим післяреферендуму, оскільки новий прозахідний уряд придушував етнічних росіян насході і півдні України".</p>
<p><strong>Читайте також:</strong> <a href="https://www.ukrinform.ua/rubric-polytics/3704073-nova-zelandia-zbilsit-finansovu-pidtrimku-ukraini-ta-rozsirit-sankcii-proti-rf.html"> <strong>Нова</strong> <strong>Зел</strong> андія збільшить фінансову підтримкуУкраїни та розширить санкції проти рф </a></p>
<p>RNZ включає в себе національну радіостанцію та новинний вебсайт. Організаціюфінансує уряд, але вона має незалежну редакційну політику. Радіомовник є однимз найбільших ЗМІ країни, репортажі RNZ регулярно передруковують сайти і газетипо всій країні.</p>
<p>Як повідомляв Укрінформ, російські кіберзлочинці викрали особисті даніщонайменше ста тисяч працівників державної сфери у канадській <a href="https://www.ukrinform.ua/rubric-technology/3719768-zertvami-rosijskih-hakeriv-stali-100-tisac-kanadciv.html"> провінції НоваШотландія </a> .</p>
<p>Source: <a href="https://www.ukrinform.ua/rubric-world/3721872-redaktor-trk-novoi-zelandii-dopisuvav-prorosijski-tezi-u-novini-pro-ukrainu.html">https://www.ukrinform.ua/rubric-world/3721872-redaktor-trk-novoi-zelandii-dopisuvav-prorosijski-tezi-u-novini-pro-ukrainu.html</a></p>
</body>
</html>