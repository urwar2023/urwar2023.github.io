<html>
<head><style>img{height: auto; width: auto\9; width:100%;}</style></head>
<body>
<h1>СБУ ліквідувала ботоферму, яка щодня створювала до 500 акаунтів для «розгону» наративів Кремля</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-06-13T00:47:00+03:00</p>
<p>Modified Time: 2023-06-13T00:47:00+03:00</p>
<p>Description: Служба безпеки України заблокувала у Вінниці ботоферму, яка щодня створювала до 500 фейкових акаунтів для просування кремлівських наративів. — Укрінформ.</p>
<p>Images: ['<a href="https://static.ukrinform.com/photos/2023_06/thumb_files/630_360_1686565122-383.jpeg">630_360_16865...</a>']</p>
<p>Tags: ['Пропаганда', 'СБУ', 'Вінниця', 'Соцмережі', 'Ботоферма', 'Війна з Росією']</p>
<p>Type: Article</p>
<!--METADATA-->

<p><img alt="" src="../Images/yкринформ/2023-06-13T00-47-00-03-00/630_360_1686565122-383.jpeg" /> Службабезпеки України заблокувала у Вінниці ботоферму, яка щодня створювала до 500фейкових акаунтів для просування кремлівських наративів.</p>
<p>Як передає Укрінформ, про це СБУ повідомляє в <a href="https://t.me/SBUkr/8629"> Телеграмі.</a></p>
<p>У результаті комплексних заходів правоохоронці затримали трьох організаторів <a href="https://www.ukrinform.ua/tag-botoferma">ботоферми </a> , ідеться у повідомленні.</p>
<p>Спеціалізоване обладнання дозволяло зловмисникам щодня реєструвати до 500анонімних облікових записів у різних соцмережах, у тому числі заборонених вУкраїні.</p>
<p>Готових ботів фігуранти продавали або здавали в оренду російським SMM-агенціям, які керують спецслужби РФ.</p>
<p>На оренді лише одного акаунту ділки щодоби заробляли до 20 грн. Грошіотримували як через власні криптогаманці, так і на банківські картки.</p>
<p><img alt="" src="../Images/yкринформ/2023-06-13T00-47-00-03-00/1686565123-810.jpeg" /></p>
<p>За матеріалами справи, російські клієнти ботоферми використовували фейковіакаунти для масового просування прокремлівських наративів. Зокрема щодоситуації на фронті та суспільно-політичної обстановки в Україні.</p>
<p>Також інтернет-агітатори РФ виправдовували збройну агресію проти України тазакликали до підтримки росіян, у тому числі на міжнародній арені.</p>
<p>Для цього вони подавали інформаційні фейки від імені так званих пересічнихгромадян, які нібито проживають в Україні і на території Євросоюзу.</p>
<p><img alt="" src="../Images/yкринформ/2023-06-13T00-47-00-03-00/1686565123-163.jpg" /></p>
<p>За даними слідства, організаторами ботоферми виявились троє жителів Вінниці.Спеціалізоване обладнання вони встановили в орендованому гаражі.</p>
<p><strong>Читайте також:</strong> <a href="https://www.ukrinform.ua/rubric-society/3704150-sbu-likviduvala-merezu-botoferm-aki-rozpovsudzuvali-fejki-pro-terakti-ta-minuvanna.html"> СБУ ліквідувала мережу <strong>ботоферм</strong> , які розповсюджувалифейки про теракти та мінування </a></p>
<p>Під час обшуків у гаражі та помешканнях фігурантів виявили комп’ютерну технікуз доказами незаконної діяльності; 3 тисячі SIM-карт українських таєвропейських операторів мобільного зв’язку; 13 SIM-шлюзів та інше обладнання іпрограмне забезпечення; банківські картки, через які вони отримували гроші відклієнтів.</p>
<p><img alt="" src="../Images/yкринформ/2023-06-13T00-47-00-03-00/1686565122-358.jpeg" /></p>
<p>Вилучена техніка направлена на експертизу. Фігурантам планується повідомитипро підозру за ч. 5 ст. 361 Кримінального кодексу України (несанкціонованевтручання в роботу електронних комунікаційних мереж, що призвело до підробкиінформації).</p>
<p>Зловмисникам загрожує до 15 років ув’язнення.</p>
<p>Як повідомляв Укрінформ, кіберфахівці Служби безпеки викрили <a href="https://www.ukrinform.ua/rubric-society/3704150-sbu-likviduvala-merezu-botoferm-aki-rozpovsudzuvali-fejki-pro-terakti-ta-minuvanna.html"> міжрегіональнумережу ботоферм </a> , які поширювали дезінформацію для розхитування суспільно-політичної ситуації в Україні.</p>
<p><em>Фото: СБУ</em></p>
<p>Source: <a href="https://www.ukrinform.ua/rubric-regions/3721738-sbu-likviduvala-botofermu-aka-sodna-stvoruvala-do-500-akauntiv-dla-rozgonu-narativiv-kremla.html">https://www.ukrinform.ua/rubric-regions/3721738-sbu-likviduvala-botofermu-aka-sodna-stvoruvala-do-500-akauntiv-dla-rozgonu-narativiv-kremla.html</a></p>
</body>
</html>