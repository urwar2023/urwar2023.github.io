# UkraineInvest проведе онлайн-форум з інвестиційних інновацій

Authors: Ukrinform (Person)

Publisher: Укринформ (Organization)

Published Time: 2023-06-12T17:09:45+03:00

Modified Time: 2023-06-12T17:09:45+03:00

Description: Урядовий офіс із залучення та підтримки інвестицій (UkraineInvest) 15 червня проведе інвестиційний онлайн-форум “FIT for Ukraine: Інвестиційні інновації”. — Укрінформ.

Images: ['[630_360_16817...](https://static.ukrinform.com/photos/2023_04/thumb_files/630_360_1681733187-761.jpg)']

Tags: ['Форум', 'Інновації', 'Інвестиції', 'UkraineInvest']

Type: Article

<!--METADATA-->

![](../Images/yкринформ/2023-06-12T17-09-45-03-00/630_360_1681733187-761.jpg) Урядовийофіс із залучення та підтримки інвестицій (UkraineInvest) 15 червня проведеінвестиційний онлайн-форум “FIT for Ukraine: Інвестиційні інновації”.

Як повідомили в  [ UkraineInvest ](https://ukraineinvest.gov.ua/uk/) , метазаходу — аналіз інвестринку в Україні, а також чинних і майбутніхінвестиційних проєктів та успішних бізнес-кейсів, передає Укрінформ.

Поміж іншого, на форумі представлять висновки аналітичного звіту,ініційованого UkraineInvest за підтримки ПРООН та інших авторитетнихміжнародних організацій.

Як зазначається, внаслідок повномасштабної військової агресії Україна зазналавеличезного економічного та промислового спаду. [ ВВП](https://www.ukrinform.ua/tag-vvp) країни скоротився на майже 30%, а часткапереробної промисловості впала з 11% у 2021 році до 7% у 2022-му. Хоча бізнесі демонструє стійкість у своїй діяльності, він потерпає від обмежень доступудо фінансів та технологій.

“Для пожвавлення економіки та промислового сектору в Україні необхідні негайнідії, зокрема у вигляді імпакт-інвестування (вкладення, що впливають на певнісоціальні чи екологічні явища і покращують соціальну інфраструктуру, - ред.) звикористанням змішаного фінансування, що поєднує державний, донорський таприватний капітал, а також механізми страхування воєнних і політичнихризиків”, - пояснюють в урядовому офісі.

**Читайте також:** [ **Завдані** **росією** **збитки** **українській****промисловості** та **логістиці** **сягнули** $50 **мільярдів** \-**UkraineInvest** ](https://www.ukrinform.ua/rubric-economy/3698977-zavdani-rosieu-zbitki-ukrainskij-promislovosti-ta-logistici-sagnuli-50-milardiv-ukraineinvest.html)

Очікується, що ці заходи допоможуть стимулювати економічне зростання тазалучити міжнародні компанії, які зацікавлені у виході на ринок України

Участь в обговоренні візьмуть перший віцепрем'єр - міністр економіки УкраїниЮлія Свириденко, міністр Кабінету Міністрів Олег Немчінов, постійнийпредставник ПРООН в Україні Яко Сільє, виконавчий директор UkraineInvestСергій Цівкач, міністр фінансів у 2014-2016 роках, керуючий директор EY-Parthenon Наталія Яресько.

Захід відбудеться в онлайн-форматі українською і англійською мовами. Початок о16.00. Акредитація ЗМІ за  [ посиланням](https://docs.google.com/forms/d/e/1FAIpQLSccvY7ZQ_ZQk0qHpuwOFiAQpJnzIMtjCJHiX62wr0yOeB6K3w/viewform).

Як повідомлялося, цьогоріч UkraineInvest провів уже три інвестиційних форуми“FIT for Ukraine”. Їх присвятили виробництву будівельних матеріалів дляповоєнної відбудови, відновленню та модернізації логістичної інфраструктури,перспективам розвитку агропереробки з високою доданою вартістю.

Source: [https://www.ukrinform.ua/rubric-economy/3721882-ukraineinvest-provede-onlajnforum-z-investicijnih-innovacij.html](https://www.ukrinform.ua/rubric-economy/3721882-ukraineinvest-provede-onlajnforum-z-investicijnih-innovacij.html)