# Штати не мають інформації про передачу Китаєм озброєнь РФ – Блінкен

Authors: Ukrinform (Person)

Publisher: Укринформ (Organization)

Published Time: 2023-06-12T20:56:00+03:00

Modified Time: 2023-06-12T20:56:00+03:00

Description: Сполучені Штати попереджували китайську сторону про недопустимість військової підтримки Росії, і поки не бачать, щоби Пекін переступив цю «червону лінію». — Укрінформ.

Images: ['[630_360_16740...](https://static.ukrinform.com/photos/2023_01/thumb_files/630_360_1674007118-313.jpg)']

Tags: ['Китай', 'США', 'Блінкен']

Type: Article

<!--METADATA-->

![](../Images/yкринформ/2023-06-12T20-56-00-03-00/630_360_1674007118-313.jpg) СполученіШтати попереджували китайську сторону про недопустимість військової підтримкиРосії, і поки не бачать, щоби Пекін переступив цю «червону лінію».

Про це заявив у понеділок у Вашингтоні державний секретар США Ентоні Блінкен,передає власний кореспондент Укрінформу.

**Читайте також:** [ **Блінкен** може відвідати Китай наступного тижня - ЗМІ](https://www.ukrinform.ua/rubric-world/3720344-blinken-moze-vidvidati-kitaj-nastupnogo-tizna-zmi.html)

«Ми передавали раніше наші занепокоєння колегам у Китаї щодо можливогорозгляду ними потенційної передачі зброї в Росію для (її застосування – ред.)в Україні. На сьогодні ми не бачили, щоби вони перетнули цю лінію»,- зазначивглава Держдепартаменту.

Водночас за його словами, США стурбовані активністю деяких приватних компанійКНР, які займаються передачею технологій, у тому числі технологій подвійноговикористання, в Росію. Це, підкреслив Блінкен, є проблемою, і в Вашингтоніпродовжують займатися цим питанням.

Крім того, глава американської дипломатії звернув увагу на проблему передачіІраном зброї росіянам, зокрема, безпілотників. Він підкреслив, що СполученіШтати продовжують докладати зусиль, щоби позбавити РФ цієї можливості.

**Читайте також:** [ Кулеба і **Блінкен** обговорили ситуацію на фронті тапідрив Каховської ГЕС ](https://www.ukrinform.ua/rubric-polytics/3720330-kuleba-i-blinken-obgovorili-situaciu-na-fronti-ta-pidriv-kahovskoi-ges.html)

Як повідомлялося, кілька українських інтернет-видань, зокрема, Мілітарний,повідомили, що чеченський підрозділ Росгвардії «Ахмат» отримав вісімбронеавтомобілів виробництва китайської компанії Shaanxi Baoji SpecialVehicles Manufacturing, які будуть направлені для війни Росії проти України.

Офіційний Пекін у цьому зв’язку заявив, що [ Китай не надавав і не надає Росіїбудь-якої військової чи іншої допомоги ](https://www.ukrinform.ua/rubric-ato/3721923-kitaj-sprostovue-peredacu-rosii-bronemasin-dla-vijni-v-ukraini.html) для її війни проти України.

Source: [https://www.ukrinform.ua/rubric-world/3721988-stati-ne-maut-informacii-pro-peredanna-kitaem-ozbroen-rf-blinken.html](https://www.ukrinform.ua/rubric-world/3721988-stati-ne-maut-informacii-pro-peredanna-kitaem-ozbroen-rf-blinken.html)