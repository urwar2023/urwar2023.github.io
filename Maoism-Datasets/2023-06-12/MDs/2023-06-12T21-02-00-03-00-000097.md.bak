# Гуманітарну допомогу для Херсонщини вже виділили 19 країн

Authors: Ukrinform (Person)

Publisher: Укринформ (Organization)

Published Time: 2023-06-12T21:02:00+03:00

Modified Time: 2023-06-12T21:02:00+03:00

Description: Гуманітарну допомогу для постраждалих від підриву Каховської ГЕС уже виділили 19 країн. Допомога 12 країн уже прибула. — Укрінформ.

Images: ['[630_360_16862...](https://static.ukrinform.com/photos/2023_06/thumb_files/630_360_1686291445-936.jpg)']

Tags: ['Гуманітарна допомога', 'Дмитро Кулеба', 'МЗС', 'Каховська ГЕС']

Type: Article

<!--METADATA-->

![](../Images/yкринформ/2023-06-12T21-02-00-03-00/630_360_1686291445-936.jpg)Гуманітарну допомогу для постраждалих від підриву Каховської ГЕС уже виділили19 країн. Допомога 12 країн уже прибула.

Про це заявив міністр закордонних справ України Дмитро Кулеба в ефірінаціонального телемарафону «Єдині новини», передає Укрінформ.

«19 країн уже виділили гуманітарну допомогу, із них гуманітарна допомога 12країн уже прибула; далі прибуватимуть із решти семи, плюс додаватимутьсякраїни, з якими ми працюємо. Що включає ця гуманітарна допомога – там уженадійшло понад 150 генераторів, трохи більш як 120 надувних човнів… 400 помп інасосів… здається, пів мільйона таблеток для знезараження води й інші речі.Пальне, питна вода», - сказав він.

**Читайте також:** [ Підрив Каховської ГЕС: Кулеба заявив, що помилка західнихЗМІ завдала Україні великої шкоди ](https://www.ukrinform.ua/rubric-polytics/3721977-pidriv-kahovskoi-ges-kuleba-zaaviv-so-pomilka-zahidnih-zmi-zavdala-ukraini-velikoi-skodi.html)

Міністр поінформував, що паралельно розгорнули роботу на правобережжі ООН,міжнародний комітет Червоного Хреста.

«Відповідно до нашої домовленості, яку ми досягнули минулого четверга з ООН,координатор ООН в Україні Деніз Браун пообіцяла мені подвоїти зусилля знадання допомоги. Вони це дійсно зробили, і вони пообіцяли підготувати місії,готові вирушити на лівий берег, щоб полегшити гуманітарні наслідки», -відзначив Кулеба.

Глава української дипломатії додав, що місія сформована й миттєво отримала відУкраїни відповідно до обіцянок гарантії безпеки, тоді як Росія – як окупант –наразі відповіді не надала. Міністр також відзначив, що побачив початок роботиМКЧХ на правому березі.

**Читайте також:** [ Підрив Каховської ГЕС: в ООН засудили обстріли Росієюрайонів евакуації із зони катастрофи ](https://www.ukrinform.ua/rubric-polytics/3720320-pidriv-kahovskoi-ges-v-oon-zasudili-obstrili-rosieu-rajoniv-evakuacii-iz-zoni-katastrofi.html)

Як повідомляв Укрінформ, [ російські війська 6 червня здійснили підривКаховської ГЕС ](https://www.ukrinform.ua/rubric-other_news/3720776-pidriv-rosianami-kahovskoi-ges-usi-novini.html) . Внаслідок підриву машинної зализсередини станцію повністю зруйновано.

Source: [https://www.ukrinform.ua/rubric-regions/3721993-gumanitarnu-dopomogu-dla-hersonsini-vze-vidilili-19-krain.html](https://www.ukrinform.ua/rubric-regions/3721993-gumanitarnu-dopomogu-dla-hersonsini-vze-vidilili-19-krain.html)