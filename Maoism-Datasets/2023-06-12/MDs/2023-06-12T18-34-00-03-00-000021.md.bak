# Перший в Україні пацієнт із вживленими у кістки протезами почав ходити

Authors: Ukrinform (Person)

Publisher: Укринформ (Organization)

Published Time: 2023-06-12T18:34:00+03:00

Modified Time: 2023-06-12T18:34:00+03:00

Description: У Національному реабілітаційному центрі «Незламні» у Львові показали результати першого в Україні остеоінтеграційного протезування – це коли імпланти кінцівок вживляють прямо у кістку. — Укрінформ.

Images: ['[630_360_16865...](https://static.ukrinform.com/photos/2023_06/thumb_files/630_360_1686583588-1433.jpeg)', '[1686583589-84...](https://static.ukrinform.com/photos/2023_06/1686583589-8475.jpeg)']

Tags: ['Львів', 'Протезування', 'Центр «Незламні»']

Type: Article

<!--METADATA-->

![](../Images/yкринформ/2023-06-12T18-34-00-03-00/630_360_1686583588-1433.jpeg) УНаціональному реабілітаційному центрі «Незламні» у Львові показали результатипершого в Україні остеоінтеграційного протезування – це коли імпланти кінцівоквживляють прямо у кістку.

Перший пацієнт - капітан ЗСУ Ігор Крупнов, який втратив на війні дві ноги -вже почав ходити на нових кінцівках, повідомляє кореспондент Укрінформу.

«Дуже задоволений, що вибрав саме цей спосіб протезування. Поки ще не бігаю,але вже нормально ходжу та навіть вже воджу авто. Відчуваю машину майже, як зісвоїми ногами. Ці протези досить чутливі: я відчуваю траву, бруківку, навітьможу відрізнити ковролін і бетон, чого не було, коли я пробував звичайніпротези. Зараз вже обходжуся без візка, лише підтримую себе милицями», -розповідає Крупников.

Родом чоловік із Дніпра, йому 57 років, ветеран-афганець. У 2022 роцідобровільно пішов боронити Україну. Воював на півдні Херсонщини, саме тамвтратив дві кінцівки, коли позашляховик підірвався на міні. Операцію капітанупровели через п’ять місяців після ампутації, 10 квітня, а за шість тижнівпісля вживлення імплантів протезисти припасували останню частину конструкції -штучні стопи. Крупнов одразу на другий день зробив свої перші кроки. Заразпацієнт проходить активну реабілітацію.

![](../Images/yкринформ/2023-06-12T18-34-00-03-00/1686583589-8475.jpeg)

Першу в Україні операцію з остеоінтеграції спільно з львівськими хірургамивиконав австралійський ортопед-травматолог Муньєд Аль Мудеріс. Він зробив вжеблизько півтори тисячі таких операцій по всьому світу та три провів уреабілітаційному центрі «Незламні». Окрім Крупнова, такі протези вживили щедвом українським захисникам, вони наразі також проходять поетапнуреабілітацію.

**Читайте також:** [ Дівчинка, яка втратила ногу через ракетний удар, взялаучасть у змаганнях з гімнастики ](https://www.ukrinform.ua/rubric-sports/3717933-divcinka-aka-vtratila-nogu-cerez-raketnij-udar-vzala-ucast-u-zmagannah-z-gimnastiki.html)

«Цією технікою володіють тільки декілька країн у світі: Австралія, Америка,Німеччина і ми. До нас приїхала австралійська команда, в якої ми перебиралидосвід, тепер ще плануємо повчитися в [ Німеччині](https://www.ukrinform.ua/tag-nimeccina) , щоб вибрати кращий спосіб дляУкраїни. Міністерство охорони здоров’я зараз займається сертифікуванням такихпротезів в Україні і ведеться робота зі створення державної програми позакупівлі таких комплектуючих, оскільки вони дороговартісні, а потреба в насдуже велика», - сказав керівник Першого медоб’єднання Львова Олег Самчук.

![](../Images/yкринформ/2023-06-12T18-34-00-03-00/630_360_1686583588-2559.jpeg)

[ ![](../Images/yкринформ/2023-06-12T18-34-00-03-00/630_360_1686583588-2559.jpeg)](https://static.ukrinform.com/photos/2023_06/1686583588-2559.jpeg) [![](../Images/yкринформ/2023-06-12T18-34-00-03-00/630_360_1686583588-2650.jpeg)](https://static.ukrinform.com/photos/2023_06/1686583588-2650.jpeg) [![](../Images/yкринформ/2023-06-12T18-34-00-03-00/630_360_1686583588-7063.jpeg)](https://static.ukrinform.com/photos/2023_06/1686583588-7063.jpeg) [![](../Images/yкринформ/2023-06-12T18-34-00-03-00/630_360_1686583588-1187.jpeg)](https://static.ukrinform.com/photos/2023_06/1686583588-1187.jpeg) [![](../Images/yкринформ/2023-06-12T18-34-00-03-00/630_360_1686583588-1433.jpeg)](https://static.ukrinform.com/photos/2023_06/1686583588-1433.jpeg) [![](../Images/yкринформ/2023-06-12T18-34-00-03-00/630_360_1686583588-4233.jpeg)](https://static.ukrinform.com/photos/2023_06/1686583588-4233.jpeg) [![](../Images/yкринформ/2023-06-12T18-34-00-03-00/630_360_1686583589-1404.jpeg)](https://static.ukrinform.com/photos/2023_06/1686583589-1404.jpeg) [![](../Images/yкринформ/2023-06-12T18-34-00-03-00/630_360_1686583589-2753.jpeg)](https://static.ukrinform.com/photos/2023_06/1686583589-2753.jpeg) [![](../Images/yкринформ/2023-06-12T18-34-00-03-00/630_360_1686583589-4162.jpeg)](https://static.ukrinform.com/photos/2023_06/1686583589-4162.jpeg) [![](../Images/yкринформ/2023-06-12T18-34-00-03-00/630_360_1686583589-8475.jpeg)](https://static.ukrinform.com/photos/2023_06/1686583589-8475.jpeg) [![](../Images/yкринформ/2023-06-12T18-34-00-03-00/630_360_1686583589-7801.jpeg)](https://static.ukrinform.com/photos/2023_06/1686583589-7801.jpeg)

Як повідомляв Укрінформ, [ в Україні вперше імплантували протез прямо в кістку](https://www.ukrinform.ua/rubric-society/3697066-v-ukraini-vperse-vzivili-protez-u-kistku-pacienta.html) , пацієнтом став ветеран російсько-українськоївійни. Міністр охорони здоров’я Віктор Ляшко пояснив, що застосованатехнологія має назву "остеоінтеграційне протезування". Її переваги - цечутливість та функціональність. Вона є особливо актуальною для людей, яківтратили обидві кінцівки, адже використовувати класичні протези їм складно йчасто боляче. Робити перші кроки на імплантованих протезах можна вже на другийдень після операції, а ще за шість тижнів – повноцінно ходити.

Source: [https://www.ukrinform.ua/rubric-society/3721928-persij-v-ukraini-pacient-iz-vzivlenimi-u-kistki-protezami-pocav-hoditi.html](https://www.ukrinform.ua/rubric-society/3721928-persij-v-ukraini-pacient-iz-vzivlenimi-u-kistki-protezami-pocav-hoditi.html)