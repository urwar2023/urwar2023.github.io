# СБУ ліквідувала ботоферму, яка щодня створювала до 500 акаунтів для «розгону» наративів Кремля

Authors: Ukrinform (Person)

Publisher: Укринформ (Organization)

Published Time: 2023-06-13T00:47:00+03:00

Modified Time: 2023-06-13T00:47:00+03:00

Description: Служба безпеки України заблокувала у Вінниці ботоферму, яка щодня створювала до 500 фейкових акаунтів для просування кремлівських наративів. — Укрінформ.

Images: ['[630_360_16865...](https://static.ukrinform.com/photos/2023_06/thumb_files/630_360_1686565122-383.jpeg)']

Tags: ['Пропаганда', 'СБУ', 'Вінниця', 'Соцмережі', 'Ботоферма', 'Війна з Росією']

Type: Article

<!--METADATA-->

![](../Images/yкринформ/2023-06-13T00-47-00-03-00/630_360_1686565122-383.jpeg) Службабезпеки України заблокувала у Вінниці ботоферму, яка щодня створювала до 500фейкових акаунтів для просування кремлівських наративів.

Як передає Укрінформ, про це СБУ повідомляє в [ Телеграмі.](https://t.me/SBUkr/8629)

У результаті комплексних заходів правоохоронці затримали трьох організаторів [ботоферми ](https://www.ukrinform.ua/tag-botoferma) , ідеться у повідомленні.

Спеціалізоване обладнання дозволяло зловмисникам щодня реєструвати до 500анонімних облікових записів у різних соцмережах, у тому числі заборонених вУкраїні.

Готових ботів фігуранти продавали або здавали в оренду російським SMM-агенціям, які керують спецслужби РФ.

На оренді лише одного акаунту ділки щодоби заробляли до 20 грн. Грошіотримували як через власні криптогаманці, так і на банківські картки.

![](../Images/yкринформ/2023-06-13T00-47-00-03-00/1686565123-810.jpeg)

За матеріалами справи, російські клієнти ботоферми використовували фейковіакаунти для масового просування прокремлівських наративів. Зокрема щодоситуації на фронті та суспільно-політичної обстановки в Україні.

Також інтернет-агітатори РФ виправдовували збройну агресію проти України тазакликали до підтримки росіян, у тому числі на міжнародній арені.

Для цього вони подавали інформаційні фейки від імені так званих пересічнихгромадян, які нібито проживають в Україні і на території Євросоюзу.

![](../Images/yкринформ/2023-06-13T00-47-00-03-00/1686565123-163.jpg)

За даними слідства, організаторами ботоферми виявились троє жителів Вінниці.Спеціалізоване обладнання вони встановили в орендованому гаражі.

**Читайте також:** [ СБУ ліквідувала мережу **ботоферм** , які розповсюджувалифейки про теракти та мінування ](https://www.ukrinform.ua/rubric-society/3704150-sbu-likviduvala-merezu-botoferm-aki-rozpovsudzuvali-fejki-pro-terakti-ta-minuvanna.html)

Під час обшуків у гаражі та помешканнях фігурантів виявили комп’ютерну технікуз доказами незаконної діяльності; 3 тисячі SIM-карт українських таєвропейських операторів мобільного зв’язку; 13 SIM-шлюзів та інше обладнання іпрограмне забезпечення; банківські картки, через які вони отримували гроші відклієнтів.

![](../Images/yкринформ/2023-06-13T00-47-00-03-00/1686565122-358.jpeg)

Вилучена техніка направлена на експертизу. Фігурантам планується повідомитипро підозру за ч. 5 ст. 361 Кримінального кодексу України (несанкціонованевтручання в роботу електронних комунікаційних мереж, що призвело до підробкиінформації).

Зловмисникам загрожує до 15 років ув’язнення.

Як повідомляв Укрінформ, кіберфахівці Служби безпеки викрили [ міжрегіональнумережу ботоферм ](https://www.ukrinform.ua/rubric-society/3704150-sbu-likviduvala-merezu-botoferm-aki-rozpovsudzuvali-fejki-pro-terakti-ta-minuvanna.html) , які поширювали дезінформацію для розхитування суспільно-політичної ситуації в Україні.

_Фото: СБУ_

Source: [https://www.ukrinform.ua/rubric-regions/3721738-sbu-likviduvala-botofermu-aka-sodna-stvoruvala-do-500-akauntiv-dla-rozgonu-narativiv-kremla.html](https://www.ukrinform.ua/rubric-regions/3721738-sbu-likviduvala-botofermu-aka-sodna-stvoruvala-do-500-akauntiv-dla-rozgonu-narativiv-kremla.html)