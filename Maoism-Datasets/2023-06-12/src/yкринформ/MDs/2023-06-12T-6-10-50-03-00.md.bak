# Україна у Міжнародному суді ООН: Є всі факти, аби притягнути Росію до відповідальності

Authors: Ukrinform (Person)

Publisher: Укринформ (Organization)

Published Time: 2023-06-12T-6:10:50+03:00

Modified Time: 2023-06-12T21:10:50+03:00

Description: Міжнародний суд ООН має всі необхідні факти, щоб притягнути Росію до відповідальності за порушення двох конвенцій - про боротьбу з фінансуванням тероризму та про заборону всіх форм расової дискримінації. — Укрінформ.

Images: ['[630_360_16475...](https://static.ukrinform.com/photos/2022_03/thumb_files/630_360_1647591093-332.jpg)']

Tags: ['Тероризм', 'Міжнародний суд ООН', 'Воєнні злочини', 'Війна з Росією']

Type: Article

<!--METADATA-->

![](../Images/2023-06-12T-6-10-50-03-00/630_360_1647591093-332.jpg)Міжнародний суд ООН має всі необхідні факти, щоб притягнути Росію довідповідальності за порушення двох конвенцій - про боротьбу з фінансуваннямтероризму та про заборону всіх форм расової дискримінації.

Як повідомляє кореспондент Укрінформу в Гаазі, про це представниця України -директорка департаменту міжнародного права МЗС України Оксана Золотарьовасказала під час свого виступу на слуханнях в Міжнародному суді ООН.

“Україна продемонструвала у своїх письмових та усних клопотаннях, що російськахибна реальність руйнується, коли стикається з переконливими доказами порушеньРосією Міжнародної конвенції про боротьбу з фінансуванням тероризму (ICSFT) іМіжнародної конвенції про ліквідацію всіх форм расової дискримінації (CERD). [Суд ](https://www.ukrinform.ua/tag-miznarodnij-sud-oon) має всі необхідніфакти, щоб ознайомитися з “потьомкінським селом”, яке Росія збудувала, іпритягнути Росію до відповідальності за серйозні порушення нею цих Конвенцій”,- наголосила Золотарьова.

За її словами, суд повинен діяти зараз, щоб забезпечити відповідальність заминуле та захистити майбутнє.

**Читайте також:** [ Україна у Міжнародному суді **ООН** : Росія запровадиларежим расової дискримінації в Криму ](https://www.ukrinform.ua/rubric-crimea/3721983-ukraina-u-miznarodnomu-sudi-oon-rosia-zaprovadila-rezim-rasovoi-diskriminacii-v-krimu.html)

“Поки частина нашої країни перебуває під російською окупацією, наші люди щоднястикаються з дискримінацією. І як тільки наша територіальна цілісність будевідновлена, будь-які майбутні відносини повинні базуватися на тому, що Росіяповажає міжнародне право, не допускає можливості сприяння фінансуваннютероризму в Україні. Пані президенте, члени суду, я стою перед Світовим судом,щоб вимагати захисту основних прав людини українського народу. Ми прагнемосправедливості та відповідальності згідно з міжнародним правом”, - зазначилавона.

Як повідомляв Укрінформ, Міжнародний суд ООН у червні проводить публічніслухання у справі щодо порушення Росією конвенцій про боротьбу з фінансуваннямтероризму та про заборону всіх форм расової дискримінації.

Відбудеться два раунди виступів сторін: 6 та 12 червня виступає юридичнакоманда України, 8 та 14 червня – Росії.

Міжнародний суд ООН 8 листопада 2019 визнав свою юрисдикцію у справі щодопорушення Росією двох конвенцій.

**Читайте також:** [ Україна у Гаазі: Росія продовжує ігнорувати два наказиМіжнародного суду **ООН** ](https://www.ukrinform.ua/rubric-polytics/3721978-ukraina-u-gaazi-rosia-prodovzue-ignoruvati-dva-nakazi-miznarodnogo-sudu-oon.html)

Україна 16 січня 2017 року подала до Міжнародного суду ООН позов проти Росіїщодо порушення Конвенції про заборону фінансування тероризму та Конвенції прозаборону расової дискримінації. Звинувачення, висунуті Росії, включають:надання зброї та інших видів допомоги незаконним збройним формуванням; збиттялітака “Малайзійських авіаліній” рейсу MH-17; обстріли житлових районівМаріуполя та Краматорська; знищення цивільного пасажирського автобусанеподалік Волновахи; вибух під час мирних зборів у Харкові; дискримінацію щодоукраїнської та кримськотатарської громад; заборону діяльності Меджлісукримськотатарського народу; хвилі зникнень, вбивства, самовільні обшуки,затримання; обмеження на викладання української й кримськотатарської мов.

Source: [https://www.ukrinform.ua/rubric-polytics/3721996-ukraina-u-miznarodnomu-sudi-oon-e-vsi-fakti-abi-pritagnuti-rosiu-do-vidpovidalnosti.html](https://www.ukrinform.ua/rubric-polytics/3721996-ukraina-u-miznarodnomu-sudi-oon-e-vsi-fakti-abi-pritagnuti-rosiu-do-vidpovidalnosti.html)