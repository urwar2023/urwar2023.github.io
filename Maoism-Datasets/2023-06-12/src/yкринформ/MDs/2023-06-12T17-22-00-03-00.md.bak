# Вода з Корабельного району Херсона потроху спадає

Authors: Ukrinform (Person)

Publisher: Укринформ (Organization)

Published Time: 2023-06-12T17:22:00+03:00

Modified Time: 2023-06-12T17:22:00+03:00

Description: Вода з Корабельного району Херсона наразі потроху спадає. — Укрінформ.

Images: ['[630_360_16865...](https://static.ukrinform.com/photos/2023_06/thumb_files/630_360_1686579448-436.jpg)']

Tags: ['Херсон', 'Клименко', 'Вода', 'Єдині новини']

Type: Article

<!--METADATA-->

![](../Images/2023-06-12T17-22-00-03-00/630_360_1686579448-436.jpg) Вода зКорабельного району Херсона наразі потроху спадає.

Про це у телемарафоні “Єдині новини” повідомив міністр внутрішніх справ ІгорКлименко, передає кореспондент Укрінформу.

“Вода потроху спадає, і спадає саме з Корабельного району. Вода взагалі спаладо рівня 3 метри 49 сантиметрів. Тобто на 60 см за ніч ми маємо пониженнярівня затоплення. У той же час така ситуація нас змушує по плану вживатидодаткових заходів”, - сказав він.

За словами Клименка, ці заходи будуть пов'язані з робою підрозділів ЖКГ і зроботою правоохоронного сектору.

“У зв'язку із сходом води ми маємо зробити все, щоб не було допущеномародерства”, - уточнив міністр.

Глава МВС України поінформував щодо населених пунктів Миколаївської,Херсонської, Дніпропетровської та Запорізької областей, що відповідніспеціалісти і керівники областей роз'їхалися на місця, щоб поговорити згромадянами.

**Читайте також:** [ У Херсоні через підрив дамби Каховської ГЕС знеструмлениймікрорайон **Корабел** ](https://www.ukrinform.ua/rubric-regions/3718781-u-hersoni-cerez-pidriv-dambi-kahovskoi-ges-znestrumlenij-mikrorajon-korabel.html)

Він зазначив, що це була його вказівка як керівника робіт для того, абизаспокоїти людей, вислухати їхні проблеми, побоювання тощо.

“Тим паче ми не забуваємо про те, що вода йде з [ Каховського водосховища](https://www.ukrinform.ua/tag-kahovske-vodoshovise) . Рівень водипонижується, відповідно понижується або зовсім пропадає вода у артезіанськихсвердловинах. І ми працюємо з відповідними службами, з Мінекології, Міненерго,з іншими службами, які мають забезпечити безпеку — і продовольчу, і водну —наших громадян”, - запевнив Клименко.

Міністр заявив, що станом на сьогодні підсилюється присутність правоохоронцівпо всій лінії Каховського водосховища на контрольованій (українською владою —ред.) території, там, де вода відходить, щоб не допустити людей у цінебезпечні місця.

“70 метрів — це та територія, яка буде підсихати і там, де можна буде черезкілька тижнів вести якісь роботи, де можна буде пройти. Уся інша територія — аце квадратні кілометри території, звідки відступить вода, - це буде болотистамісцевість, яка вкрай небезпечна для будь-якої живої істоти. Тому спостережніпости будуть працювати цілодобово, щоб забезпечити безпеку як для (місцевих —ред.) жителів, так і для тих громадян, які захочуть приїхати у ці райони”, -сказав керівник МВС.

**Читайте також:** [ У **Херсон** і волонтери організувалися, щоб відкачувативоду з підвалів будинків ](https://www.ukrinform.ua/rubric-regions/3721711-u-hersoni-volonteri-organizuvalisa-sob-vidkacuvati-vodu-z-pidvaliv-budinkiv.html)

За його даними, наразі підрозділи ДСНС готуються разом із комунальнимислужбами до відкачування води з під'їздів, підвалів, щоб як тільки водавідійде, електрики і газовики приступили до відновлення роботи системи.

“І, звичайно, ми будемо робити все, щоб вода - і у Херсоні, і у Херсонськійобласті, і у Миколаївській, і у Дніпропетровській — пішла у домівки до нашихгромадян”, - зазначив він.

Як повідомляв Укрінформ, МВС ініціюватиме подовження комендантської години уХерсоні для оперативної ліквідації наслідків підриву російськими військамигреблі Каховської гідроелектростанції.

Фото: Вікіпедія

Source: [https://www.ukrinform.ua/rubric-regions/3721887-voda-z-korabelnogo-rajonu-hersona-potrohu-spadae.html](https://www.ukrinform.ua/rubric-regions/3721887-voda-z-korabelnogo-rajonu-hersona-potrohu-spadae.html)