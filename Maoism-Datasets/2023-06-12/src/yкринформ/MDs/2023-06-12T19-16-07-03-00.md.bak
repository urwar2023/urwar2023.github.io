# Збитки меліоративної системи через підрив Каховської ГЕС сягнули ₴150 мільярдів

Authors: Ukrinform (Person)

Publisher: Укринформ (Organization)

Published Time: 2023-06-12T19:16:07+03:00

Modified Time: 2023-06-12T19:16:07+03:00

Description: Державному майну меліоративних систем та каналів завдано 150-160 млрд грн збитків внаслідок підриву Каховської ГЕС окупантами. — Укрінформ.

Images: ['[630_360_16863...](https://static.ukrinform.com/photos/2023_06/thumb_files/630_360_1686319864-543.jpg)']

Tags: ['Мінагро', 'Каховська ГЕС', 'Збитки', 'Меліорація']

Type: Article

<!--METADATA-->

![](../Images/2023-06-12T19-16-07-03-00/630_360_1686319864-543.jpg) Державномумайну меліоративних систем та каналів завдано 150-160 млрд грн збитківвнаслідок підриву Каховської ГЕС окупантами.

Як передає Укрінформ, про це повідомляє [ пресслужба Міністерства аграрноїполітики та продовольства. ](http://https://minagro.gov.ua/news/zbitki-gidrotehnichnoyi-melioraciyi-vzhe-syagnuli-ponad-150-mlrd-griven)

Зазначається, що точні дані можна буде визначити після деокупації територій.Існує велика ймовірність, що системи будуть зруйновані або ж демонтованіокупантами.

Однак без відновлення джерела водопостачання займатися зрошуванимземлеробством на півдні України у найближчий час буде неможливо.

У міністерстві нагадують, що Каховське водосховище було джерелом зрошення для94% систем у Херсонській, 74% – в Запорізькій та 30% – в Дніпропетровськійобластях. Каховське водосховище було джерелом живлення для 584 тис. га земель,на які подавалася вода для зрошення.

**Читайте також:** [ В **Україні** **понад** 1 **100** **кілометрів****меліоративних** **каналів** **залишились** **без** **води**](https://www.ukrinform.ua/rubric-economy/3720653-v-ukraini-ponad-1-100-kilometriv-meliorativnih-kanaliv-zalisilis-bez-vodi.html)

Зокрема, Каховський магістральний канал обслуговував 326 тис. га, Північно-Кримський – 39,7 тис. га сільськогосподарських земель. Крім того, через низкусистем у Запорізькій, Херсонській та Дніпропетровській областях здійснювалиокремий водозабір із водосховища на загальну площу зрошення 218,3 тис. га.

Як повідомляв Укрінформ, уночі 6 червня [ російська армія підірвала греблюКаховської ГЕС ](https://www.ukrinform.ua/rubric-other_news/3720776-pidriv-rosianami-kahovskoi-ges-usi-novini.html) . На Херсонщині тривають рятувальніроботи та заходи з евакуації населення з місць затоплення. Особливо складнаситуація - на тимчасово окупованих територіях, де російські загарбникизалишили людей без жодної допомоги.

**Читайте також:** [ У мережі показали, як виглядає Каховське водосховищепісля підриву росіянами ГЕС ](https://www.ukrinform.ua/rubric-regions/3721154-u-merezi-pokazali-kadri-ak-vigladae-kahovske-vodoshovise-pisla-pidrivu-rosianami-ges.html)

За фактом підриву окупантами Каховської ГЕС правоохоронці розпочалирозслідування за статтею про екоцид.

В Укргідроенерго заявили, що Каховська ГЕС повністю зруйнована і відновленнюне підлягає.

_Фото: darg.gov.ua_

Source: [https://www.ukrinform.ua/rubric-economy/3721949-zbitki-meliorativnoi-sistemi-cerez-pidriv-kahovskoi-ges-sagnuli-150-milardiv.html](https://www.ukrinform.ua/rubric-economy/3721949-zbitki-meliorativnoi-sistemi-cerez-pidriv-kahovskoi-ges-sagnuli-150-milardiv.html)