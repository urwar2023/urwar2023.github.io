# Буряти тікають від мобілізації в Монголію, а звідти прямують до США – активістка

Authors: Ukrinform (Person)

Publisher: Укринформ (Organization)

Published Time: 2023-06-12T18:35:36+03:00

Modified Time: 2023-06-12T18:35:36+03:00

Description: Мешканці Бурятії висловлюють свій протест проти мобілізації шляхом виїзду з Росії в Монголію, а звідти в інші країни, зокрема в США. — Укрінформ.

Images: ['[630_360_15175...](https://static.ukrinform.com/photos/2018_02/thumb_files/630_360_1517576453-9090.jpg)']

Tags: ['Мобілізація', 'США', 'Монголія', 'Війна з Росією', 'Бурятія']

Type: Article

<!--METADATA-->

![](../Images/2023-06-12T18-35-36-03-00/630_360_1517576453-9090.jpg) МешканціБурятії висловлюють свій протест проти мобілізації шляхом виїзду з Росії вМонголію, а звідти в інші країни, зокрема в США.

Про це заявила представниця Демократичного руху "Буряад-Монгол Ерхетен"Раджана Дугар Де-Понте під час онлайн-виступу на круглому столі на тему:"Поневолені народи Росії та саботаж мобілізації", повідомляє кореспондентУкрінформу.

Дугар Де-Понте зауважила, що учасники круглого столу констатували, що в Росіїнемає протестів проти [ війни ](https://www.ukrinform.ua/rubric-ato) вУкраїні. У цьому контексті вона зазначила, що коли на початку минулого рокуспалили російський прапор з літерою V, який було вивішено на пам’ятнику Ленінуна головній площі в Улан-Уде, цю людину відразу вирахували, тому що в Росіїнаразі скрізь висять камери відеоспостереження.

«Опір мобілізації виражається іншими діями. Кордон з Монголією перетнулитисячі (бурятів) на машинах, автобусах, літаках. Частина тих людей, які втекливід мобілізації в Монголію, залишилася в цій країні, частина виїхала в іншікраїни, зокрема в США… Наразі безпрецедентна кількість бурятів перебуває в США– вони подають (заявки – ред.) на притулок і намагаються залишитися в США», -сказала представниця Демократичного руху "Буряад-Монгол Ерхетен".

Вона додала, що цей потік збільшився у кілька разів відразу після початкуповномасштабного вторгнення Росії в Україну.

**Читайте також:** [ Путін шляхом мобілізації переважно корінних народів РФвиконує відразу кілька завдань – політолог ](https://www.ukrinform.ua/rubric-polytics/3721855-putin-slahom-mobilizacii-perevazno-korinnih-narodiv-rf-vikonue-vidrazu-kilka-zavdan-politolog.html)

Як повідомлялося, Президент України Володимир Зеленський закликав народиКавказу, Сибіру та інші корінні народи в Російській Федерації боротися засвободу, оскільки президент РФ Володимир Путін не зупиниться на першій хвилімобілізації.

Загальна кількість бурятів у світі становить 520 тис. осіб, зокрема 421 тис. вРФ, 70 тис. – у Північній Монголії, 25 тис. – у КНР.

Source: [https://www.ukrinform.ua/rubric-world/3721930-burati-tikaut-vid-mobilizacii-v-mongoliu-a-zvidti-pramuut-do-ssa-aktivistka.html](https://www.ukrinform.ua/rubric-world/3721930-burati-tikaut-vid-mobilizacii-v-mongoliu-a-zvidti-pramuut-do-ssa-aktivistka.html)