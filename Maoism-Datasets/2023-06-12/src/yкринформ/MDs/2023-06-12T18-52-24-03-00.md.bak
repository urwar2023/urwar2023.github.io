# Суд заарештував водія, який збив у Києві дитину на велосипеді

Authors: Ukrinform (Person)

Publisher: Укринформ (Organization)

Published Time: 2023-06-12T18:52:24+03:00

Modified Time: 2023-06-12T18:52:24+03:00

Description: Шевченківський райсуд Києва обрав запобіжний захід водію, який збив дитину на велосипеді, у вигляді арешту без альтернативи внесення застави. — Укрінформ.

Images: ['[630_360_16865...](https://static.ukrinform.com/photos/2023_06/thumb_files/630_360_1686585016-273.jpeg)']

Tags: ['ДТП', 'Суд', 'Велосипед', 'Київ']

Type: Article

<!--METADATA-->

![](../Images/2023-06-12T18-52-24-03-00/630_360_1686585016-273.jpeg)Шевченківський райсуд Києва обрав запобіжний захід водію, який збив дитину навелосипеді, у вигляді арешту без альтернативи внесення застави.

Про це поінформували у [ відділі комунікації поліції Києва](https://kyiv.npu.gov.ua/news/sud-obrav-zapobizhnyi-zakhid-vodiiu-iakyi-zbyv-dytynu-na-velosypedi) , передає Укрінформ.

"Сьогодні, 12 червня, Шевченківський районний суд столиці обрав затриманомузапобіжний захід у вигляді тримання під вартою без можливості внесеннязастави", – уточнюється у повідомленні.

Зазначається, що 11 червня до столичної поліції надійшло повідомлення про [ДТП ](https://www.ukrinform.ua/tag-dtp) із потерпілою дитиною на проспектіВизволителів.

За інформацією слідства, водій авто Daewoo Nexia, 2002 року народження,рухався із значним перевищенням швидкості у крайній правій смузі проїзноїчастини, яка призначена для руху громадського транспорту.

"При наближенні до регульованого пішохідного переходу водій проїхав назаборонений червоний сигнал світлофору та скоїв наїзд на малолітнього хлопця,який переїжджав пішохідний перехід на велосипеді. Лікарі госпіталізувалихлопчика до медустанови", – поінформували у поліції.

Правоохоронці повідомили фігуранту про підозру за ч. 2 ст. 286 Кримінальногокодексу України – порушення правил безпеки дорожнього руху або експлуатаціїтранспорту особами, які керують транспортними засобами, що спричинило тяжкетілесне ушкодження.

**Читайте також:** [ На Прикарпатті сталася **ДТП** , п’ятеро загиблих](https://www.ukrinform.ua/rubric-regions/3721730-na-prikarpatti-stalasa-dtp-patero-zaginublih.html)

Чоловіку загрожує позбавлення волі на строк від 3 до 8 років з позбавленнямправа керувати транспортними засобами на строк до трьох років або без такого.

Як повідомлялося, у Києві правоохоронці [ повідомили про підозру водію DaewooNexia ](https://www.ukrinform.ua/rubric-kyiv/3721789-vodij-legkovika-u-stolici-zbiv-ditinu-na-velosipedi.html) , який збив дитину на велосипеді.

Source: [https://www.ukrinform.ua/rubric-kyiv/3721937-sud-zaarestuvav-vodia-akij-zbiv-u-kievi-ditinu-na-velosipedi.html](https://www.ukrinform.ua/rubric-kyiv/3721937-sud-zaarestuvav-vodia-akij-zbiv-u-kievi-ditinu-na-velosipedi.html)