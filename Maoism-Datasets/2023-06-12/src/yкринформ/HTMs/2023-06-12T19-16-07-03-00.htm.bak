<h1>Збитки меліоративної системи через підрив Каховської ГЕС сягнули ₴150 мільярдів</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-06-12T19:16:07+03:00</p>
<p>Modified Time: 2023-06-12T19:16:07+03:00</p>
<p>Description: Державному майну меліоративних систем та каналів завдано 150-160 млрд грн збитків внаслідок підриву Каховської ГЕС окупантами. — Укрінформ.</p>
<p>Images: ['<a href="https://static.ukrinform.com/photos/2023_06/thumb_files/630_360_1686319864-543.jpg">630_360_16863...</a>']</p>
<p>Tags: ['Мінагро', 'Каховська ГЕС', 'Збитки', 'Меліорація']</p>
<p>Type: Article</p>
<!--METADATA-->

<p><img alt="" src="../Images/2023-06-12T19-16-07-03-00/630_360_1686319864-543.jpg" /> Державномумайну меліоративних систем та каналів завдано 150-160 млрд грн збитківвнаслідок підриву Каховської ГЕС окупантами.</p>
<p>Як передає Укрінформ, про це повідомляє <a href="http://https://minagro.gov.ua/news/zbitki-gidrotehnichnoyi-melioraciyi-vzhe-syagnuli-ponad-150-mlrd-griven"> пресслужба Міністерства аграрноїполітики та продовольства. </a></p>
<p>Зазначається, що точні дані можна буде визначити після деокупації територій.Існує велика ймовірність, що системи будуть зруйновані або ж демонтованіокупантами.</p>
<p>Однак без відновлення джерела водопостачання займатися зрошуванимземлеробством на півдні України у найближчий час буде неможливо.</p>
<p>У міністерстві нагадують, що Каховське водосховище було джерелом зрошення для94% систем у Херсонській, 74% – в Запорізькій та 30% – в Дніпропетровськійобластях. Каховське водосховище було джерелом живлення для 584 тис. га земель,на які подавалася вода для зрошення.</p>
<p><strong>Читайте також:</strong> <a href="https://www.ukrinform.ua/rubric-economy/3720653-v-ukraini-ponad-1-100-kilometriv-meliorativnih-kanaliv-zalisilis-bez-vodi.html"> В <strong>Україні</strong> <strong>понад</strong> 1 <strong>100</strong> <strong>кілометрів</strong><strong>меліоративних</strong> <strong>каналів</strong> <strong>залишились</strong> <strong>без</strong> <strong>води</strong></a></p>
<p>Зокрема, Каховський магістральний канал обслуговував 326 тис. га, Північно-Кримський – 39,7 тис. га сільськогосподарських земель. Крім того, через низкусистем у Запорізькій, Херсонській та Дніпропетровській областях здійснювалиокремий водозабір із водосховища на загальну площу зрошення 218,3 тис. га.</p>
<p>Як повідомляв Укрінформ, уночі 6 червня <a href="https://www.ukrinform.ua/rubric-other_news/3720776-pidriv-rosianami-kahovskoi-ges-usi-novini.html"> російська армія підірвала греблюКаховської ГЕС </a> . На Херсонщині тривають рятувальніроботи та заходи з евакуації населення з місць затоплення. Особливо складнаситуація - на тимчасово окупованих територіях, де російські загарбникизалишили людей без жодної допомоги.</p>
<p><strong>Читайте також:</strong> <a href="https://www.ukrinform.ua/rubric-regions/3721154-u-merezi-pokazali-kadri-ak-vigladae-kahovske-vodoshovise-pisla-pidrivu-rosianami-ges.html"> У мережі показали, як виглядає Каховське водосховищепісля підриву росіянами ГЕС </a></p>
<p>За фактом підриву окупантами Каховської ГЕС правоохоронці розпочалирозслідування за статтею про екоцид.</p>
<p>В Укргідроенерго заявили, що Каховська ГЕС повністю зруйнована і відновленнюне підлягає.</p>
<p><em>Фото: darg.gov.ua</em></p>
<p>Source: <a href="https://www.ukrinform.ua/rubric-economy/3721949-zbitki-meliorativnoi-sistemi-cerez-pidriv-kahovskoi-ges-sagnuli-150-milardiv.html">https://www.ukrinform.ua/rubric-economy/3721949-zbitki-meliorativnoi-sistemi-cerez-pidriv-kahovskoi-ges-sagnuli-150-milardiv.html</a></p>