<h1>Україна у Гаазі: Росія продовжує ігнорувати два накази Міжнародного суду ООН</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-06-12T20:23:00+03:00</p>
<p>Modified Time: 2023-06-12T20:23:00+03:00</p>
<p>Description: РФ продовжує ігнорувати два окремих накази Міжнародного суду ООН про тимчасові заходи, видані судом у провадженнях, порушених за позовами України проти РФ. — Укрінформ.</p>
<p>Images: ['<a href="https://static.ukrinform.com/photos/2023_06/thumb_files/630_360_1686591255-769.jpg">630_360_16865...</a>']</p>
<p>Tags: ['Міжнародний суд ООН', 'Україна проти Росії']</p>
<p>Type: Article</p>
<!--METADATA-->

<p><img alt="" src="../Images/2023-06-12T20-23-00-03-00/630_360_1686591255-769.jpg" /> РФпродовжує ігнорувати два окремих накази Міжнародного суду ООН про тимчасовізаходи, видані судом у провадженнях, порушених за позовами України проти РФ.</p>
<p>Як повідомляє кореспондент Укрінформу в Гаазі, про це представниця України -директор Департаменту міжнародного права МЗС Оксана Золотарьова сказала підчас свого виступу на слуханнях в Міжнародному суді ООН.</p>
<p>“Представник Російської Федерації нахабно заявив у своєму вступному слові, що“Росія дуже поважає Міжнародний суд ООН”. Але це порожні слова відпредставника держави, яка продовжує ігнорувати два окремих Накази протимчасові заходи, видані цим Судом у провадженнях, порушених за позовамиУкраїни. Росія також не виявила поваги, демонструючи Суду хибну картину подійпротягом останнього тижня цих усних слухань”, - наголосила вона.</p>
<p>За її словами, що стосується претензій України згідно з Конвенцією проліквідацію всіх форм расової дискримінації, то образ багатонаціональноїєдності, який Росія намагалася створити в Криму, — це не більше ніж“потьомкінське село” — фасад, створений для того, щоб все виглядало краще, ніжвоно є насправді.</p>
<p><strong>Читайте також:</strong> <a href="https://www.ukrinform.ua/rubric-polytics/3719330-argumenti-ukraini-u-miznarodnomu-sudi-oon-dovodat-silu-nasoi-pozicii-korinevic.html"> <strong>Аргументи</strong> <strong>України</strong> у <strong>Міжнародному</strong> <strong>суді</strong><strong>ООН</strong> <strong>доводять</strong> <strong>силу</strong> <strong>нашої</strong> <strong>позиції</strong> - <strong>Кориневич</strong></a></p>
<p>“У цій фальшивій, ідеалізованій версії сьогодення в Криму кримські татари тачлени української громади можуть вільно проводити культурні зібрання на всійтериторії півострова; їхні діти мають повноцінний доступ до навчаннякримськотатарською та українською мовами; їхні журналісти та ЗМІ можуть вільнозасуджувати російську окупацію і не бути вбитими, закатованими чизаарештованими за власні висловлювання; їхня культурна спадщинапопуляризується та захищається; а права на життя та особисту безпекуповажаються”, - сказала Золотарьова.</p>
<p>Вона також наголосила, що факти викривають російське «потьомкінське село» яксуцільну бутафорію: жодним чином не намагаючись створити багатонаціональнесуспільство, Росія запровадила атмосферу страху та залякування кримських татарта етнічних українців у Криму, піддаючи їх зникненням, викраденням татортурам. Вона заборонила основну кримськотатарську представницьку установу,Меджліс, на додаток до вигнання та переслідувань значної частини їїкерівництва. Росія також піддала кримських татар свавільним обшукам ізатриманням у їхніх будинках і місцях зібрань, що руйнує їхнє почуття безпекина батьківщині.</p>
<p>“Росія також викреслила кримськотатарську та українську мови у школах Криму,унеможливила проведення культурних заходів, важливих для цих спільнот, змусилазамовкнути їхні ЗМІ та журналістів і принижувала їхню культурну спадщину,намагаючись викорінити їхню ідентичність з Кримського півострова”, - сказалавона.</p>
<p>Як повідомляв Укрінформ, <a href="https://www.ukrinform.ua/rubric-polytics/3721691-ukraina-proti-rosii-u-miznarodnomu-sudi-oon-tretij-den-publicnih-sluhan.html"> Міжнародний суд ООН у червні проводить публічніслухання </a> у справі щодопорушення Росією конвенцій про боротьбу з фінансуванням тероризму та прозаборону всіх форм расової дискримінації.</p>
<p>Відбудеться два раунди виступів сторін: 6 та 12 червня виступає юридичнакоманда України, 8 та 14 червня – Росії.</p>
<p>Міжнародний суд ООН 8 листопада 2019 визнав свою юрисдикцію у справі щодопорушення Росією двох конвенцій.</p>
<p>Україна 16 січня 2017 року подала до Міжнародного суду ООН позов проти Росіїщодо порушення Конвенції про заборону фінансування тероризму та Конвенції прозаборону расової дискримінації. Звинувачення, висунуті Росії, включають:надання зброї та інших видів допомоги незаконним збройним формуванням; збиттялітака “Малайзійських авіаліній” рейсу MH-17; обстріли житлових районівМаріуполя та Краматорська; знищення цивільного пасажирського автобусанеподалік Волновахи; вибух під час мирних зборів у Харкові; дискримінацію щодоукраїнської та кримськотатарської громад; заборону діяльності Меджлісукримськотатарського народу; хвилі зникнень, вбивства, самовільні обшуки,затримання; обмеження на викладання української й кримськотатарської мов.</p>
<p><strong>Читайте також:</strong> <a href="https://www.ukrinform.ua/rubric-ato/3720152-miznarodnij-sud-u-gaazi-dozvoliv-litvi-vstupiti-u-spravu-ukraina-proti-rosii.html"> <strong>Міжнародний</strong> <strong>суд</strong> у <strong>Гаазі</strong> <strong>дозволив</strong><strong>Литві</strong> <strong>вступити</strong> у <strong>справу</strong> « <strong>Україна</strong> <strong>проти</strong> <strong>Росії</strong> »</a></p>
<p>Перший наказ Міжнародного суду ООН ухвалено у справі щодо порушення Росієюконвенцій про боротьбу з фінансуванням тероризму та про заборону всіх формрасової дискримінації.</p>
<p>19 квітня 2017 року було оголошено рішення про запобіжні заходи. Міжнароднийсуд ООН у Гаазі постановив, що Росія має поновити діяльність Меджлісукримськотатарського народу, забезпечити доступність освіти у Криму українськоюмовою.</p>
<p>Другий наказ Міжнародного суду ООН стосується справи проти Росії щодо зазвинуваченнями у геноциді.</p>
<p>Міжнародний суд ООН зобов’язав рф негайно припинити вторгнення в Україну. Такерішення було озвучено 16 березня 2022 року у будівлі Палацу правосуддя, дезасідає <a href="https://www.ukrinform.ua/tag-miznarodnij-sud-oon"> Міжнародний суд ООН </a> .</p>
<p>Source: <a href="https://www.ukrinform.ua/rubric-polytics/3721978-ukraina-u-gaazi-rosia-prodovzue-ignoruvati-dva-nakazi-miznarodnogo-sudu-oon.html">https://www.ukrinform.ua/rubric-polytics/3721978-ukraina-u-gaazi-rosia-prodovzue-ignoruvati-dva-nakazi-miznarodnogo-sudu-oon.html</a></p>