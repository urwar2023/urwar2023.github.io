<h1>Штати не мають інформації про передачу Китаєм озброєнь РФ – Блінкен</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-06-12T20:56:00+03:00</p>
<p>Modified Time: 2023-06-12T20:56:00+03:00</p>
<p>Description: Сполучені Штати попереджували китайську сторону про недопустимість військової підтримки Росії, і поки не бачать, щоби Пекін переступив цю «червону лінію». — Укрінформ.</p>
<p>Images: ['<a href="https://static.ukrinform.com/photos/2023_01/thumb_files/630_360_1674007118-313.jpg">630_360_16740...</a>']</p>
<p>Tags: ['Китай', 'США', 'Блінкен']</p>
<p>Type: Article</p>
<!--METADATA-->

<p><img alt="" src="../Images/2023-06-12T20-56-00-03-00/630_360_1674007118-313.jpg" /> СполученіШтати попереджували китайську сторону про недопустимість військової підтримкиРосії, і поки не бачать, щоби Пекін переступив цю «червону лінію».</p>
<p>Про це заявив у понеділок у Вашингтоні державний секретар США Ентоні Блінкен,передає власний кореспондент Укрінформу.</p>
<p><strong>Читайте також:</strong> <a href="https://www.ukrinform.ua/rubric-world/3720344-blinken-moze-vidvidati-kitaj-nastupnogo-tizna-zmi.html"> <strong>Блінкен</strong> може відвідати Китай наступного тижня - ЗМІ</a></p>
<p>«Ми передавали раніше наші занепокоєння колегам у Китаї щодо можливогорозгляду ними потенційної передачі зброї в Росію для (її застосування – ред.)в Україні. На сьогодні ми не бачили, щоби вони перетнули цю лінію»,- зазначивглава Держдепартаменту.</p>
<p>Водночас за його словами, США стурбовані активністю деяких приватних компанійКНР, які займаються передачею технологій, у тому числі технологій подвійноговикористання, в Росію. Це, підкреслив Блінкен, є проблемою, і в Вашингтоніпродовжують займатися цим питанням.</p>
<p>Крім того, глава американської дипломатії звернув увагу на проблему передачіІраном зброї росіянам, зокрема, безпілотників. Він підкреслив, що СполученіШтати продовжують докладати зусиль, щоби позбавити РФ цієї можливості.</p>
<p><strong>Читайте також:</strong> <a href="https://www.ukrinform.ua/rubric-polytics/3720330-kuleba-i-blinken-obgovorili-situaciu-na-fronti-ta-pidriv-kahovskoi-ges.html"> Кулеба і <strong>Блінкен</strong> обговорили ситуацію на фронті тапідрив Каховської ГЕС </a></p>
<p>Як повідомлялося, кілька українських інтернет-видань, зокрема, Мілітарний,повідомили, що чеченський підрозділ Росгвардії «Ахмат» отримав вісімбронеавтомобілів виробництва китайської компанії Shaanxi Baoji SpecialVehicles Manufacturing, які будуть направлені для війни Росії проти України.</p>
<p>Офіційний Пекін у цьому зв’язку заявив, що <a href="https://www.ukrinform.ua/rubric-ato/3721923-kitaj-sprostovue-peredacu-rosii-bronemasin-dla-vijni-v-ukraini.html"> Китай не надавав і не надає Росіїбудь-якої військової чи іншої допомоги </a> для її війни проти України.</p>
<p>Source: <a href="https://www.ukrinform.ua/rubric-world/3721988-stati-ne-maut-informacii-pro-peredanna-kitaem-ozbroen-rf-blinken.html">https://www.ukrinform.ua/rubric-world/3721988-stati-ne-maut-informacii-pro-peredanna-kitaem-ozbroen-rf-blinken.html</a></p>