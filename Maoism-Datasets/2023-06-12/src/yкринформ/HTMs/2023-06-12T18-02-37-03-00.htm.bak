<h1>Стан повітря і води: Міндовкілля направило до Херсона дві мобільні лабораторії</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-06-12T18:02:37+03:00</p>
<p>Modified Time: 2023-06-12T18:02:37+03:00</p>
<p>Description: Міндовкілля направило у Херсон дві мобільні лабораторії для контролю за екологічною ситуацією у регіоні. — Укрінформ.</p>
<p>Images: ['<a href="https://static.ukrinform.com/photos/2023_06/thumb_files/630_360_1686581568-726.jpeg">630_360_16865...</a>']</p>
<p>Tags: ['Екологія', 'Херсонщина', 'Вода', 'Забруднення повітря']</p>
<p>Type: Article</p>
<!--METADATA-->

<p><img alt="" src="../Images/2023-06-12T18-02-37-03-00/630_360_1686581568-726.jpeg" />Міндовкілля направило у Херсон дві мобільні лабораторії для контролю заекологічною ситуацією у регіоні.</p>
<p>Як передає Укрінформ, про це повідомляє <a href="https://t.me/khersonskaODA/6778"> Херсонська ОВА</a> .</p>
<p>«Підрив Каховської греблі матиме негативні наслідки у довгостроковійперспективі. Наша задача - мінімізувати цей вплив і оперативно реагувати набудь-які зміни. Тому проводиться постійний моніторинг стану повітря та води,як у водопровідних мережах, так і водоймах», - йдеться у повідомленні.</p>
<p>Як зазначається, для цієї вкрай необхідної роботи виділяються додатковіресурси. Зокрема, Міндовкілля спрямувало до <a href="https://www.ukrinform.ua/tag-herson"> Херсона</a> дві мобільні лабораторії. Вони будутьспостерігати за станом довкілля та контролювати екологічну ситуацію у регіоні.</p>
<p>Як підкреслюють в ОВА, така посилена увага дозволить помітити найменші зміни устані води та повітря. І за потреби вжити заходів для нормалізації показників.</p>
<p><strong>Читайте також:</strong> <a href="https://www.ukrinform.ua/rubric-regions/3721532-mediki-gotovi-reaguvati-na-mozlivi-spalahi-hvorob-u-zoni-pidtoplen-lasko.html"> Медики готові реагувати на можливі спалахи хвороб у зоніпідтоплень – <strong>Ляшко</strong> </a></p>
<p>В ОВА інформують, що дані досліджень також використають при розробці плануліквідації наслідків підриву ГЕС.</p>
<p>Як повідомлялося, російські війська в ніч проти 6 червня <a href="https://www.ukrinform.ua/rubric-other_news/3720776-pidriv-rosianami-kahovskoi-ges-usi-novini.html"> здійснили підривКаховської ГЕС </a> . Триває евакуація населення зрайонів затоплення.</p>
<p>Розпочато розслідування за статтею «екоцид».</p>
<p>Міністр захисту довкілля та природних ресурсів України Руслан Стрілець заявив,що орієнтовна сума збитків довкіллю через підрив Каховської ГЕС уже перевищує55 млрд грн.</p>
<p><em>Фото: Херсонська ОВА</em></p>
<p>Source: <a href="https://www.ukrinform.ua/rubric-regions/3721912-stan-povitra-i-vodi-mindovkilla-napravilo-do-hersona-dvi-mobilni-laboratorii.html">https://www.ukrinform.ua/rubric-regions/3721912-stan-povitra-i-vodi-mindovkilla-napravilo-do-hersona-dvi-mobilni-laboratorii.html</a></p>