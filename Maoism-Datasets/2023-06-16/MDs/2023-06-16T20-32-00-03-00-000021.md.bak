# У Південну Корею прибув американський атомний підводний човен

Authors: Ukrinform (Person)

Publisher: Укринформ (Organization)

Published Time: 2023-06-16T20:32:00+03:00

Modified Time: 2023-06-16T20:32:00+03:00

Description: У Південну Корею 16 червня прибув американський атомний підводний човен класу «Огайо» USS Michigan, здатний нести близько 150 ракет Tomahawk. — Укрінформ.

Images: ['[630_360_16869...](https://static.ukrinform.com/photos/2023_06/thumb_files/630_360_1686921079-400.jpg)']

Tags: ['Корея', 'США', 'Підводний човен']

Type: Article

<!--METADATA-->

![](../Images/yкринформ/2023-06-16T20-32-00-03-00/630_360_1686921079-400.jpg) У ПівденнуКорею 16 червня прибув американський атомний підводний човен класу «Огайо» USSMichigan, здатний нести близько 150 ракет Tomahawk.

Про це повідомляє [ AP ](https://www.cnnturk.com/dunya/disisleri-bakani-fidan-yeni-buyukelcilere-gorevlerini-teblig-etti) , передає Укрінформ.

За словами південнокорейських військових, прибуття вперше за шість роківсубмарини класу «Огайо» є частиною двосторонньої угоди про посилення«регулярної видимості» стратегічних активів США на Корейському півострові увідповідь на розвиток ядерної програми Північної Кореї.

![](../Images/yкринформ/2023-06-16T20-32-00-03-00/1686921079-601.jpg)

Американський підводний човен прибув до південно-східного портового містаПусан. Водночас не повідомляється, як довго він пробуде у водах ПівденноїКореї.

З розгортанням USS Michigan ВМС США та Південної Кореї проведуть навчання,спрямовані на посилення можливостей щодо проведення спеціальних операцій іспільної здатності протистояти ядерним загрозам з боку Північної Кореї.

Як повідомлялося, напередодні Північна Корея здійснила запуски двохбалістичних ракет малої дальності у напрямку акваторії Японського моря.

На початку травня Пентагон заявив, що відрядить атомний підводний човен класу«Огайо» з балістичними ракетами до Південної Кореї у межах двосторонньої угодипро посилення стримування загроз з боку КНДР.

Фото: South Korea Defense Ministry,

Gang Duck-chul/Yonhap

Source: [https://www.ukrinform.ua/rubric-world/3723841-u-pivdennu-koreu-pribuv-amerikanskij-atomnij-pidvodnij-coven.html](https://www.ukrinform.ua/rubric-world/3723841-u-pivdennu-koreu-pribuv-amerikanskij-atomnij-pidvodnij-coven.html)