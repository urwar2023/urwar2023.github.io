# Представники ООН привезли гуманітарку мешканцям підтопленої Херсонщини

Authors: Ukrinform (Person)

Publisher: Укринформ (Organization)

Published Time: 2023-06-17T00:39:00+03:00

Modified Time: 2023-06-17T00:39:00+03:00

Description: Представники Управління ООН з координації гуманітарних питань в Україні, Світової продовольчої програми та Дитячого фонду ООН доставили до одного із населених пунктів у Херсонській області партію гуманітарної допомоги для постраждалих внаслідок підриву Каховської ГЕС. — Укрінформ.

Images: ['[630_360_16869...](https://static.ukrinform.com/photos/2023_06/thumb_files/630_360_1686951426-750.jpeg)']

Tags: ['Гуманітарна допомога', 'Херсонщина', 'ООН', 'Каховська ГЕС']

Type: Article

<!--METADATA-->

![](../Images/yкринформ/2023-06-17T00-39-00-03-00/630_360_1686951426-750.jpeg)Представники Управління ООН з координації гуманітарних питань в Україні,Світової продовольчої програми та Дитячого фонду ООН доставили до одного ізнаселених пунктів у Херсонській області партію гуманітарної допомоги дляпостраждалих внаслідок підриву Каховської ГЕС.

Про це [ повідомив ](https://ukraine.un.org/en/236801-note-correspondents-attributable-saviano-abreu-spokesperson-un-office-coordination) речникУправління ООН Савіано Абреу, передає Укрінформ.

«Ми прибули сюди на чотирьох човнах, щоб доставити життєво необхідну воду таїжу приблизно 500 сім’ям, які опинилися в критичній ситуації, оскільки багатолюдей тут терплять наслідки постійних бомбардувань, а тепер і катастрофічноїповені», — сказав він.

**Читайте також:** **[ Кислиця назвав абсурдним розгортання гуманітарних місійООН під загрозою обстрілів з боку Росії ](https://www.ukrinform.ua/rubric-polytics/3723823-kislica-nazvav-absurdnim-rozgortanna-gumanitarnih-misij-oon-pid-zagrozou-obstriliv-z-boku-rosii.html) **

Речник зазначив, що колона ООН привезла їжу та воду, що «є головною потребоютутешніх людей».

Він запевняє, що ООН та колеги з неурядових організацій «безупинно працювали зпершого дня», щоб люди, які постраждали від підриву Каховської греблі, моглишвидко отримати підтримку.

**Читайте також:** **[ Британія передала Україні допомогу для подоланнянаслідків підтоплень ](https://www.ukrinform.ua/rubric-society/3723903-britania-peredala-ukraini-dopomogu-dla-podolanna-naslidkiv-pidtoplen.html) **

За словами речника, від 6 червня ООН доставили щонайменше 10 конвоїв ізнеобхідними речами тисячам людей, які постраждали від катастрофи, на додатокдо постійної допомоги, яку окремо надають агентства ООН та неурядовіорганізації.

«Ми й надалі докладатимемо всіх зусиль, щоб допомогти мирним жителям, якіопинились у жахах війни в Україні», — наголосив Абреу.

Як раніше повідомляло агентство, представники посольства Франції в Україні_**[ передали гуманітарну допомогу співробітникам ДСНС Херсонщини.](https://www.ukrinform.ua/rubric-regions/3723960-posolstvo-francii-peredalo-hersonsini-gumanitarnu-dopomogu.html) ** _

Загалом **[ гуманітарну допомогу ](https://www.ukrinform.ua/tag-gumanitarka)** для постраждалих від підриву Каховської ГЕС уже виділили 19 країн.

_Фото: OCHA/Saviano Abreu_

Source: [https://www.ukrinform.ua/rubric-regions/3724016-predstavniki-oon-privezli-gumanitarku-meskancam-pidtoplenoi-hersonsini.html](https://www.ukrinform.ua/rubric-regions/3724016-predstavniki-oon-privezli-gumanitarku-meskancam-pidtoplenoi-hersonsini.html)