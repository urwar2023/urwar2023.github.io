# Ракетні удари РФ не дуже добре працюють для встановлення миру – президент ПАР

Authors: Ukrinform (Person)

Publisher: Укринформ (Organization)

Published Time: 2023-06-16T19:35:00+03:00

Modified Time: 2023-06-16T19:35:00+03:00

Description: Президент Південно-Африканської Республіки Сиріл Рамафоса заявив, що ракетні удари Росії, свідками яких він став під час візиту до Києва, не дуже добре працюють для встановлення миру. — Укрінформ.

Images: ['[630_360_16869...](https://static.ukrinform.com/photos/2023_06/thumb_files/630_360_1686934409-521.png)']

Tags: ['Обстріл', 'ПАР', 'Візит', 'Війна з Росією', 'Рамафоса']

Type: Article

<!--METADATA-->

![](../Images/yкринформ/2023-06-16T19-35-00-03-00/630_360_1686934409-521.png) ПрезидентПівденно-Африканської Республіки Сиріл Рамафоса заявив, що ракетні удариРосії, свідками яких він став під час візиту до Києва, не дуже добре працюютьдля встановлення миру.

На цьому Рамафоса наголосив під час спільної пресконференції лідерівафриканських країн та Президента Володимира Зеленського в столиці України,передає кореспондент Укрінформу.

«Сьогодні під час нашого візиту ми чули ракетні удари. Така діяльність не дужедобре працює для встановлення миру, тому ми говоримо про необхідністьдеескалації з обох боків з тим, щоб мир зміг прийти і проблема булаврегульована», - сказав лідер Південно-Африканської Республіки.

**Читайте також:** [ Делегація африканських лідерів відвідала **Бучу**](https://www.ukrinform.ua/rubric-polytics/3723683-delegacia-afrikanskih-lideriv-pribula-do-buci.html)

Як повідомляв Укрінформ, президент ПАР Сиріл Рамафоса у п’ятницю прибув вУкраїну.

16 травня Рамафоса анонсував мирну ініціативу для завершення [ війни](https://www.ukrinform.ua/tag-vijna) Росії проти України, яку мализапропонувати африканські країни.

Водночас удень Росія здійснила чергову ракетну атаку на Україну. Міністрзакордонних справ України Дмитро Кулеба назвав обстріл під час візитуафриканських лідерів сигналом, що свідчить про справжні наміри Росії.

Source: [https://www.ukrinform.ua/rubric-polytics/3723947-raketni-udari-rf-ne-duze-dobre-pracuut-dla-vstanovlenna-miru-prezident-par.html](https://www.ukrinform.ua/rubric-polytics/3723947-raketni-udari-rf-ne-duze-dobre-pracuut-dla-vstanovlenna-miru-prezident-par.html)