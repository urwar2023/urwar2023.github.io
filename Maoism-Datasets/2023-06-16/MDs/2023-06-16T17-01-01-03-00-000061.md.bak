# У раді НБУ заявляють про відсутність загроз для вітчизняної банківської системи

Authors: Ukrinform (Person)

Publisher: Укринформ (Organization)

Published Time: 2023-06-16T17:01:01+03:00

Modified Time: 2023-06-16T17:01:01+03:00

Description: Банківська система України працює стабільно, жодних серйозних загроз для її роботи немає. — Укрінформ.

Images: ['[630_360_16869...](https://static.ukrinform.com/photos/2023_06/thumb_files/630_360_1686914074-191.jpg)']

Tags: ['Економіка', 'Фінанси', 'Нацбанк']

Type: Article

<!--METADATA-->

![](../Images/yкринформ/2023-06-16T17-01-01-03-00/630_360_1686914074-191.jpg) Банківськасистема України працює стабільно, жодних серйозних загроз для її роботи немає.

У цьому запевнив на брифінгу в Медіацентрі Україна - Укрінформ член ради НБУВасиль Фурман.

За його словами, банківська система разом із Національним банком Українинадійно тримає фінансову оборону держави. Всі цілі й завдання, які Нацбанкставив перед системою з перших годин війни, виконуються.

“Обсяг коштів у банківській системі за час війни зріс на понад 504 млрд грн,гривневі вклади фізичних осіб зросли на 44%. Громадяни та бізнес довіряютьбанківській системі. Забезпечено її безперебійну роботу 24/7. Банківськасистема [ кредитує ](https://www.ukrinform.ua/tag-kredit) . Звісно ж, задеякими показниками обсяги кредитування зменшуються. Разом із тим діє державнапрограма “Доступні кредити 5-7-9-%”, в межах якої банки активно працюють збізнесом”, - розповів Фурман.

Він додав, що за час війни видано понад 28 тис. кредитів малому на середньомубізнесові - загалом на понад 113 млрд грн

Фурман також навів деякі інші цифри. Зокрема, за перші чотири місяці 2023 рокуприбутки банків сягнули 44 млрд грн, а рівень проблемної заборгованості вбанківській системі хоча й росте, та помірними темпами: нинішній показник —39,3% проти 38,1% станом на 1 січня. Інфляція в травні сповільнилася до 15% урічному вимірі, тоді як у січні сягала 26%.

За словами члена ради НБУ, завдяки правильним діям регулятора та реформам, щовтілювалися впродовж восьми років перед війною, нині банківська системаУкраїни працює стабільно, жодних серйозних загроз для її роботи навіть у такихнадзвичайних умовах немає.

**Читайте також:** [ Питання обміну «старих» та «зношених» доларів незабаромурегулюють - **Фурман** ](https://www.ukrinform.ua/rubric-economy/3723842-pitanna-obminu-starih-ta-znosenih-dolariv-nezabarom-ureguluut-furman.html)

“Один із факторів, який нам допомагає, - стабільне надходження фінансовоїдопомоги від міжнародних партнерів. Цього року Україна вже отримали майже 20млрд дол. від МВФ, США, ЄС, Канади та інших донорів. Дефіцит цьогорічногобюджету - 42 млрд дол. - планово погашатиметься за допомогою наших партнерівбез емісійного фінансування НБУ. Це величезний плюс для нашої економіки,банківської системи, валютного ринку, для макрофінансової стабільності”, -наголосив Фурман.

Таким чином, за його висновками, в Україні поступово формуються передумови дляпом’якшення монетарних умов. Принагідно він нагадав, що спочатку в НБУговорили про можливість повернення до зниження облікової ставки не ранішекінця першого кварталу 2024-го, згодом з’явилися прогнози щодо четвертогокварталу цього року, напередодні ж у Нацбанку не виключили, що це може статисянабагато раніше.

Як повідомлялося, напередодні в НБУ [ заявили](https://bank.gov.ua/ua/news/all/natsionalniy-bank-ukrayini-zberig-oblikovu-stavku-na-rivni-25-16692) про готовність розпочати цикл зниження обліковоїставки раніше, ніж передбачав квітневий макропрогноз, якщо зростання реальноїдохідності гривневих інструментів та зниження ризиків для курсової стійкості йнадалі відбуватимуться швидше, ніж очікувалося. Цьому сприятимуть стрімкіше запрогноз сповільнення споживчої та базової інфляції і зростання міжнароднихрезервів, а також результативність заходів із забезпечення привабливостігривневих інструментів.

Source: [https://www.ukrinform.ua/rubric-economy/3723866-u-radi-nbu-zaavlaut-pro-vidsutnist-zagroz-dla-vitciznanoi-bankivskoi-sistemi.html](https://www.ukrinform.ua/rubric-economy/3723866-u-radi-nbu-zaavlaut-pro-vidsutnist-zagroz-dla-vitciznanoi-bankivskoi-sistemi.html)