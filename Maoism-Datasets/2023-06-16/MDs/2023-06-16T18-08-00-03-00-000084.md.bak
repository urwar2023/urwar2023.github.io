# Перше засідання нової Ради Україна-НАТО може відбутися у Вільнюсі за участі Зеленського - Столтенберг

Authors: Ukrinform (Person)

Publisher: Укринформ (Organization)

Published Time: 2023-06-16T18:08:00+03:00

Modified Time: 2023-06-16T18:08:00+03:00

Description: Союзники по Альянсу рішуче налаштовані на продовження суттєвої допомоги Україні, і розраховують провести перше засідання новоутвореної Ради НАТО-Україна під час саміту у Вільнюсі за участі Володимира Зеленського.  — Укрінформ.

Images: ['[630_360_16137...](https://static.ukrinform.com/photos/2021_02/thumb_files/630_360_1613784849-448.jpg)']

Tags: ['НАТО', 'Саміт', 'Столтенберг', 'Україна', 'Зеленський']

Type: Article

<!--METADATA-->

![](../Images/yкринформ/2023-06-16T18-08-00-03-00/630_360_1613784849-448.jpg) Союзникипо Альянсу рішуче налаштовані на продовження суттєвої допомоги Україні, ірозраховують провести перше засідання новоутвореної Ради НАТО-Україна під чассаміту у Вільнюсі за участі Володимира Зеленського.

Про це сьогодні у Брюсселі під час пресконференції за підсумками дводенноїзустрічі міністрів оборони НАТО заявив генеральний секретар НАТО ЄнсСтолтенберг, повідомляє кореспондент Укрінформу.

«Ми працюємо над тим, щоб заснувати нову раду НАТО-Україна, в складі якоїУкраїна та союзники по НАТО будуть рівними, та зможуть обговорювати таприймати рішення, щоб відповісти на спільні занепокоєння. Наша амбіція у тому,щоб провести таку першу зустріч нової ради у Вільнюсі, разом із ПрезидентомЗеленським», - сказав Столтенберг.

Він зауважив, що українські сили нарощують операції вздовж лінії фронту тадосягають поступового прогресу. Водночас вони діють у жорстких умовахмісцевості, що була обладнана російськими військами, та ведуть люту боротьбу.

«Оскільки російська агресивна війна триває, для нас залишається критичноважливим збільшити нашу допомогу. Я вітаю оголошення про надання зброї татренування для України, включаючи ініціативу за лідерства Нідерландів та Даніїіз започаткування тренування для українських пілотів на літаках F16 вже цьоголіта та доставку Україні, разом із Великою Британією та Сполученими Штатами,сотні ракет для протиповітряних систем середнього та великого радіусу дії», -зауважив генеральний секретар НАТО.

**Читайте також:** [ **Потрібні** **зараз** і на **перспективу** :**Столтенберг** **про** **надання** **Україні** F-16](https://www.ukrinform.ua/rubric-ato/3723878-potribni-zaraz-i-na-perspektivu-stoltenberg-pro-nadanna-ukraini-f16.html)

Він повідомив, що союзники збільшили допомогу для України з використанням такзваного Пакета широкої допомоги, в рамках якої зобов’язання та оголошенівнески вже сягнули 500 мільйонів євро.

Водночас союзники працюють над розробкою нового багаторічного пакета допомогидля України, який передбачатиме суттєвий обсяг фінансування. Його метою будедопомога у перебудові усього сектору безпеки й оборони України та досягненняїї повної взаємосумісності з силами [ НАТО ](https://www.ukrinform.ua/tag-nato) . Це, на думку Столтенберга, зможе стримати ймовірну російську агресію умайбутньому, вже після завершення війни, та наблизить Україну до НАТО.

«Ми всі погоджуємося з тим, що Україна вже наблизилася до НАТО протягомминулого десятилітня. Ми також погодилися з тим, що двері НАТО залишаютьсявідкритими, і що Україна стане членом Альянсу. Це рішення будуть прийматиУкраїна і союзники по Альянсу. Росія не має права вето», - наголосив керівникНАТО.

«Ми не знаємо, коли ця війна завершиться. Але, коли це станеться, ми маємостворити рамки для того, щоб досягти безпеки України у майбутньому, тапереконатися, що ця історія не повториться», - додав Столтенберг.

**Читайте також:** [ Заснування Комітету **НАТО** \- **Україна** виведеполітичне співробітництво на новий рівень - Столтенберг](https://www.ukrinform.ua/rubric-polytics/3722837-zasnuvanna-komitetu-natoukraina-vivede-politicne-spivrobitnictvo-na-novij-riven-stoltenberg.html)

Як вже повідомлялося, сьогодні у Брюсселі завершилося дводенне засіданняПівнічноатлантичної Ради на рівні міністрів оборони, яка розглянуланайважливіші питання щодо оборонної спроможності та готовності сил країн-членів Альянсу.

В рамках цього засідання відбулися зустрічі в форматі Комісії НАТО-Україна таКонтактної групи з оборони України під егідою США. У цих заходах взяв участьміністр оборони України Олексій Резніков.

Учасники розглядали шляхи продовження та прискорення надання Українівійськової допомоги для звільнення окупованих Росією територій, а такожперспективи євроатлантичної інтеграції України. Ці та інші найважливішіпитання будуть розглянуті під час Вільнюського саміту НАТО 11-12 липняпоточного року.

Source: [https://www.ukrinform.ua/rubric-polytics/3723913-perse-zasidanna-novoi-radi-ukrainanato-moze-vidbutisa-u-vilnusi-za-ucasti-zelenskogo-stoltenberg.html](https://www.ukrinform.ua/rubric-polytics/3723913-perse-zasidanna-novoi-radi-ukrainanato-moze-vidbutisa-u-vilnusi-za-ucasti-zelenskogo-stoltenberg.html)