# Культурні інституції Європи долучаться до цифровізації українських музеїв та бібліотек - МКІП

Authors: Ukrinform (Person)

Publisher: Укринформ (Organization)

Published Time: 2023-06-16T22:04:23+03:00

Modified Time: 2023-06-16T22:04:23+03:00

Description: МКІП спільно з Мінцифри за підтримки Європейської комісії розширило ініціативу «Ноутбуки для України», звернувшись до європейських культурних інституцій щодо забезпечення українських музеїв та бібліотек комп’ютерним обладнанням. — Укрінформ.

Images: ['[630_360_16869...](https://static.ukrinform.com/photos/2023_06/thumb_files/630_360_1686942156-997.jpg)']

Tags: ['Європа', 'Мінцифри', 'МКІП ']

Type: Article

<!--METADATA-->

![](../Images/yкринформ/2023-06-16T22-04-23-03-00/630_360_1686942156-997.jpg) МКІПспільно з Мінцифри за підтримки Європейської комісії розширило ініціативу«Ноутбуки для України», звернувшись до європейських культурних інституцій щодозабезпечення українських музеїв та бібліотек комп’ютерним обладнанням.

Про це повідомляє [ пресслужба Міністерства культури та інформаційної політики](https://mkip.gov.ua/news/9335.html) , передає Укрінформ.

«Сьогодні, в рамках Digital Assembly 2023 за підтримки DG Connect та Europeanaми публічно звернулися до європейських культурних інституцій, аби ті допомоглиукраїнським музеям ноутбуками, сканерами, пристроями для зберігання даних таіншими технічними засобами для ефективної документації об’єктів, які можутьбути втрачені внаслідок варварських злочинів росіян в Україні», – повідомилазаступниця Міністра культури та інформаційної політики з питань цифровогорозвитку, цифрових трансформацій і цифровізації Анастасія Бондар.

**Читайте також:** [ Ткаченко: Через підрив Каховської ГЕС у зоні ризику - 147закладів культури та мистецької освіти ](https://www.ukrinform.ua/rubric-culture/3723879-tkacenko-cerez-pidriv-kahovskoi-ges-u-zoni-riziku-147-zakladiv-kulturi-ta-misteckoi-osviti.html)

Вона підкреслила, що Україна наразі активно працює над створенням Єдиногодержавного реєстру Музейного фонду. Водночас переважна більшість національнихмузеїв та бібліотек не мають технічного обладнання для наповнення та веденнятакого реєстру.

За статистикою відомства, зараз в Україні налічується близько 2,5 тис. музеївта 16 тис. бібліотек, і з них лише 10% забезпечені необхідними технічнимизасобами. Водночас розширена та підтримана Генеральним директоратомЄвропейської комісії з комунікаційних мереж, контенту та технологій програмаспрямована на цільову допомогу саме закладам культури.

Зазначається, що ініціатива «Ноутбуки для України», до якої долучилося МКІП,була започаткована Міністерством цифрової трансформації.

**Читайте також:** [ Україна веде переговори про безоплатне повернення«скіфського золота» – Ткаченко ](https://www.ukrinform.ua/rubric-crimea/3723190-ukraina-vede-peregovori-pro-bezoplatne-povernenna-skifskogo-zolota-tkacenko.html)

Як повідомлялося, Міністерство культури та національної спадщини Польщі,Solidarity Fund PL та МКІП у 2022 році розпочали реалізацію проєкту"Впровадження електронної системи реєстру Музейного фонду України".

Фото: МКІП

Source: [https://www.ukrinform.ua/rubric-culture/3723994-kulturni-institucii-evropi-dolucatsa-do-cifrovizacii-ukrainskih-muzeiv-ta-bibliotek-mkip.html](https://www.ukrinform.ua/rubric-culture/3723994-kulturni-institucii-evropi-dolucatsa-do-cifrovizacii-ukrainskih-muzeiv-ta-bibliotek-mkip.html)