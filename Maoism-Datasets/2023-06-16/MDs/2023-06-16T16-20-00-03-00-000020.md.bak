# СБУ повідомила про підозру ексзаступнику міністра оборони - привласнив з підлеглим мільярд

Authors: Ukrinform (Person)

Publisher: Укринформ (Organization)

Published Time: 2023-06-16T16:20:00+03:00

Modified Time: 2023-06-16T16:20:00+03:00

Description: Служба безпеки України повідомила про підозру колишньому заступнику міністра оборони та екскерівнику Департаменту державних закупівель цього відомства, які привласнили з бюджету більше 1 млрд грн. — Укрінформ.

Images: ['[630_360_15906...](https://static.ukrinform.com/photos/2020_05/thumb_files/630_360_1590678028-352.jpg)']

Tags: ['Міноборони', 'СБУ', 'Кримінал']

Type: Article

<!--METADATA-->

![](../Images/yкринформ/2023-06-16T16-20-00-03-00/630_360_1590678028-352.jpg) Службабезпеки України повідомила про підозру колишньому заступнику міністра оборонита екскерівнику Департаменту державних закупівель цього відомства, якіпривласнили з бюджету більше 1 млрд грн.

Посадовці причетні до розкрадання бюджетних грошей на закупівлі бронежилетівта зимової форми для підрозділів ЗСУ, які виконують бойові завдання на фронті,передає Укрінформ з посиланням на повідомлення [ СБУ](https://t.me/SBUkr/8672) .

За даними слідства, посадовці оборонного відомства організували оборудку напочатку березня 2022 року.

Для її реалізації вони здійснили закупівлю в іноземної фірми майже 3 тис.бронежилетів на понад 130 млн грн. При цьому понад 100 млн грн із цієї сумибули привласнені учасниками оборудки.

![](../Images/yкринформ/2023-06-16T16-20-00-03-00/1686921944-635.jpg)

Товарознавча експертиза, ініційована СБУ, встановила, що реальна ринковавартість цих засобів захисту становить лише 25 млн грн. Більше того, придбанібронежилети не відповідають заявленому класу захисту.

**Читайте також:** [ **СБУ** затримала російського агента, який готував новийракетний удар по Вінниці ](https://www.ukrinform.ua/rubric-regions/3723617-sbu-zatrimala-rosijskogo-agenta-akij-gotuvav-novij-raketnij-udar-po-vinnici.html)

Також встановлено, що організатори «схеми» провели закупівлю оптової партіїнеякісних зимових курток і штанів для воїнів ЗСУ на загальну суму 900 млн грн.Придбане майно не відповідає вимогам використання в холодну пору року в умовахведення інтенсивних бойових дій.

![](../Images/yкринформ/2023-06-16T16-20-00-03-00/1686921944-650.jpg)

Під час обшуків за місцем роботи і проживання фігурантів виявлено документаціюта інші речові докази їхньої незаконної діяльності.

**Читайте також:** [ **СБУ** оголосила підозру «директорці» школи, якавпроваджувала російську освіту на Херсонщині](https://www.ukrinform.ua/rubric-regions/3723240-sbu-ogolosila-pidozru-direktorci-skoli-aka-vprovadzuvala-rosijsku-osvitu-na-hersonsini.html)

На підставі зібраних матеріалів слідчі Служби безпеки повідомили обом колишнімпосадовцям про підозру за двома статтями Кримінального кодексу України:

* ч. 5 ст. 191 (привласнення, розтрата майна або заволодіння ним шляхом зловживання службовим становищем),   * ч. 2 ст. 28 ч. 1 ст. 114-1 (перешкоджання законній діяльності Збройних Сил України та інших військових формувань).

Наразі обидва зловмисники уже перебувають під вартою за підозрою у схожихзлочинах.

За даними джерел Укрінформу в правоохоронних органах, ідеться про колишньогозаступника міністра оборони В’ячеслава Шаповалова, підозрюваного в причетностідо закупівель за завищеними цінами, та ексдиректора департаменту закупівельМіністерства оборони Богдана Хмельницького.

Як повідомлялося, видання ZN.ua оприлюднило статтю, де стверджувалося, що цінина закупівлю харчів і надання послуг із харчування для військових у контрактіМіноборони перевищують роздрібні у два-три рази. Заступник міністра оборониВ’ячеслав Шаповалов, який відповідав за тилове забезпечення Збройних силУкраїни, написав заяву про звільнення, щоб не створювати загрози длястабільного забезпечення ЗСУ внаслідок кампанії звинувачень, пов’язаних іззакупкою послуг харчування.

24 січня Кабмін звільнив Шаповалова з посади заступника міністра оборони.Голова комітету ВР з питань антикорупційної політики Анастасія Радіна зпосиланням на міністра оборони Олексія Резнікова повідомила, що звільненотакож директора департаменту закупівель Міноборони Богдана Хмельницького.

У лютому 2023 року співробітники Служби безпеки [ викрили колишнього очільникаДепартаменту державних закупівель та постачання матеріальних ресурсівМіністерства оборони на розтраті державних коштів](https://www.ukrinform.ua/rubric-polytics/3663374-eksnacalnika-departamentu-minoboroni-vikrili-na-roztrati-ponad-100-miljoniv-sbu.html) . За матеріаламислідства, цей посадовець закупив для ЗСУ майже 3 тис. бронежилетів на понад100 млн грн.

Крім того, 1 лютого Державне бюро розслідувань повідомило про підозруексзаступнику міністра оборони В’ячеславу Шаповалову за незаконні дії,внаслідок яких окремі підрозділи Збройних сил не були укомплектовані засобамиіндивідуального захисту на суму понад 1 млрд грн. Йому інкримінують лобіюванняукладення договорів про постачання продуктів для військових за завищенимицінами, а також закупівель бронежилетів, касок, одягу та інших речей дляпотреб ЗСУ неналежної якості.

Печерський райсуд столиці обрав Шаповалову запобіжний захід у [ виглядітримання під вартою з альтернативою внесення застави у сумі 402 млн 600 тисгрн ](https://www.ukrinform.ua/rubric-polytics/3664271-sud-zaarestuvav-ekszastupnika-ministra-oboroni-zastava-400-miljoniv-griven.html) .

Фото: СБУ

Source: [https://www.ukrinform.ua/rubric-society/3723846-sbu-povidomila-pro-pidozru-ekszastupniku-ministra-oboroni-privlasniv-z-pidleglim-bilse-milarda.html](https://www.ukrinform.ua/rubric-society/3723846-sbu-povidomila-pro-pidozru-ekszastupniku-ministra-oboroni-privlasniv-z-pidleglim-bilse-milarda.html)