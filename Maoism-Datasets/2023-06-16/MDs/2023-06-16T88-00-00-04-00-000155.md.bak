# Ніхто не може почуватися захищеним, поки росія намагається зробити агресію глобальною нормою — Президент України

Author: ['АРМІЯINFORM']

Time: 2023-06-16T88:00:00-04:00

Description: Вітаючи делегацію країн Африки в Україні, Володимир Зеленський відзначив, що голос... Война с Украиной 2022, Война с Украиной последние новости сегодня, Новости война с Украиной 2022 последние на сегодня, Будет ли война между Украиной и Россией и когда, Война с Украиной в 2022 году будет или нет,  Будет ли война с Украиной в ближайшее время что говорят,  Война с Украиной новости,  Новости Украины сегодня,  Украинские новости в украинских СМИ на русском

Images: ['[221e6191178572870a7b87b3355ea16f_1686935412_extra_large.jpeg](https://armyinform.com.ua/wp-content/uploads/2023/06/221e6191178572870a7b87b3355ea16f_1686935412_extra_large.jpeg)', '[e14b2312e9ead42e850e0cb83a80eec4_1686921546_extra_large.jpeg](https://armyinform.com.ua/wp-content/uploads/2023/06/e14b2312e9ead42e850e0cb83a80eec4_1686921546_extra_large.jpeg)', '[7db338c771eb96bfd5fc15d25f906662_1686935402_extra_large.jpeg](https://armyinform.com.ua/wp-content/uploads/2023/06/7db338c771eb96bfd5fc15d25f906662_1686935402_extra_large.jpeg)', '[a0ac32d9c39d5f423a2056937776358f_1686935409_extra_large.jpeg](https://armyinform.com.ua/wp-content/uploads/2023/06/a0ac32d9c39d5f423a2056937776358f_1686935409_extra_large.jpeg)', '[0e0e6ada0e7e8143b62a1b7340b138ee_1686935408_extra_large.jpeg](https://armyinform.com.ua/wp-content/uploads/2023/06/0e0e6ada0e7e8143b62a1b7340b138ee_1686935408_extra_large.jpeg)']

Tags: ['АФРИКА', 'ВОЛОДИМИР ЗЕЛЕНСЬКИЙ', 'ПАР', 'ПРЕЗИДЕНТ УКРАЇНИ', 'УКРАЇНА-АФРИКА']

Category: News

<!--METADATA-->

![](../Images/AРМІЯINFORM/2023-06-16T88-00-00-04-00/221e6191178572870a7b87b3355ea16f_1686935412_extra_large.jpeg)

Вітаючи делегацію країн Африки в Україні, Володимир Зеленський[відзначив](https://president.gov.ua/news/nihto-ne-mozhe-pochuvatisya-zahishenim-poki-rosiya-namagayet-83649), що голос Африканського континентуповинен чути світ, зокрема, коли йдеться про фундаментальні безпекові питанняй відновлення реальної сили Статуту ООН та всієї системи міжнародного права.

![](../Images/AРМІЯINFORM/2023-06-16T88-00-00-04-00/e14b2312e9ead42e850e0cb83a80eec4_1686921546_extra_large.jpeg)

«На жаль, цей день почався із чергової російської терористичної атаки протиУкраїни. Крилаті й балістичні російські ракети сьогодні показали реальнезневажливе ставлення росії і до зусиль щодо відновлення миру, і до всіхлідерів світу, які намагаються захистити світ від агресії. росія є єдинимджерелом війни та єдиною причиною, чому наслідки цієї війни завдають шкодивсьому світу, різним народам на всіх континентах. Ніхто не може відчувати, щоїхні кордони захищені, а безпеку їхніх людей гарантовано, поки росіянамагається зробити агресію й крадіжку чужих земель глобальною нормою», —наголосив Глава Української держави.

Він акцентував, що припинення російського терору й виведення російських військз усієї території України — це єдине, що здатне зупинити цю війну.

«Україні та всьому світу не потрібні ані „заморожені“ конфлікти, ані війни, щотліють. Мир потрібен», — переконаний Володимир Зеленський.

![](../Images/AРМІЯINFORM/2023-06-16T88-00-00-04-00/7db338c771eb96bfd5fc15d25f906662_1686935402_extra_large.jpeg)

Зокрема, під час зустрічі в Києві він презентував лідерам африканських країнукраїнську формулу миру й поінформував про те, як конкретні пункти формулиприведуть до відновлення повної безпеки для України та всіх інших держав інародів, які так чи інакше страждають від наслідків російської агресії.

«Продовольча безпека, радіаційна безпека, безпека мореплавства, стабільністьглобальних ринків і соціальний спокій у світі — усе це можливе лише тоді, колиагресії не буде й коли буде реалізована формула миру. Всі нації світузаслуговують на те, щоб жити вільно, без нав’язування чужої волі військовим чиполітичним шляхом», — зазначив Глава держави.

Він висловив подяку всім учасникам зустрічі за підтримку принципутериторіальної цілісності держав та захищеності націй від агресій.

![](../Images/AРМІЯINFORM/2023-06-16T88-00-00-04-00/a0ac32d9c39d5f423a2056937776358f_1686935409_extra_large.jpeg)

«Сьогодні побачив перспективу нашої спільної роботи над конкретними пунктамиформули миру. Звичайно, я запросив держави Африки взяти участь у Глобальномусаміті миру, який ми готуємо», — додав Володимир Зеленський.

Глава Української держави також зауважив, що сьогодні президенти, очільникуряду та високі представники африканських держав відвідали Бучу на Київщині йпобачили наслідки російської окупації.

«Сьогодні я закликав учасників нашої зустрічі представити своє бачення того,як можна подолати наслідки скоєних росією злочинів і не допустити їхповторення. Зокрема, це й злочин масової депортації українських дітей — вонивкрадені з окупованих районів, їх утримують у росії», — сказав ПрезидентУкраїни.

Під час перемовин ішлося про російський теракт на Каховській ГЕС та йогонаслідки для людей, довкілля й інфраструктурних обʼєктів, зокрема дляЗапорізької атомної електростанції, яку російські війська окупують уже понадрік і використовують як прикриття для обстрілів українських міст.

«Радіація не знає кордонів між державами й може досягти будь-якого континенту.Лише деокупація Запорізької АЕС та її повернення під український контроль можегарантувати надійний захист від радіаційних інцидентів на станції. Закликавучасників нашої зустрічі представити своє бачення, як цього досягти, колиєдине, що цікавить росію, — це збільшення виробництва ракет для терору й новізлочини проти людей та міжнародного порядку, проти природи й Статуту ООН», —наголосив Володимир Зеленський.

Він акцентував, що будь-які переговори керівництво росії сприймає якможливість накопичити силу й розширити агресію, і Україна вже в цьомупереконалася.

«Іще раз зазначу: потрібен реальний мир, а отже, реальне виведення російськихвійськ з усієї нашої незалежної території», — сказав Президент.

Крім того, під час зустрічі сторони обговорили питання продовольчої безпекисвіту, у якому Україна вже продемонструвала свою глобальну силу. ВолодимирЗеленський представив учасникам переговорів результати двох експортнихініціатив: Чорноморської зернової ініціативи та гуманітарної програми «Зерно зУкраїни».

«Ми реально допомагаємо світу й конкретно — багатьом народам Африки, Азії,Європи зберігати соціальну стабільність і цінову передбачуваність напродовольчому ринку завдяки нашому експорту. Разом із партнерами працюємо надзерновими хабами в Африці. Постачання продовольства має бути надійногарантоване, і право кожної людини на їжу має бути забезпечено попри будь-якінамагання таких держав, як росія, використовувати загрозу голоду та соціальноїнестабільності для шантажу народів», — заявив Президент.

Він звернувся до учасників зустрічі з пропозицією презентувати своє баченнятого, що можна спільно зробити для кращого забезпечення глобальноїпродовольчої безпеки та створення, зокрема, зернових хабів.

![](../Images/AРМІЯINFORM/2023-06-16T88-00-00-04-00/0e0e6ada0e7e8143b62a1b7340b138ee_1686935408_extra_large.jpeg)

Також, за словами Глави держави, Україна має конкретні пропозиції для розвиткулюдського капіталу країн-партнерів, передусім завдяки цифровій стійкостісоціальних і державних інституцій.

«Ми готові значно розширити освітні програми для студентів, зокрема з країнАфриканського континенту», — зазначив Володимир Зеленський.

«Але передусім ми маємо відновити повну силу Статуту ООН і припинити цюжорстоку російську агресію та звільнити нашу землю, наших людей відросійського імперського зла. Для цього потрібні глобальні зусилля, і я дякуювсім, хто здатен до таких зусиль і допомагає Україні, а отже, собі, своїйвласній безпеці», — сказавПрезидент.

Source: [https://armyinform.com.ua/2023/06/16/nihto-ne-mozhe-pochuvatysya-zahyshhenym-poky-rosiya-namagayetsya-zrobyty-agresiyu-globalnoyu-normoyu-prezydent-ukrayiny/](https://armyinform.com.ua/2023/06/16/nihto-ne-mozhe-pochuvatysya-zahyshhenym-poky-rosiya-namagayetsya-zrobyty-agresiyu-globalnoyu-normoyu-prezydent-ukrayiny/)