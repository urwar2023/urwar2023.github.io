# НАЗК виключило з переліку міжнародних спонсорів війни першу компанію

Authors: Ukrinform (Person)

Publisher: Укринформ (Organization)

Published Time: 2023-06-16T16:27:00+03:00

Modified Time: 2023-06-16T16:27:00+03:00

Description: Національне агентство з питань запобігання корупції виключило з переліку міжнародних спонсорів війни першу компанію – ірландську Peninsula Petroleum Limited, яка є світовим постачальником суднового палива. — Укрінформ.

Images: ['[630_360_16869...](https://static.ukrinform.com/photos/2023_06/thumb_files/630_360_1686922869-681.jpg)']

Tags: ['НАЗК', 'Спонсор війни']

Type: Article

<!--METADATA-->

![](../Images/yкринформ/2023-06-16T16-27-00-03-00/630_360_1686922869-681.jpg)Національне агентство з питань запобігання корупції виключило з перелікуміжнародних спонсорів війни першу компанію – ірландську Peninsula PetroleumLimited, яка є світовим постачальником суднового палива.

Про це повідомило [ НАЗК ](https://nazk.gov.ua/uk/novyny/pro-nazk/rozirvaly-zv-yazky-z-rf-nazk-vyklyuchylo-pershu-kompaniyu-iz-pereliku-mizhnarodnyh-sponsoriv-vijny/) , передає Укрінформ.

"Вперше від початку створення переліку міжнародних спонсорів війни – потужногорепутаційного інструменту тиску на компанії, що продовжують працювати з рфпісля широкомасштабного вторгнення, з нього була виключена перша компанія", –зауважили в агентстві.

Зазначається, що Peninsula Petroleum Limited направила до НАЗК лист іззазначенням виконаних умов, які дозволяють виключити її зі згаданого переліку.

Компанія припинила постачати бункерне паливо не тільки до суден, що належатьросіянам або ходять під російським прапором, а й тим, які перевозять російськунафту. Вказані кроки були вжиті на знак засудження російської агресії.

Таким чином, Peninsula Petroleum Limited виконала всі необхідні умови, обравшишлях соціально-відповідального [ бізнесу ](https://www.ukrinform.ua/tag-biznes) .

"Перше виключення з переліку міжнародних спонсорів війни — це найкращий доказтому, що цей інструмент дійсно працює. Ми хочемо, щоб цей перелік зменшувався,а не навпаки", — наголосив голова НАЗК Олександр Новіков.

Водночас він підкреслив, що виключення з переліку можливе винятково увипадках, якщо компанії оберуть "світлу сторону" заради спільних цінностейдемократії, доброчесності та миру й виконають необхідні умови, розірвавшизв’язки з Російською Федерацією.

Новіков подякував Peninsula Petroleum Limited за продемонстровану позицію тависловив сподівання, що її рішення стане прикладом для інших компаній, якіцінують свою репутацію та не хочуть бути пов’язаними з кривавим путінськимрежимом.

**Читайте також:** [ НАЗК внесло Mondelez International до перелікуміжнародних **спонсорів** **війни** ](https://www.ukrinform.ua/rubric-ato/3714103-nazk-vneslo-mondelez-international-do-pereliku-miznarodnih-sponsoriv-vijni.html)

"Ми вдячні всім представникам громадянського суспільства, журналістам,експертам, приватному бізнесу та політикам, які щодня разом з нами доносять досвіту важливе послання: ми не можемо вести бізнес з терористом, фінансуючижорстоку та неспровоковану війну. Це демонструє єдність навколо спільнихцінностей свободи, демократії та поваги до прав людини, за що саме заразбореться Україна", — зазначили в НАЗК.

Наголошується, що агентство відкрите до співпраці з міжнародним бізнесом таготове провести консультації щодо кроків, необхідних для виключення зпереліку.

Як повідомляв Укрінформ, у травні НАЗК [ внесло до переліку міжнароднихспонсорів війни ](https://www.ukrinform.ua/rubric-economy/3718698-postacaut-oci-dla-rosijskih-droniv-nazk-vneslo-do-pereliku-sponsoriv-vijni-dvi-kitajski-kompanii.html) двох китайських виробників і постачальників обладнання длявідеоспостереження — компанії Hikvision і Dahua Technology.

Source: [https://www.ukrinform.ua/rubric-economy/3723853-nazk-viklucilo-z-pereliku-miznarodnih-sponsoriv-vijni-persu-kompaniu.html](https://www.ukrinform.ua/rubric-economy/3723853-nazk-viklucilo-z-pereliku-miznarodnih-sponsoriv-vijni-persu-kompaniu.html)