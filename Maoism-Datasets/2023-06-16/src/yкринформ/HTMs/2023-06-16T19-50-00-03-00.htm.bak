<h1>У Харкові пішов з життя відомий фотограф Юрій Ворошилов</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-06-16T19:50:00+03:00</p>
<p>Modified Time: 2023-06-16T23:50:00+03:00</p>
<p>Description: У Харкові пішов із життя відомий фоторепортер, один з авторів перших світлин енергоблока Чорнобильської АЕС після аварії у 1986 році. — Укрінформ.</p>
<p>Images: ['<a href="https://static.ukrinform.com/photos/2023_06/thumb_files/630_360_1686948557-348.jpeg">630_360_16869...</a>']</p>
<p>Tags: ['Смерть', 'Харків', 'Фотограф']</p>
<p>Type: Article</p>
<!--METADATA-->

<p><img alt="" src="../Images/2023-06-16T19-50-00-03-00/630_360_1686948557-348.jpeg" /> У Харковіпішов із життя відомий фоторепортер, один з авторів перших світлин енергоблокаЧорнобильської АЕС після аварії у 1986 році.</p>
<p>Про це повідомили у Фейсбуці друзі та близькі фотографа, передає Укрінформ.</p>
<p>"Важка новина, велика втрата, не можу повірити. Не стало Юрка, Юрія Ворошилова- Людини з великої букви, талановитого репортера, повного творчих ідей,патріота України, сміливого, веселого, доброзичливого хлопця, мого староготовариша. Дорогий Юрко, знай в моїй пам'яті, як і в пам'яті всіх тих, хто тебезнав, ти назавжди!" - написав архітектор-реставратор Володимир Новгородов.</p>
<p>"Сьогодні 9.00 помер у клініці під Берліном Юрко Ворошилов, легендарнийхарківський фоторепортер. Історія Харкова і Слобожанщини у фото за півстоліття– його рук діло. Він любив знімати місто з дахів і з повітря, лежачи на землічи залізши на вишку", - написала співробітниця Харківського літературногомузею, волонтерка Ольга Різниченко.</p>
<p>"Помер Юрій Ворошилов - харківський фотограф, людина-стихія, людина-петарда,людина-вогонь. Насправді - дуже добра людина. Мрійник, візіонер і дивовижнийавантюрист (у поетичному сенсі цього слова)", - написав письменник, музикант,волонтер Сергій Жадан.</p>
<p>Юрію Ворошилову був 71 рік. Останні роки він боровся з онкологічнимзахворюванням: переніс операцію, кілька курсів хіміотерапії, тяжку пневмонію,викликану коронавірусом. Не зважаючи на це, продовжував працювати, їздив узону бойових дій.</p>
<p>Як повідомлялося, у червні 1986 року Юрій Ворошилов за завданням редакціїоднієї з харківських газет знімав, висунувшись по пояс із кабіни військовоговертольота, оповитий парою 4-й енергоблок ЧАЕС, а потім організував мобільнувиставку і розповів усьому регіону про подвиг чорнобильців.</p>
<p>В останні роки Ворошилов здійснив три масштабні фотопроєкти: "Грузинськийлегіон" - про добровольців, які приїхали з Грузії до України для захисту нашоїкраїни від російських окупантів; "Савур-Могила", де представлені фотографії,зроблені у Попасній, Щасті, на Світлодарській дузі; "Неоголошена війна", уякому зібрані його знімки учасників перших, найтяжчих боїв на Донбасі.</p>
<p>Source: <a href="https://www.ukrinform.ua/rubric-society/3724010-u-harkovi-pisov-z-zitta-vidomij-fotograf-urij-vorosilov.html">https://www.ukrinform.ua/rubric-society/3724010-u-harkovi-pisov-z-zitta-vidomij-fotograf-urij-vorosilov.html</a></p>