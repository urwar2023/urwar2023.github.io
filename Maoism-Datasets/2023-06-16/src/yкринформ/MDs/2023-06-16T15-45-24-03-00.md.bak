# Кислиця назвав абсурдним розгортання гуманітарних місій ООН під загрозою обстрілів з боку Росії

Authors: Ukrinform (Person)

Publisher: Укринформ (Organization)

Published Time: 2023-06-16T15:45:24+03:00

Modified Time: 2023-06-16T15:45:24+03:00

Description: Постійний представник України при ООН Сергій Кислиця вважає абсурдом, що ООН розгортає свої гуманітарні місії під загрозою обстрілів з боку РФ, «яка сидить у кріслі постійного члена Радбезу». — Укрінформ.

Images: ['[630_360_16196...](https://static.ukrinform.com/photos/2021_04/thumb_files/630_360_1619604800-452.jpeg)']

Tags: ['ООН', 'Росія', 'Кислиця']

Type: Article

<!--METADATA-->

![](../Images/2023-06-16T15-45-24-03-00/630_360_1619604800-452.jpeg) Постійнийпредставник України при ООН Сергій Кислиця вважає абсурдом, що ООН розгортаєсвої гуманітарні місії під загрозою обстрілів з боку РФ, «яка сидить у крісліпостійного члена Радбезу».

Про це він сказав в [ інтерв’ю Укрінформу ](https://www.ukrinform.ua/rubric-world/3723629-sergij-kislica-postijnij-predstavnik-ukraini-pri-oon.html) ,відповідаючи на запитання щодо реагування ООН на катастрофу, спричиненупідривом Росією Каховської греблі.

На початку повномасштабного вторгнення у березні-квітні минулого року ООНвиявилася не готовою реагувати оперативно, оскільки вперше за свою історіюзіткнулася з війною такого характеру й масштабу в Європі, сказав постпред.Проте доволі швидко адаптувала свою діяльність у координації з українськимурядом та налагодила гуманітарне реагування.

Сьогодні структури ООН здійснюють в Україні свою найбільшу у світі гуманітарнуоперацію, зазначив він.

**Читайте також:** [ Україна потерпає від безпрецедентних актів державноготероризму з боку РФ - **Кислиц** я ](https://www.ukrinform.ua/rubric-polytics/3723742-ukraina-poterpae-vid-bezprecedentnih-aktiv-derzavnogo-terorizmu-z-boku-rf-kislica.html)

За словами Кислиці, «в ООН ніколи не замовчували, що Росія не надає доступугуманітарним місіям на тимчасово окуповані території, попри численні запити».Так було під час блокади Маріуполя, захоплення районів Харківщини таЧернігівщини, окупації частин Донецької та Луганської областей – починаючи з2014 року, додав він.

Гуманітарний персонал не має зброї, тому необхідні гарантії безпеки з бокуокупантів, а Росія не дає таких гарантій і всі запити ігнорує, пояснивКислиця.

«Отже, варто чітко розуміти, що корінь зла в цій ситуації – це Росія. І цейкорінь треба вирвати. Адже це абсурд, що ООН розгортає свої гуманітарні місіїпід загрозою обстрілів з боку РФ, яка сидить у кріслі постійного члена РадбезуООН», – наголосив він.

**Читайте також:** [ Сергій **Кислиц** я, постійний представник України приООН ](https://www.ukrinform.ua/rubric-world/3723629-sergij-kislica-postijnij-predstavnik-ukraini-pri-oon.html)

Як повідомляв Укрінформ, заступник генсека ООН з гуманітарних питань МартінГріффітс заявляв, що його офіс намагається отримати дозвіл окупаційної владина безпечний доступ через лінію розмежування для надання гуманітарної допомогипостраждалим.

Верховна Рада України на засіданні 10 червня ухвалила постанову про зверненнядо ООН, парламентів та урядів її держав-членів, міжнародних організацій та їхпарламентських асамблей у зв’язку з черговим актом тероризму РосійськоїФедерації – підривом Каховської ГЕС.

Source: [https://www.ukrinform.ua/rubric-polytics/3723823-kislica-nazvav-absurdnim-rozgortanna-gumanitarnih-misij-oon-pid-zagrozou-obstriliv-z-boku-rosii.html](https://www.ukrinform.ua/rubric-polytics/3723823-kislica-nazvav-absurdnim-rozgortanna-gumanitarnih-misij-oon-pid-zagrozou-obstriliv-z-boku-rosii.html)