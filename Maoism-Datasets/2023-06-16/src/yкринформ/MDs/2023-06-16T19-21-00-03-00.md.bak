# На фронті за добу – 21 зіткнення: ворог зосереджує сили на чотирьох напрямках

Authors: Ukrinform (Person)

Publisher: Укринформ (Organization)

Published Time: 2023-06-16T19:21:00+03:00

Modified Time: 2023-06-16T19:21:00+03:00

Description: Російські війська продовжують зосереджувати основні зусилля на Лиманському, Бахмутському, Авдіївському і Мар’їнському напрямках. Протягом доби там відбулося 21 бойове зіткнення. — Укрінформ.

Images: ['[630_360_16869...](https://static.ukrinform.com/photos/2023_06/thumb_files/630_360_1686933386-212.jpg)']

Tags: ['Генштаб', 'ЗСУ', 'Війна з Росією', '#stoprussia']

Type: Article

<!--METADATA-->

![](../Images/2023-06-16T19-21-00-03-00/630_360_1686933386-212.jpg) Російськівійська продовжують зосереджувати основні зусилля на Лиманському,Бахмутському, Авдіївському і Мар’їнському напрямках. Протягом доби тамвідбулося 21 бойове зіткнення.

Як передає Укрінформ, про це Генеральний штаб Збройних сил України повідомив у[ Фейсбуці](https://www.facebook.com/GeneralStaff.ua/posts/pfbid027K2FM817SjMqjQqLCcrcj8QYLq48q7TbK98ujito3rK2HVgE2JG1t8Gjqh5E2y2wl), оприлюднивши оперативну інформацію станом на 18:00 п'ятниці, 16 червня.

За даними Генштабу, українська авіація за добу завдала 14 ударів по районахзосередження особового складу російської армії.

Підрозділи українських ракетних військ й артилерії зі свого боку уразиливорожий пункт управління, три райони зосередження особового складу, чотириартилерійські підрозділи на вогневих позиціях, дві станції радіоелектронноїборотьби та ще два важливі об’єкти загарбників.

Також Сили оборони України знищили три ворожі розвідувальні безпілотникиоперативно-тактичного рівня.

Усього протягом доби росіяни здійснили 24 авіаційні удари та близько 35обстрілів з реактивних систем залпового вогню.

Крім того, ракетного удару від росіян укотре зазнала Київська область. Ворогатакував регіон шістьма аеробалістичними ракетами Х-47 "Кинджал" і стількома жкрилатими ракетами "Калібр". Сили протиповітряної оборони Повітряних сил таСухопутних військ ЗСУ знищили всі 12 російських ракет.

**Читайте також:** [ Росія не відмовилася від підкорення України: у СШАвідреагували на ракетний удар по Києву ](https://www.ukrinform.ua/rubric-polytics/3723893-rosia-ne-vidmovilasa-vid-pidkorenna-ukraini-u-ssa-vidreaguvali-na-raketnij-udar-po-kievu.html)

Унаслідок чергових російських атак постраждали мирні жителі, є руйнуванняінфраструктури.

У Генштабі застерігають: імовірність здійснення ворогом ракетних й авіаційнихударів по всій території України залишається високою.

На **Волинському** та **Поліському напрямках** оперативна обстановка суттєвихзмін не зазнала. Ознаки формування наступальних угруповань не виявлені. Набілоруських полігонах тривають заходи бойової підготовки та злагодженняпідрозділів Збройних сил Російської Федерації перед їх відправкою в райониведення бойових дій на території України.

На **Сіверському** і **Слобожанському напрямках** Росія зберігає військовуприсутність у прикордонних з Україною районах.

Ударів російської авіації протягом доби зазнали Могриця Сумської області йБударки Харківської. Від мінометних й артилерійських ворожих обстрілівпотерпали Зноб-Трубчевська, Чуйківка, Бояро-Лежачі, Старі Вирки, Басівка,Степок, Краснопілля й Велика Писарівка Сумської області, Уди, Червона Зоря,Глибоке, Липці, Зелене, Тернова, Огірцеве, Вовчанськ, Вовчанські Хутори,Бочкове й Мала Вовча Харківської області.

На **Куп’янському напрямку** з артилерії і мінометів росіяни били по Кам'янці,Красному Першому, Фиголівці, Новомлинську, Дворічній, Западному та КислівціХарківської області, а також по Новоселівському Луганської області.

На **Лиманському напрямку** загарбники завдали авіаційного удару в районіСпірного Донецької області, з артилерії обстріляли Стельмахівку, Невське йБілогорівку Луганської області, Торське, Верхньокам’янське, Спірне йСеребрянку Донецької області.

**Читайте також:** [ Таврійський напрямок: за добу сталося 36 зіткнень, втративорога – більш як чотири роти ](https://www.ukrinform.ua/rubric-ato/3723922-vtrati-rosijskoi-armii-na-tavrijskomu-napramku-za-dobu-perevisili-cotiri-roti.html)

На **Бахмутському напрямку** російська авіація вдарила по районах Білої Горита Нью-Йорка Донецької області. Від ворожих артилерійських обстрілівпостраждали райони Васюківки, Оріхово-Василівки, Богданівки, Хромового,Часового Яру, Іванівського, Озарянівки, Білої Гори, Костянтинівки таПівденного Донецької області.

На **Авдіївському напрямку** війська РФ вели безуспішні наступальні дії врайонах Степового й Авдіївки, у районі останньої вдарили з авіації.Артилерійських обстрілів від росіян зазнали райони Авдіївки, Веселого таКарлівки Донецької області.

На **Мар’їнському напрямку** Сили оборони відбили всі ворожі атаки в районіМар’їнки. Водночас загарбники завдали по району міста авіаційних ударів, завіації також били по району Побєди Донецької області.

Із застосуванням артилерії ворог [ обстріляв ](https://www.ukrinform.ua/tag-obstril) райони Красногорівки, Георгіївки, Мар’їнки, Максимільянівки іКостянтинівки Донецької області.

На **Шахтарському напрямку** війська РФ проводили наступальні дії в напрямкуНовомихайлівки й Водяного Донецької області, однак успіху не мали. Авіаційнихударів росіяни завдали в районах Пречистівки, Золотої Ниви і Благодатного,обстріляли також Вугледар, Времівку, Сторожеве, Новосілку й Новопіль Донецькоїобласті.

На **Запорізькому** і **Херсонському напрямках** російська армія продовжуєвести оборонні дії. З артилерії загарбники обстріляли Ольгівське, Полтавку,Гуляйполе, Залізничне, Гуляйпільське, Чарівне, Білогір’я, Новоданилівку,Новоандріївку, Малі Щербаки і Кам’янське Запорізької області, Херсон, Зміївку,Берислав, Козацьке, Інженерне, Зеленівку, Антонівку, Білозерку, Дніпровське йКізомис Херсонської області.

Як повідомляв Укрінформ, унаслідок ракетного удару росіян удень 16 червня [ вКиївській області постраждали ](https://www.ukrinform.ua/rubric-regions/3723869-kilkist-postrazdalih-unaslidok-raketnogo-obstrilu-na-kiivsini-zrosla-do-semi.html) семеро людей, двоє з них — діти.

_Фото: Генштаб ЗСУ_

Source: [https://www.ukrinform.ua/rubric-ato/3723944-na-fronti-za-dobu-21-boezitknenna-vorog-zoseredzue-sili-na-cotiroh-napramkah.html](https://www.ukrinform.ua/rubric-ato/3723944-na-fronti-za-dobu-21-boezitknenna-vorog-zoseredzue-sili-na-cotiroh-napramkah.html)