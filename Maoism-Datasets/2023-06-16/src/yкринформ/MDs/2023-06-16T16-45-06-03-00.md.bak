# Політв’язень Якименко у російській колонії зазнає знущань і не отримує меддопомоги - омбудсмен

Authors: Ukrinform (Person)

Publisher: Укринформ (Organization)

Published Time: 2023-06-16T16:45:06+03:00

Modified Time: 2023-06-16T16:45:06+03:00

Description: Український політв’язень Володимир Якименко, засуджений в РФ за сфабрикованою справою до 15 із половиною років позбавлення волі, у російській виправній колонії зазнає знущань і не отримує медичної допомоги. — Укрінформ.

Images: ['[630_360_15832...](https://static.ukrinform.com/photos/2020_03/thumb_files/630_360_1583247766-363.jpeg)']

Tags: ["Політв'язні Кремля", 'Колонія', 'Війна з Росією', 'Дмитро Лубінець']

Type: Article

<!--METADATA-->

![](../Images/2023-06-16T16-45-06-03-00/630_360_1583247766-363.jpeg)Український політв’язень Володимир Якименко, засуджений в РФ за сфабрикованоюсправою до 15 із половиною років позбавлення волі, у російській виправнійколонії зазнає знущань і не отримує медичної допомоги.

Про це у [ Телеграмі ](https://t.me/dmytro_lubinetzs/2732) [](https://t.me/dmytro_lubinetzs/2732) повідомив уповноважений Верховної Ради зправ людини Дмитро Лубінець, передає Укрінформ.

“Володимир Якименко зазнає знущань з боку співробітників виправної колонії №4російського міста Пугачов. Бранця змушують шити форму для військових [ РФ](https://www.ukrinform.ua/tag-rosia) за 12 рублів (майже 6 гривень) намісяць. За відмову чоловіка кілька разів відправляли на вахту. Заборонялителефонувати адвокату”, - зазначає омбудсмен.

За його словами, на знак протесту Якименко порізав собі вени, протекваліфікованої меддопомоги йому не надали, лише перев'язали руку. Невдовзі вчоловіка піднялася температура, але навіть жарознижувальних ліків він неотримав.

“Володимиру лише міняли скривавлені бинти і запроторювали назад до камери. Ітак упродовж майже тижня. Про це повідомила його дружина Альона”, - зазначивЛубінець.

**Читайте також:** [ **Політв** ’язень Кремля Захтей повернувся в Україну](https://www.ukrinform.ua/rubric-crimea/3723224-politvazen-kremla-zahtej-povernuvsa-v-ukrainu.html)

Він наголосив, що згодом медики взагалі відмовилися лікувати Якименка, і лишезавдяки іншим вʼязням українець міг дезінфікувати рану. І хоч вона почалазагоюватися, в нього заніміли три пальці та частина руки біля запʼястя.

Уповноважений з прав людини наголошує, що антигуманне поводження з незаконноув’язненими Росією українцями має системний характер. РФ продовжує порушуватиміжнародне гуманітарне право та Женевську конвенцію, відповідно до якоїненадання медичної допомоги прирівнюється до катувань і тортур.

Омбудсмен нагадав, що на початку лютого у Росії померли кримські політв'язніДжеміль Гафаров та Костянтин Ширінг. Обидва мали проблеми зі здоров'ям і обомдопомоги не надали.

“Міжнародна спільнота має активізувати зусилля для тиску на Росію задлянегайного звільнення всіх незаконно утримуваних нею громадян України”, -заявив омбудсмен.

**Читайте також:** [ **Політв** ’язень Яцкін зазнає знущань у російськійколонії – Лубінець ](https://www.ukrinform.ua/rubric-crimea/3720681-politvazen-ackin-zaznae-znusan-u-rosijskij-kolonii-lubinec.html)

Володимир Якименко – таксист, активіст Автомайдану із села Чаплинка наХерсонщині. Він, зокрема, перевозив кримчан, які виїжджали з окупованогопівострова на материкову територію України.

Його затримали на адмінмежі з окупованим Кримом 11 червня 2017 року. ФСБ РФзвинуватила Якименка у перевезенні наркотиків. Українця засудили до 15,5 рокупозбавлення волі.

Source: [https://www.ukrinform.ua/rubric-society/3723858-politvazen-akimenko-u-rosijskij-kolonii-zaznae-znusan-i-ne-otrimue-meddopomogi-ombudsmen.html](https://www.ukrinform.ua/rubric-society/3723858-politvazen-akimenko-u-rosijskij-kolonii-zaznae-znusan-i-ne-otrimue-meddopomogi-ombudsmen.html)