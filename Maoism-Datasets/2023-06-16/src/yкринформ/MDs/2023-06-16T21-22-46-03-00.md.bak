# Громади отримають майже ₴4,48 мільярда субвенції на відновлення та розвиток інфраструктури

Authors: Ukrinform (Person)

Publisher: Укринформ (Organization)

Published Time: 2023-06-16T21:22:46+03:00

Modified Time: 2023-06-16T21:22:46+03:00

Description: Уряд затвердив Порядок та умови розподілу майже 4,48 мільярда гривень субвенції місцевим бюджетам на відновлення та розвиток інфраструктури. — Укрінформ.

Images: ['[630_360_16010...](https://static.ukrinform.com/photos/2020_09/thumb_files/630_360_1601066264-898.jpg)']

Tags: ['Інвестиції', 'Мінінфраструктури', 'Гроші']

Type: Article

<!--METADATA-->

![](../Images/2023-06-16T21-22-46-03-00/630_360_1601066264-898.jpg) Урядзатвердив Порядок та умови розподілу майже 4,48 мільярда гривень субвенціїмісцевим бюджетам на відновлення та розвиток інфраструктури.

Про це повідомляється на [ сайті Урядового порталу](https://www.kmu.gov.ua/news/mininfrastruktury-hromady-otrymaiut-maizhe-448-miliarda-hryven-subventsii-na-vidnovlennia-ta-rozvytok-infrastruktury?fbclid=IwAR2YokbbQjVVmO7CezvlLu9gq3I54ybTOy72UBH1TFQMXIAwhXW669oXVFM), передає Укрінформ.

"Пріоритет при розподілі субвенції надаватиметься тим областям, які найбільшепостраждали внаслідок повномасштабного вторгнення рф", - інформують уМінінфраструктури.

**Читайте також:** [ Уряд спрямовує 6,6 мільярда на відновлення інфраструктуриу восьми областях ](https://www.ukrinform.ua/rubric-vidbudova/3723719-urad-spramovue-66-milarda-na-vidnovlenna-infrastrukturi-u-vosmi-oblastah.html)

Повідомляється, що джерелом субвенції стали залишки виділених минулого рокукоштів Європейського інвестиційного банку. Ці кошти спрямують на відновленняшкіл, лікарень, житла, об’єктів ЖКГ.

Щоб отримати субвенцію, громади мають подати на розгляд обласним військовимадміністраціям (ОВА) та Київській міській військовій адміністрації (КМВА)переліки бажаних проєктів.

Надалі на базі пропозицій громад ОВА та КМВА формуватимуть список проєктів тапередаватимуть його на погодження до Міністерства розвитку громад, територійта інфраструктури.

**Читайте також:** [ Мінвідновлення та ЄІБ розпочинають відбір проєктів звідбудови ](https://www.ukrinform.ua/rubric-vidbudova/3713642-minvidnovlenna-ta-eib-rozpocinaut-vidbir-proektiv-z-vidbudovi.html)

"Відбір здійснюватиметься з урахуванням доцільності, ефективності тапріоритетності проєктів для забезпечення базових потреб населення громад", -підкреслюють у відомстві.

Зазначається, що після погодження фінального переліку проєктів уМінінфраструктури, ОВА та КМВА затверджуватимуть фінальний список проєктів,які потім надішлють Європейському інвестиційному банку.

Управління всіма обраними проєктами відновлення та розвитку інфраструктуриздійснюватиметься за допомогою Системи цифрового управління відбудовою DREAM зметою забезпечення прозорості.

Як повідомляв Укрінформ, уряд спрямує 6,6 млрд грн з Фонду ліквідаціїнаслідків збройної агресії на відновлення інфраструктури у 8 областях.

Source: [https://www.ukrinform.ua/rubric-regions/3723984-gromadi-otrimaut-majze-448-milarda-subvencii-na-vidnovlenna-ta-rozvitok-infrastrukturi.html](https://www.ukrinform.ua/rubric-regions/3723984-gromadi-otrimaut-majze-448-milarda-subvencii-na-vidnovlenna-ta-rozvitok-infrastrukturi.html)