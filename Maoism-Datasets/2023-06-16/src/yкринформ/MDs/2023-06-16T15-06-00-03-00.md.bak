# У Португалії провели конференцію щодо соціально-психологічної допомоги українцям

Authors: Ukrinform (Person)

Publisher: Укринформ (Organization)

Published Time: 2023-06-16T15:06:00+03:00

Modified Time: 2023-06-16T15:06:00+03:00

Description: За ініціативи «Спілки українців в Португалії» та за фінансової і організаційної підтримки муніципалітету м. Сантарем відбулася науково-практична конференція «Соціально-психологічна допомога біженцям з України в Португалії».   — Укрінформ.

Images: ['[630_360_16869...](https://static.ukrinform.com/photos/2023_06/thumb_files/630_360_1686916744-630.jpg)']

Tags: ['Діаспора', 'Португалія', 'Біженці', 'допомога', 'Війна з Росією']

Type: Article

<!--METADATA-->

![](../Images/2023-06-16T15-06-00-03-00/630_360_1686916744-630.jpg) Заініціативи «Спілки українців в Португалії» та за фінансової і організаційноїпідтримки муніципалітету м. Сантарем відбулася науково-практична конференція«Соціально-психологічна допомога біженцям з України в Португалії».

Як передає Укрінформ, про це у [ Фейсбуці](https://www.facebook.com/story.php?story_fbid=pfbid02Z3pEuPUVL8NeWnjANsrEioKFTzv4spJ3So7Fbu29UJXL653nYugzZWo7AahBepXQl&id=100080174745122)повідомив голова Спілки українців у Португалії Павло Садоха.

У конференції, яка проходила у змішаному онлайн і офлайн форматі, взяли участьпонад 70 осіб.

Серед них: очільники муніципальної влади м. Сантарем, консул України вПортугалії Вікторія Кузнєцова, академік-секретар відділення психології таспеціальної педагогіки НАПН України, член-кореспондент НАПН України, докторпсихологічних наук, професор, директор Українського науково-методичного Центрупрактичної психології і соціальної роботи НАПН України Віталій Панок,президент «Спілки українців в Португалії» Павло Садоха, голова осередку«Спілки українців в Португалії» Тетяна Тарнавська, завідувач кафедриспеціальної освіти Львівського національного університету імені Івана ФранкаКатерина Островська, професори та науковці українських університетів таполітехнічного інституту м. Сантарем, очільники соціальних служб м. Києва там. Сантарем, очільники освіти Львівської облдержадміністрації, вчителіукраїнських шкіл зі Львова та українських суботніх шкіл «Веселка» (Сантарем),«Дивосвіт» (Лісабон), біженці з України.

**Читайте також:** [ **Діаспора** **закликала** **Португалію** **засудити****ідеологію** **рашизму** ](https://www.ukrinform.ua/rubric-diaspora/3705592-diaspora-zaklikala-portugaliu-zasuditi-ideologiu-rasizmu.html) ![](../Images/2023-06-16T15-06-00-03-00/1686916744-268.jpg)

За словами пана Садохи, головною проблемою, яка обговорювалася на конференції,є глибокий стресовий стан більшості українців, зумовлений війною всерединіУкраїни та проблемами дезадаптації біженців в країнах їх вимушеної еміграції.Ця проблема торкає всі вікові категорії українських біженців:

* дітей, які зазнають труднощів пристосування до одночасного навчання в школах країн вимушеної міграції, on-line навчання в українській школі та навчання у вихідні в українських суботніх школах, труднощів інтеграції дітей в португальські школи через низьку психологічну готовність, мовленнєвий бар’єр, ізоляцію, невідповідність української та португальської освіти, що особливо проявляється у старшій школі;   * дорослих, більшість з яких не може знайти відповідної до кваліфікації роботи, і потерпає від невизначеності, чи залишитися в країні безпеки без засобів існування, чи повернутися з дітьми в Україну у війну, від якої втікали;   * людей похилого віку, більшість з яких через труднощі дезадаптації страждають від хвороб (інсульт, інфаркт, рак, ПТСР);   * людей з особливими потребами, які мають проблеми з визнанням їх інвалідності в країнах еміграції, і через це не отримують адекватної соціальної та психологічної підтримки.

![](../Images/2023-06-16T15-06-00-03-00/1686916744-630.jpg) **Читайте також:**[ **Українська** **діаспора** **передала** з **Португалії** в **Україну****машини** **швидкої** **допомоги** ](https://www.ukrinform.ua/rubric-diaspora/3677194-ukrainska-diaspora-peredala-z-portugalii-v-ukrainu-masini-svidkoi-dopomogi.html)

Голова Спілки українців у Португалії зауважив, що психологічна допомогаукраїнським біженцям з боку португальських психологів утруднена черезмовленнєвий бар’єр та іншу ментальність. Тому адекватну психологічну допомогуможуть надати кваліфіковані українські психологи, які перебувають як біженці вкраїнах вимушеної еміграції, однак, через бюрократичні труднощі з визнанням їхкваліфікації не можуть у швидкому часі отримати ліцензії.

За його словами, учасники конференції дійшли висновку, що розв'язання цихпроблем можливе лише у тісній співпраці між відповідними міністерствами таінституціями України та Португалії, в компетенції яких є означені питання.

Пан Садоха додав, що для розв'язання проблем учасники постановили звернутисядо Міністерства освіти і науки України та Міністерства освіти Португалії зініціативою створення осередків психологічної служби України в країнахеміграції українців, які можуть функціонувати на базі українських суботніхшкіл чи українських громадських організацій та використовувати потенціалбіженців з відповідною кваліфікацією під координацією НАПН України,Львівського національного університету імені Івана Франка та відповіднихнаукових установ Португалії.

Нагадаємо, перший секретар посольства України в Португалії Денис Бугера тавіцепрезидент Спілки українців у Португалії Наталія Варга під час візиту дотуристичного відділку поліції центрального району Лісабона [ обговорили](https://www.ukrinform.ua/rubric-diaspora/3717127-diaspora-organizovue-kursi-z-vivcenna-ukrainskoi-movi-policejskimi-lisabona.html) можливість вивченняукраїнської мови поліцейськими цього відділку.

_Фото: Pavlo Sadokha / Фейсбук_

Source: [https://www.ukrinform.ua/rubric-diaspora/3723803-u-portugalii-proveli-konferenciu-sodo-socialnopsihologicnoi-dopomogi-bizencam-z-ukraini.html](https://www.ukrinform.ua/rubric-diaspora/3723803-u-portugalii-proveli-konferenciu-sodo-socialnopsihologicnoi-dopomogi-bizencam-z-ukraini.html)