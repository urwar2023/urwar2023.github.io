# Штати не бачать жодних ознак, що Росія готова застосовувати ядерну зброю - Блінкен

Authors: Ukrinform (Person)

Publisher: Укринформ (Organization)

Published Time: 2023-06-16T20:03:00+03:00

Modified Time: 2023-06-16T20:03:00+03:00

Description: Сполучені Штати уважно стежать за ситуацією, пов’язаною з намірами Росії розмістити тактичну ядерну зброю на території Білорусі, однак поки не бачать ознак готовності РФ її застосувати. — Укрінформ.

Images: ['[630_360_16626...](https://static.ukrinform.com/photos/2022_09/thumb_files/630_360_1662653521-497.jpg)']

Tags: ['США', 'Ядерна зброя', 'Росія', 'Блінкен']

Type: Article

<!--METADATA-->

![](../Images/2023-06-16T20-03-00-03-00/630_360_1662653521-497.jpg) СполученіШтати уважно стежать за ситуацією, пов’язаною з намірами Росії розмістититактичну ядерну зброю на території Білорусі, однак поки не бачать ознакготовності РФ її застосувати.

Про це заявив у п’ятницю держсекретар США Ентоні Блінкен, коментуючи останнізаяви Путіна про те, що тактичні ядерні заряди вже розміщені на білоруськійтериторії, передає власний кореспондент Укрінформу.

«Що стосується повідомлень про Білорусь, ми бачили коментарі, озвученівпродовж останніх кількох годин. Ми продовжимо ретельно й дуже уважновідстежувати ситуацію»,- зауважив глава Держдепартаменту США.

**Читайте також:** [ **Блінкен** говоритиме у Китаї про розв’язану РФ війну вУкраїні – Держдеп ](https://www.ukrinform.ua/rubric-polytics/3723012-blinken-govoritime-v-kitai-pro-rozvazanu-rf-vijnu-v-ukraini-derzdep.html)

Він підкреслив, що Сполучені Штати наразі не бачать причин коригувати позиціївласних ядерних сил. «Ми не бачимо жодних ознак того, що Росія готуєтьсязастосувати ядерну зброю», - наголосив держсекретар.

Блінкен підтвердив останні висловлювання президента Байдена, що СполученіШтати віддані захисту кожного дюйму території НАТО, і на цьомузосереджуватимуться далі.

**Читайте також:** [ **Блінкен** у неділю планує відвідати Китай](https://www.ukrinform.ua/rubric-world/3722865-blinken-u-nedilu-planue-vidvidati-kitaj.html)

Глава американської дипломатії також повторив позицію, що нинішня ситуація єзайвим прикладом того, як [ Лукашенко поступається Кремлю ще більшим контролемнад суверенітетом країни – проти волі білоруського народу](https://www.ukrinform.ua/rubric-world/3723501-lukasenko-postupaetsa-kremlu-vse-bilsim-kontrolem-nad-bilorussu-derzdep.html) .

Як повідомлялося, у п’ятницю російський президент Путін заявив, що першіядерні заряди вже доставлені на білоруську територію.

Фото: ОП

Source: [https://www.ukrinform.ua/rubric-world/3723957-stati-ne-bacat-zodnih-oznak-so-rosia-gotova-zastosovuvati-adernu-zbrou-blinken.html](https://www.ukrinform.ua/rubric-world/3723957-stati-ne-bacat-zodnih-oznak-so-rosia-gotova-zastosovuvati-adernu-zbrou-blinken.html)