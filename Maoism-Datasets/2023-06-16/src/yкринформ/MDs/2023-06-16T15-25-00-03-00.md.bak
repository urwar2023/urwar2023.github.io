# Наслідки підриву Каховської греблі: голова Запорізької ОВА розповів про рівень води в області

Authors: Ukrinform (Person)

Publisher: Укринформ (Organization)

Published Time: 2023-06-16T15:25:00+03:00

Modified Time: 2023-06-16T15:25:00+03:00

Description: У Запоріжжі в нижньому б'єфі вода впала на 3, 75 метра і тепер її рівень нижче норми на метр. — Укрінформ.

Images: ['[630_360_16865...](https://static.ukrinform.com/photos/2023_06/thumb_files/630_360_1686570952-278.jpg)']

Tags: ['Вода', 'Каховська ГЕС', 'Запоріжжя']

Type: Article

<!--METADATA-->

![](../Images/2023-06-16T15-25-00-03-00/630_360_1686570952-278.jpg) УЗапоріжжі в нижньому б'єфі вода впала на 3, 75 метра і тепер її рівень нижченорми на метр.

Про це в [ Телеграмі ](https://t.me/zoda_gov_ua/19535) повідомив головаЗапорізької ОВА Юрій Малашко, передає Укрінформ.

"Рівень [ води ](https://www.ukrinform.ua/tag-voda) на нижньому б’єфістановить 13,41 м (нижче норми на 1,09 м). З моменту підриву дамби зниження на3,75 м. Верхній б’єф у нормі - 51,27 м, з моменту підриву дамби рівень водипіднявся на 4 см", - зазначили в ОВА.

Граничний рівень води в місці забору для каналів для ставка-охолоджувача ЗАЕСнижче за встановлений на 4,16 м. Проте рівень води у ставку-охолоджувачу вмежах норми.

Водозабезпечення населення на підконтрольній Україні території областіздійснюється в штатному режимі.

**Читайте також:** [ На **Запоріжжі** **через** **зниження** **води** у**Каховському** **водосховищі** **загинули** **понад** 9 **тисяч****екземплярів** **риби** ](https://www.ukrinform.ua/rubric-regions/3723741-na-zaporizzi-cerez-znizenna-vodi-u-kahovskomu-vodoshovisi-zaginuli-ponad-9-tisac-ekzemplariv-ribi.html)

Моніторингові дослідження якості питної води у місцях водозаборів та біляочисних споруд відхилень від нормативних показників не фіксують.

Раніше повідомлялося, що за останню добу зафіксовано загибель воднихбіоресурсів у заплаві р. Дніпро в районі с. Лисогірка (пряма відстань відокупованої Василівки - 20 км). Обсяг загиблих біоресурсів – 2 296 кг. На іншихділянках Каховського водосховища та р. Дніпро заморних явищ не виявлено.

Як повідомлялось, російські окупаційні війська вночі 6 червня [ підірвалигреблю Каховської гідроелектростанції ](https://www.ukrinform.ua/rubric-other_news/3723441-pidriv-rosianami-kahovskoi-ges-usi-novini.html) . Наразітриває ліквідація наслідків підтоплення населених пунктів та об’єктівкритичної інфраструктури.

Source: [https://www.ukrinform.ua/rubric-regions/3723809-naslidki-pidrivu-kahovskoi-grebli-golova-zaporizkoi-ova-rozpoviv-pro-riven-vodi-v-oblasti.html](https://www.ukrinform.ua/rubric-regions/3723809-naslidki-pidrivu-kahovskoi-grebli-golova-zaporizkoi-ova-rozpoviv-pro-riven-vodi-v-oblasti.html)