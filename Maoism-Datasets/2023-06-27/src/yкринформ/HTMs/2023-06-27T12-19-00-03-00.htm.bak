<h1>Війна Путіна не призвела ні до чого, окрім нестабільності - Рютте</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-06-27T12:19:00+03:00</p>
<p>Modified Time: 2023-06-27T23:19:00+03:00</p>
<p>Description: Останні події в Росії є ще одним доказом того, що війна Путіна не призвела ні до чого, окрім нестабільності. — Укрінформ.</p>
<p>Images: ['<a href="https://static.ukrinform.com/photos/2023_06/thumb_files/630_360_1687896686-537.jpg">630_360_16878...</a>']</p>
<p>Tags: ['Путін', 'Рютте', 'Війна з Росією']</p>
<p>Type: Article</p>
<!--METADATA-->

<p><img alt="" src="../Images/2023-06-27T12-19-00-03-00/630_360_1687896686-537.jpg" /> Останніподії в Росії є ще одним доказом того, що війна Путіна не призвела ні до чого,окрім нестабільності.</p>
<p>Про це прем’єр-міністр Нідерландів Марк Рютте сказав сьогодні у Гаазі під часпресконференції за підсумками робочої зустрічі за участі глав держав та урядівЛитви, Польщі, Румунії, Албанії, Бельгії та Норвегії, повідомляє власнийкореспондент Укрінформу в Гаазі.</p>
<p>“Нестабільність у <a href="https://www.ukrinform.ua/tag-rosia"> Росії </a> породжуєнестабільність у Європі, тому ми стурбовані. Ці події є ще одним доказом того,що війна Путіна не призвела ні до чого, окрім нестабільності. Насамперед воназавдала нестерпних страждань українському народу... Ми повинні зосередитися нанашій меті, переконавшись, що війна Путіна проти України зазнає невдачі”, -сказав він.</p>
<p>Він також наголосив, що війна Росії в Україні – це несправедлива війна ізагроза безпеці інших країн.</p>
<p>“Це війна проти всього. Ми за свободу, демократію та верховенство закону. І,звичайно, війна — це пряма загроза нашій власній безпеці. Бо у разі успіху вУкраїні, то Путін на цьому не зупиниться. І тому Україна може розраховувати нанашу непохитну підтримку”, - наголосив він.</p>
<p>За його словами, саміт НАТО у Вільнюсі буде дуже важливим, де йтиметься пробезпеку, війну Росії в Україні.</p>
<p>Як повідомляв Укрінформ, у вівторок, 27 червня 2023, у нідерландській Гаазівідбулася зустріч у рамках підготовки до саміту НАТО, який має відбутися уВільнюсі 11 та 12 липня.</p>
<p>Першим на захід прибув генеральний секретар НАТО Єнс Столтенберг, після чогоразом з прем’єр-міністром Нідерландів Марком Рютте вони зустрічали іншихучасників заходу.</p>
<p>Участь у заході беруть президент Литви Ґітанас Науседа, президент ПольщіАнджей Дуда, президент Румунії Клаус Йоганніс, прем'єр-міністр БельгіїАлександер де Кроо, прем’єр-міністр Норвегії Йонас Гар Стере, премʼєр-міністрАлбанії Еді Рама.</p>
<p>Під час цієї зустрічі її учасники обговорювали війну РФ в Україні та безпековуситуацію у світі.</p>
<p>Як повідомлялося, від початку російського вторгнення в Україну НАТО та країни-союзниці продовжують надавати Україні суттєву політичну, економічну,гуманітарну та військову допомогу. Продовження та нарощування такої допомогибуде однією з головних тем під час зустрічі глав держав та урядів країнАльянсу, що відбудеться у Вільнюсі 11-12 липня.</p>
<p>Генеральний секретар НАТО Єнс Столтенберг зазначив на одній з останніхпресконференцій, що союзники по НАТО погоджуються з тим, що Україна станечленом Альянсу, але не розглядатимуть питання щодо її формального запрошеннядля входження під час Вільнюського саміту.</p>
<p><strong>Читайте також:</strong> <a href="https://www.ukrinform.ua/rubric-world/3728053-derzdep-pro-zakolot-prigozina-mi-pobacili-pramij-viklik-liderstvu-putina.html"> Держдеп про «заколот» Пригожина: Ми побачили прямийвиклик лідерству <strong>Путін</strong> а </a></p>
<p>Він зауважив, що ухвалені під час саміту у Вільнюсі рішення приведуть Українуближче до НАТО.</p>
<p>На всіх рівнях українська сторона наголосила, що запевнень про те, що "Українастане членом Альянсу", які лунали під час Бухарестського саміту НАТО у 2008році, вже недостатньо.</p>
<p>Натомість Україна ставить перед союзниками по НАТО питання надання гарантійбезпеки та чіткої перспективи руху до повноправного членства в Альянсі.</p>
<p>Source: <a href="https://www.ukrinform.ua/rubric-polytics/3728551-vijna-putina-ne-prizvela-ni-do-cogo-okrim-nestabilnosti-rutte.html">https://www.ukrinform.ua/rubric-polytics/3728551-vijna-putina-ne-prizvela-ni-do-cogo-okrim-nestabilnosti-rutte.html</a></p>