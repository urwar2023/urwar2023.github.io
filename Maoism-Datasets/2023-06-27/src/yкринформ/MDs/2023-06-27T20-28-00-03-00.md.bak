# США оголосили про виділення Україні нового пакету військової допомоги

Authors: Ukrinform (Person)

Publisher: Укринформ (Organization)

Published Time: 2023-06-27T20:28:00+03:00

Modified Time: 2023-06-27T20:28:00+03:00

Description: Сполучені Штати офіційно оголосили про виділення нового пакету військової допомоги Україні у сфері оборони, який міститиме озброєння для підтримки українського контрнаступу, посилення ППО та інших можливостей ЗСУ. — Укрінформ.

Images: ['[630_360_16730...](https://static.ukrinform.com/photos/2023_01/thumb_files/630_360_1673028257-831.jpg)']

Tags: ['США', 'Білий дім', 'Війна з Росією']

Type: Article

<!--METADATA-->

![](../Images/2023-06-27T20-28-00-03-00/630_360_1673028257-831.jpg) СполученіШтати офіційно оголосили про виділення нового пакету військової допомогиУкраїні у сфері оборони, який міститиме озброєння для підтримки українськогоконтрнаступу, посилення ППО та інших можливостей ЗСУ.

Про це заявила в вівторок під час брифінгу в Вашингтоні офіційна представницяБілого дому Олівія Делтон, передає власний кореспондент Укрінформу.

«Це вже 41-те виділення озброєння із запасів Міноборони шляхом застосуваннямеханізму за повноваженнями президента (presidential drawdown – ред.) дляУкраїни, які Конгрес схвалив минулого року за потужної підтримки обох партій»,- сказала представниця адміністрації Байдена.

Вона зауважила, що пакет містить «ключові можливості» для підтримкиконтрнаступальних операцій України, зміцнення її протиповітряної оборони, атакож додаткову броньовану техніку, протитанкові системи, боєприпаси та іншеобладнання.

**Читайте також:** [ Сенатори США закликали надати Україні батарею «Залізногокупола» ](https://www.ukrinform.ua/rubric-ato/3728262-senatori-ssa-zaklikali-nadati-ukraini-batareu-zaliznogo-kupola.html)

У [ Пентагоні ](https://www.ukrinform.ua/tag-pentagon) уточнили, що вартістьпакета сягає $500 мільйонів. Новий транш передбачає надання ракет для системPatriot, зенітних комплексів Stinger, ракет для HIMARS, саперного обладнання,снарядів калібру 155 мм і 105 мм.

Крім того, США передадуть Україні 30 БМП Bradley, 25 БТР Stryker, керованіракети TOW, протитанкові системи Javelin і АТ-4; ракети HARMs, високоточніавіаційні боєприпаси, стрілецьку зброю та понад 22 мільйони патронів.

**Читайте також:** [ Німеччина у співпраці зі США планує цьогоріч поставити вУкраїну ще до 30 Gepard ](https://www.ukrinform.ua/rubric-ato/3727260-nimeccina-u-spivpraci-zi-ssa-planue-cogoric-postaviti-v-ukrainu-se-do-30-gepard.html)

ЗСУ також отримають тепловізійні системи, прилади нічного бачення, обладнанняй запчастини для ремонту й обслуговування техніки.

Як повідомляв Укрінформ, минулого тижня державний секретар США Ентоні Блінкеноголосив про виділення пакета додаткової допомоги на загальну суму 1,3мільярда доларів.

Source: [https://www.ukrinform.ua/rubric-ato/3728500-ssa-ogolosili-pro-vidilenna-ukraini-novogo-paketu-vijskovoi-dopomogi.html](https://www.ukrinform.ua/rubric-ato/3728500-ssa-ogolosili-pro-vidilenna-ukraini-novogo-paketu-vijskovoi-dopomogi.html)