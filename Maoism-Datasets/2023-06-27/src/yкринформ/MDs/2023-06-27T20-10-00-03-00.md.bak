# Експорт агропродукції з морських портів України за тиждень скоротився на 18%

Authors: Ukrinform (Person)

Publisher: Укринформ (Organization)

Published Time: 2023-06-27T20:10:00+03:00

Modified Time: 2023-06-27T20:10:00+03:00

Description: Упродовж 47 тижня роботи «зернового коридору», з 19 по 25 червня 2023 року, через морські порти Одеської області експортовано 358,3 тис. т агропромислової продукції, що на 18% менше, ніж за попередній тиждень. — Укрінформ.

Images: ['[630_360_16696...](https://static.ukrinform.com/photos/2022_11/thumb_files/630_360_1669632623-529.jpg)']

Tags: ['Економіка', 'Експорт', 'Порт', 'Зерно']

Type: Article

<!--METADATA-->

![](../Images/2023-06-27T20-10-00-03-00/630_360_1669632623-529.jpg) Упродовж47 тижня роботи «зернового коридору», з 19 по 25 червня 2023 року, черезморські порти Одеської області експортовано 358,3 тис. т агропромисловоїпродукції, що на 18% менше, ніж за попередній тиждень.

Як передає Укрінформ, про це повідомляє [ пресслужба Українського клубуаграрного бізнесу](https://www.ucab.ua/ua/pres_sluzhba/novosti/sposterigaetsya_chergove_znizhennya_pokaznikiv_roboti_zernovogo_koridoru).

Зазначається, що з 19 по 25 червня в українських морпортах було завантажено 6суден, що на 3 одиниці менше, ніж за попередній тиждень.

За даними асоціації, наступного тижня очікуються такі ж низькі показникивідвантажень, тому що за минулий тиждень інспекцію на вхід пройшло лише 6 [суден ](https://www.ukrinform.ua/tag-korabel) .

Найбільше протягом 47 тижня роботи "зернового коридору" було експортовано:кукурудзи (частка у загальній структурі експорту - 68%) та пшениці (32%).Українська продукція була відправлена в країни: Європи (Іспанія таНідерланди), Азії (Китай та Індонезія) та Африки (Єгипет).

Всього з початку роботи «зернового коридору» з 1 серпня 2022 року по 25 червня2023 року Україна експортувала 32,4 млн т продукції АПК.

**Читайте також:** [ Аграрії просять уряд вжити заходів для забезпеченняекспорту української продукції ](https://www.ukrinform.ua/rubric-economy/3725880-agrarii-prosat-urad-vziti-zahodiv-dla-zabezpecenna-eksportu-ukrainskoi-produkcii.html)

Як повідомляв Укрінформ, Україна, Організація Об’єднаних Націй і Туреччина 18березня 2023 року домовились про продовження «Ініціативи з безпечноготранспортування агропродукції через Чорне море». Дія угоди була продовжена на120 днів, проте росіяни заявляли, що угода діятиме до 18 травня 2023 року.

Віцепрем’єр-міністр з відновлення – міністр розвитку громад, територій таінфраструктури Олександр Кубраков 17 травня повідомив, що угода діятиме до 18липня 2023 року.

_Фото: ОПЗ_

Source: [https://www.ukrinform.ua/rubric-economy/3728489-eksport-agroprodukcii-z-morskih-portiv-ukraini-za-tizden-skorotivsa-na-18.html](https://www.ukrinform.ua/rubric-economy/3728489-eksport-agroprodukcii-z-morskih-portiv-ukraini-za-tizden-skorotivsa-na-18.html)