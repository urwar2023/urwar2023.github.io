# Данілов: Світ має проаналізувати, чому людина у Кремлі змушує всіх «танцювати під свою балалайку» 

Authors: Ukrinform (Person)

Publisher: Укринформ (Organization)

Published Time: 2023-06-27T20:12:00+03:00

Modified Time: 2023-06-27T20:12:00+03:00

Description: Світ має проаналізувати, чому одна людина у Кремлі змушує всіх «танцювати під свою балалайку», і зробити висновки з цієї ситуації, інакше наступна війна Росії буде питанням дуже короткого часу. — Укрінформ.

Images: ['[630_360_16807...](https://static.ukrinform.com/photos/2023_04/thumb_files/630_360_1680783799-703.jpg)']

Tags: ['НАТО', 'Путін', 'РНБО', 'Росія', 'Данілов']

Type: Article

<!--METADATA-->

![](../Images/2023-06-27T20-12-00-03-00/630_360_1680783799-703.jpg) Світ маєпроаналізувати, чому одна людина у Кремлі змушує всіх «танцювати під своюбалалайку», і зробити висновки з цієї ситуації, інакше наступна війна Росіїбуде питанням дуже короткого часу.

Про це заявив секретар Ради безпеки і оборони України Олексій Данілов наміжнародній конференції «Україна та НАТО напередодні Вільнюського саміту: відпідтримки через перемогу до членства», повідомляє кореспондент Укрінформу.

«Ніхто не хоче задуматися, як так сталося, що один чолов'яга в Кремлі рулитьусім світом, змушує весь світ ... танцювати під свою балалайку, і весь світ зацим спокійно спостерігає, і ніхто не хоче зрозуміти: а чому це сталося? Зцього треба зробити висновки, бо якщо зараз ці висновки ми з вами не зробимо,питання наступної війни – це питання дуже короткого проміжку часу», - сказав [Данілов ](https://www.ukrinform.ua/tag-danilov) .

За його словами, Україна за майже 32 роки незалежності зробила багато помилокі дивилася крізь рожеві окуляри на чимало процесів, які відбуваються у світі.

**Читайте також:** [ **Данілов** : Росія розвалиться тому, що так побудованийсвіт ](https://www.ukrinform.ua/rubric-polytics/3728470-danilov-rosia-rozvalitsa-tomu-so-tak-pobudovanij-svit.html)

«Світ, на жаль, цинічний, світ, на жаль, прагматичний.Чи буде НАТО за насвоювати? Ні. Чи буде взагалі Альянс за когось воювати? Ні. Тому що приклад2014 року показав, що коли Путін вбив членів країн НАТО (у збитому Росієюпасажирському літаку рейсу MH17 було 193 громадянина Нідерландів – ред.) ,навіть не зібралося засідання НАТО з цього приводу», - зауважив секретар РНБО.

Він констатував, що дуже часто багато хто перебуває «в стані переляку щодопевних осіб або країн».

«Ми (Україна – ред.) довели, що не треба нікого лякатися. Треба бути самимисобою, треба бути гідними і відстоювати свою правду. Немає двох правд. Правдатільки одна у світі. І зараз ми є на боці правди. Нам треба допомога для того,щоб ми якомога швидше здобули справедливість… Звичайно, нам би дуже хотілося,щоб (на саміті НАТО - ред.) у Вільнюсі був потужний прорив. Я більш ніжупевнений, що він має бути, якщо ми - про цінності, якщо ми - просправедливість, якщо ми - про людяність», - резюмував секретар РНБО.

**Читайте також:** [ **Данілов** назвав заколот Пригожина першим етапомдемонтажу путінської системи ](https://www.ukrinform.ua/rubric-polytics/3727477-danilov-nazvav-zakolot-prigozina-persim-etapom-demontazu-putinskoi-sistemi.html)

Як повідомлялося, 11-12 липня у Вільнюсі [ відбудеться саміт НАТО](https://www.ukrinform.ua/rubric-polytics/3719764-nato-mae-nadati-ukraini-garantii-bezpeki-sob-istoria-z-vijnou-ne-povtorilasa-stoltenberg.html) [ .](https://www.ukrinform.ua/rubric-polytics/3719764-nato-mae-nadati-ukraini-garantii-bezpeki-sob-istoria-z-vijnou-ne-povtorilasa-stoltenberg.html)

На всіх рівнях українська сторона наголосила, що запевнень про те, що "Українастане членом Альянсу", які лунали під час Бухарестського саміту НАТО у 2008році, недостатньо.

Натомість Україна ставить перед союзниками по НАТО питання щодо гарантійбезпеки та чіткої перспективи руху до повноправного членства в Альянсі.

Source: [https://www.ukrinform.ua/rubric-polytics/3728492-svit-mae-proanalizuvati-comu-ludina-u-kremli-zmusue-vsih-tancuvati-pid-svou-balalajku-danilov.html](https://www.ukrinform.ua/rubric-polytics/3728492-svit-mae-proanalizuvati-comu-ludina-u-kremli-zmusue-vsih-tancuvati-pid-svou-balalajku-danilov.html)