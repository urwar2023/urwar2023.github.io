# Тіньовий ринок пального в Україні становить 10-15%, бюджет недоотримує 5-10 мільярдів

Authors: Ukrinform (Person)

Publisher: Укринформ (Organization)

Published Time: 2023-06-27T20:50:00+03:00

Modified Time: 2023-06-27T20:50:00+03:00

Description: На сьогодні нелегальний обіг пального в Україні становить близько 10-15% від усього ринку. Через це державний бюджет недоотримує щонайменше 5-10 млрд грн. — Укрінформ.

Images: ['[630_360_15596...](https://static.ukrinform.com/photos/2019_06/thumb_files/630_360_1559645468-670.jpg)']

Tags: ['АЗС', 'Бюджет', 'Пальне']

Type: Article

<!--METADATA-->

![](../Images/2023-06-27T20-50-00-03-00/630_360_1559645468-670.jpg) Насьогодні нелегальний обіг пального в Україні становить близько 10-15% відусього ринку. Через це державний бюджет недоотримує щонайменше 5-10 млрд грн.

Про це повідомив народний депутат та голова тимчасової слідчої комісіїВерховної Ради з питань економічної безпеки Ярослав Железняк у [ Телеграмі](https://t.me/yzheleznyak/4402) , передає Укрінформ.

«Наразі нелегальний обіг палива 10-15%, що зазнає втрат для бюджету мінімум5-10 млрд грн. Роздрібний продаж: до 30% ринку припадає на «бочки» – повністюнелегальні міні [ АЗС ](https://www.ukrinform.ua/tag-azs) , які в кращомувипадку торгують без податків, зазвичай дуже неякісним контрафактним пальним.30% – це середні та великі АЗС, які ухиляються від сплати податків, «торгуютьдокументами» та теж полюбляють продати «бодяжне» пальне. 40% – це білийринок», - зазначив депутат.

Він уточнив, що на сьогодні контрабанди пального немає, а тому веськонтрафакт, який продається на АЗС та з «бочок», виготовлений в Україні. Заданими бізнес-асоціацій, щонайменше на трьох заводах (у Кіровоградській,Черкаській та Полтавській області) здійснювалось нелегальне виробництвопального.

Железняк наголосив, що комісія вже підготувала список із 500 точок, які абопродають контрафактне пальне без сплати податків, або працюють без ліцензії, атакож перелік із 22 нафтопереробних заводів, які, ймовірно, займаютьсявиробництвом неякісного пального.

Крім цього, протягом найближчих тижнів до парламенту буде внесенийзаконопроєкт, яким відновлюється електронне адміністрування реалізаціїпального і спирту етилового (СЕАРП), відбудеться встановлення акцизу нарозчинники, віднесення газового конденсату та нафти до підакцизних товарів, атакож буде відновлено публікацію даних щодо податкового навантаження.

**Читайте також:** [ Через тіньовий ринок **пального** бюджет втратив до ₴10мільярдів — депутат ](https://www.ukrinform.ua/rubric-economy/3723390-cerez-tinovij-rinok-palnogo-budzet-vtrativ-do-10-milardiv-deputat.html)

«Це ті зміни, про які просять і бізнес-асоціації. Також вивчаємо можливістьзмінити систему адміністрування ПДВ в цій сфері, але тільки після консультаційіз галуззю», - додав Железняк.

Як повідомлялось, в Міністерстві енергетики заявили, що на українському ринкусьогодні достатньо пального, проте для мінімізації всіх воєнних ризиків йогозапас потрібно збільшити до двох місяців.

Source: [https://www.ukrinform.ua/rubric-economy/3728505-tinovij-rinok-palnogo-v-ukraini-stanovit-1015-budzet-nedootrimue-510-milardiv.html](https://www.ukrinform.ua/rubric-economy/3728505-tinovij-rinok-palnogo-v-ukraini-stanovit-1015-budzet-nedootrimue-510-milardiv.html)