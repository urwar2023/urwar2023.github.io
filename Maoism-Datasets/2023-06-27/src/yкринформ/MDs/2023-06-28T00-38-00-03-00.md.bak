# Штати ввели санкції проти організацій, пов’язаних з ПВК «Вагнер»

Authors: Ukrinform (Person)

Publisher: Укринформ (Organization)

Published Time: 2023-06-28T00:38:00+03:00

Modified Time: 2023-06-28T00:38:00+03:00

Description: Мінфін США оголосив про введення санкцій проти чотирьох іноземних компаній та однієї особи, чию діяльність пов’язують з насильницькими діями ПВК «Вагнер» та її керівником Євгеном Пригожиним. — Укрінформ.

Images: ['[630_360_16795...](https://static.ukrinform.com/photos/2023_03/thumb_files/630_360_1679564904-243.jpg)']

Tags: ['Антиросійські санкції', 'США', 'ПВК "Вагнера"']

Type: Article

<!--METADATA-->

![](../Images/2023-06-28T00-38-00-03-00/630_360_1679564904-243.jpg) Мінфін СШАоголосив про введення санкцій проти чотирьох іноземних компаній та однієїособи, чию діяльність пов’язують з насильницькими діями ПВК «Вагнер» та їїкерівником Євгеном Пригожиним.

Про це йдеться в офіційному повідомленні Офісу контролю за іноземними активами(OFAC) Мінфіну США, передає Укрінформ.

«Група Вагнера використовує вразливості безпеки по всьому світу, вчиняєжорстокість та злочинні дії, які загрожують порядку, належному управлінню,процвітанню та правам людини»,- зазначається в повідомленні.

**Читайте також:** **[ У США анонсували нові кроки щодо ПВК «Вагнер» цьоготижня ](https://www.ukrinform.ua/rubric-world/3728520-u-ssa-anonsuvali-novi-kroki-sodo-pvk-vagner-cogo-tizna.html) **

При цьому підкреслюється, що ПВК експлуатує природні ресурси інших країн.

Таким чином, США запровадили санкції проти організацій: Midas та Diamville SAU(Центральноафриканська Республіка), Industrial Resources (ОАЕ) та ООО DM(Росія). Ці компанії були причетними до незаконних операцій із золотом з метоюфінансування Групи Вагнера й розширення її збройного потенціалу, в тому числів Україні й у Африці.

**Читайте також:** **[ Країни Балтії закликають НАТО посилити східні кордоничерез «вагнерівців» у Білорусі ](https://www.ukrinform.ua/rubric-world/3728528-kraini-baltii-zaklikaut-nato-posiliti-shidni-kordoni-cerez-vagnerivciv-u-bilorusi.html) **

Крім того, США ввели обмеження проти Андрія Іванова, який обіймає одну зкерівних посад у ПВК «Вагнер». Іванов тісно співпрацював з організацієюПригожина Africa Politology, а також з урядовцями Малі щодо угод зі зброєю,роботи концернів з видобутку корисних копалин, а також іншої активності ПВК вМалі.

Водночас Уряд США оприлюднив нові рекомендації щодо золотодобувного бізнесу вАфриці на півдні від Сахари. У документі визначаються ризики, пов’язані зторгівлею золотом, і які також підпадають під потенційні санкції. У цьомузв’язку йдеться, зокрема, про причетність до фінансування конфліктів ітероризму, відмивання грошей, ухилення від санкцій, порушення прав людини тапраці, а також погіршення стану навколишнього середовища.

**Читайте також:** **[ Дуда вважає переміщення ПВК «Вагнер» до Білорусі «дуженегативним сигналом» ](https://www.ukrinform.ua/rubric-world/3728453-duda-vvazae-peremisenna-pvk-vagner-do-bilorusi-duze-negativnim-signalom.html) **

Як повідомляв Укрінформ, санкції проти ПВК «Вагнер» раніше ввели СполученіШтати, Євросоюз, Канада й Велика Британія.

Source: [https://www.ukrinform.ua/rubric-world/3728567-stati-vveli-sankcii-proti-organizacij-povazanih-z-pvk-vagner.html](https://www.ukrinform.ua/rubric-world/3728567-stati-vveli-sankcii-proti-organizacij-povazanih-z-pvk-vagner.html)