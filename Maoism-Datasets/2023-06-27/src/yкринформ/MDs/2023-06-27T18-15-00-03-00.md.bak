# Дуда вважає переміщення ПВК «Вагнер» до Білорусі «дуже негативним сигналом»

Authors: Ukrinform (Person)

Publisher: Укринформ (Organization)

Published Time: 2023-06-27T18:15:00+03:00

Modified Time: 2023-06-27T18:15:00+03:00

Description: Президент Польщі Анджей Дуда вважає, що переміщення ПВК “Вагнер” і її ватажка Євгена Пригожина до Білорусі є “дуже негативним сигналом”. — Укрінформ.

Images: ['[630_360_16807...](https://static.ukrinform.com/photos/2023_04/thumb_files/630_360_1680700925-768.jpg)']

Tags: ['Білорусь', 'Дуда', 'Польща', 'ПВК "Вагнера"', 'Пригожин']

Type: Article

<!--METADATA-->

![](../Images/2023-06-27T18-15-00-03-00/630_360_1680700925-768.jpg) ПрезидентПольщі Анджей Дуда вважає, що переміщення ПВК “Вагнер” і її ватажка ЄвгенаПригожина до Білорусі є “дуже негативним сигналом”.

Про це він сказав у вівторок на брифінгу перед вильотом з Варшави у Гаагу наміжнародну зустріч, передає кореспондент Укрінформу.

“Ми бачимо, що відбувається на Сході. Відбувається фактична передислокаціяросійських військ групи “Вагнера” до Білорусі разом з її ватажком ЄвгеномПригожиним. Це дуже негативні сигнали для нас, які ми хочемо донести до нашихсоюзників”,- заявив Дуда.

Він додав, що має намір детальніше обговорити цю ситуацію під час зустрічі вГаазі з лідерами кількох західних країн і генеральним секретарем НАТО. Крімтого, під час цієї зустрічі буде обговорено реалізацію домовленостей,досягнутих на попередньому саміті НАТО в Мадриді. На переконання Дуди, реакціяАльянсу на загрозливі дії за східним кордоном має бути оперативнішою, щобшвидше відбувалося перекидання батальйонних груп НАТО на східний фланг.

**Читайте також:** [ Білорусь може стати пасткою для бойовиків ПВК «Вагнера» -ISW ](https://www.ukrinform.ua/rubric-world/3728136-bilorus-moze-stati-pastkou-dla-bojovikiv-pvk-vagnera-isw.html)

Президент РП додав, що учасники зустрічі обговорюватимуть також якомога швидшеприєднання Швеції до НАТО.

Дуда висловив сподівання, що це буде вдала зустріч у контексті підготовки досаміту НАТО, який відбудеться в липні у Вільнюсі.

У зустрічі в Гаазі візьмуть участь генеральний секретар [ НАТО](https://www.ukrinform.ua/tag-nato) , президенти Румунії і Литви, а такожпрем’єр-міністри Нідерландів, Норвегії і Бельгії.

**Читайте також:** [ Прикордонники не фіксують облаштування баз для«вагнерівців» у Білорусі ](https://www.ukrinform.ua/rubric-ato/3728385-prikordonniki-ne-fiksuut-oblastuvanna-baz-dla-vagnerivciv-u-bilorusi.html)

Як повідомляв Укрінформ, ватажок ПВК "Вагнер" Євген Пригожин 23 червняоголосив демарш проти російського військового керівництва, зокрема протиміністра оборони РФ Сергія Шойгу.

Олександр Лукашенко провів переговори з Пригожиним, після чого той заявив, щобійці угруповання повертаються до польових таборів.

У вівторок Лукашенко підтвердив прибуття Пригожина у Білорусь.

Source: [https://www.ukrinform.ua/rubric-world/3728453-duda-vvazae-peremisenna-pvk-vagner-do-bilorusi-duze-negativnim-signalom.html](https://www.ukrinform.ua/rubric-world/3728453-duda-vvazae-peremisenna-pvk-vagner-do-bilorusi-duze-negativnim-signalom.html)