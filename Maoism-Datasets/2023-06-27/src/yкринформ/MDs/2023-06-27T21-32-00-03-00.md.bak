# Данілов назвав повідомлення про табори для «вагнерівців» у Білорусі «звичайною ІПСО»

Authors: Ukrinform (Person)

Publisher: Укринформ (Organization)

Published Time: 2023-06-27T21:32:00+03:00

Modified Time: 2023-06-27T21:32:00+03:00

Description: Повідомлення про нібито табори для "вагнерівців" на території Білорусі є інформаційно-психологічною спецоперацією, адже Олександр Лукашенко цього не дозволить. — Укрінформ.

Images: ['[630_360_16807...](https://static.ukrinform.com/photos/2023_04/thumb_files/630_360_1680783799-703.jpg)']

Tags: ['Білорусь', 'РНБО', 'Данілов', 'ІПСО']

Type: Article

<!--METADATA-->

![](../Images/2023-06-27T21-32-00-03-00/630_360_1680783799-703.jpg)Повідомлення про нібито табори для "вагнерівців" на території Білорусі єінформаційно-психологічною спецоперацією, адже Олександр Лукашенко цього недозволить.

Таку думку висловив секретар Ради національної безпеки та оборони УкраїниОлексій Данілов в ефірі загальнонаціонального телемарафону «Єдині новини»,передає кореспондент Укрінформу.

«Лукашенко дуже досвідчений політик, він з 1994 року при владі... Він ніколине дозволить нікому будувати ніяких таборів на своїй території. Це виключенаситуація. Це росіяни поширюють, щоб робити певні ІПСО або впливати на нашукраїну, на Польщу, на Литву, які мають кордони з [ Білоруссю](https://www.ukrinform.ua/tag-bilorus) . Це звичайна спецоперація. Я недумаю, що Лукашенко дозволить, як Путін, робити окрему приватну армію на своїйтериторії, яка не буде в нього під контролем», - заявив Данілов.

За його словами, ситуація в Росії доводить, що у країні не може бути багатоприватних військових компаній, оскільки все закінчується з’ясуванням стосунківміж ними.

**Читайте також:** [ Пригожин не є самостійною фігурою, за ним стоять люди впогонах – Данілов ](https://www.ukrinform.ua/rubric-polytics/3728485-prigozin-ne-e-samostijnou-figurou-za-nim-stoat-ludi-v-pogonah-danilov.html)

Коментуючи дозвіл на перебування ватажка ПВК "Вагнер" Євгена Пригожина натериторії Білорусі, секретар РНБО нагадав, що Лукашенко багато років обіцяєсоюзну державу з РФ і при цьому постійно "тягне" гроші з російського бюджету.

«Це людина, яка створювала так званий Союз ще за часів Єльцина. Це доволіхитрий лис, ніякого Союзу там не буде, і він для своїх інтересів це питаннявідпрацьовує», - вважає секретар Радбезу.

Водночас Данілов укотре висловив переконання, що світу слід готуватись дорозвалу Російської Федерації.

«Каталізатором цього можуть стати будь-які події, і світ має до цьогопідготуватися. Тому що розпад Росії неминучий», - наголосив він.

Щодо ситуації на фронті, то, за словами секретаря Радбезу, точаться важкі бої,українські військові «кожного дня просуваються вперед, вперед і ще раз вперед,і те, що є наш, український план, в який спосіб ми маємо рухатись уперед, вінвиконується».

Як повідомляв Укрінформ, [ ватажок ПВК "Вагнер" Євген Пригожин 23 червняоголосив демарш проти російського військового керівництва](https://www.ukrinform.ua/rubric-other_news/3727120-zakolot-prigozina-vse-so-vidomo-na-cej-moment.html) , зокрема проти міністра оборони РФ Сергія Шойгу.

Олександр Лукашенко провів переговори з Пригожиним, після чого той заявив, щобійці угруповання повертаються до польових таборів. У вівторок Лукашенкопідтвердив прибуття Пригожина у Білорусь.

[ Президент Польщі Анджей Дуда вважає ](https://www.ukrinform.ua/rubric-world/3728453-duda-vvazae-peremisenna-pvk-vagner-do-bilorusi-duze-negativnim-signalom.html) , що переміщення ПВК “Вагнер” і її ватажка Євгена Пригожина доБілорусі є “дуже негативним сигналом”.

Source: [https://www.ukrinform.ua/rubric-ato/3728522-danilov-nazvav-povidomlenna-pro-tabori-dla-vagnerivciv-u-bilorusi-zvicajnou-ipso.html](https://www.ukrinform.ua/rubric-ato/3728522-danilov-nazvav-povidomlenna-pro-tabori-dla-vagnerivciv-u-bilorusi-zvicajnou-ipso.html)