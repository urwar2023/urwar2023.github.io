# Українських дітей утримують у 57 регіонах Росії — Лубінець

Authors: Ukrinform (Person)

Publisher: Укринформ (Organization)

Published Time: 2023-06-27T17:39:00+03:00

Modified Time: 2023-06-27T17:39:00+03:00

Description: Влада України наразі зафіксувала перебування наших дітей, викрадених РФ, у 57 регіонах Росії.

 — Укрінформ.

Images: ['[630_360_16873...](https://static.ukrinform.com/photos/2023_06/thumb_files/630_360_1687344800-493.jpg)']

Tags: ['Діти', 'Війна з Росією', 'Дмитро Лубінець']

Type: Article

<!--METADATA-->

![](../Images/2023-06-27T17-39-00-03-00/630_360_1687344800-493.jpg) ВладаУкраїни наразі зафіксувала перебування наших дітей, викрадених РФ, у 57регіонах Росії.

Про це під час презентації спецдоповіді Уповноваженого Верховної Ради з правлюдини “Нерозквітлі. Порушення прав українських дітей на тимчасово окупованихтериторіях України та у Росії: депортація, мілітаризація, індоктринація”заявив український омбудсман Дмитро Лубінець, передає кореспондент Укрінформу.

“Нами було офіційно зафіксовано перебування українських [ дітей](https://www.ukrinform.ua/tag-diti) у 57 регіонах РФ. У 16 регіонахщонайменше 380 дітей стали жертвами насильницького передавання до російськихродин. Зафіксовано і випадки викрадення дітей російськими військовими натимчасово окупованих територіях для залякування, тиску на родичів, зборурозвідувальних даних”, - сказав він.

Лубінець додав: зафіксовано, що російські військовослужбовці використовуютьтиск або можливе застосування насильства до дітей, щоб примусити дорослихвиконувати роботу на користь російської армії або окупаційної влади.

Юристка Регіонального центру прав людини РФ Катерина Рашевська поінформувала,що за їхніми даними, починаючи з 15 червня 2023 року, росіяни щодня вивозятьорієнтовно по 100 дітей — інколи буває трохи менше, інколи буває у кількаразів більше - у так звані табори для “перевиховання”.

“Тому кількість (викрадених РФ — ред.) дітей зростає, а повертати їх Росія недуже хоче”, - зазначила вона.

Омбудсман навів дані правоохоронних органів щодо того, що РФ залучаєнеповнолітніх до участі у збройному конфлікті у ролі шпигунів, коригувальниківобстрілів, а також залучає їх до кампаній примусової мобілізації українськихгромадян на тимчасово окупованих територіях, інколи навіть у якості акторівдля пропагандистських роликів.

За його словами, для вербування дітей використовується низка інструментів.Наприклад, так званий відпочинок у “воєнно-патріотичних таборах”, членство вюнармії та інших “військово-патріотичних” рухах.

“Насправді їх дуже багато. Вони відрізняються по назвах, запускаються натериторії різних федеративних суб'єктів РФ, але всі мають однакові ознаки.Тобто, ціль (цього — ред.) — це максимальне залучення українських дітей до такзваних патріотичних рухів і популяризація саме військових російської армії”, -заявив Лубінець.

**Читайте також:** [ За всиновлення українських **дітей** росіяни отримують до156 тисяч рублів щомісячно – Лубінець ](https://www.ukrinform.ua/rubric-society/3728152-za-vsinovlenna-ukrainskih-ditej-rosiani-otrimuut-do-156-tisac-rubliv-somisacno-lubinec.html)

Уповноважений з прав людини поінформував, що за даними Єдиного реєструдосудових розслідувань, із початку повномасштабного вторгнення РФ в Українубуло зареєстровано 5 кримінальних проваджень, у яких розслідуються фактивикористання неповнолітніх у збройному конфлікті.

Як [ повідомлялося ](https://www.ukrinform.ua/rubric-society/3728182-lubinec-narazi-e-oficijni-dani-pro-365-nezakonnih-usinovlen-nasih-ditej-u-rf.html) ,наразі Офіс омбудсмана має офіційні дані щодо 365 незаконних всиновленьукраїнських дітей у РФ.

Source: [https://www.ukrinform.ua/rubric-society/3728428-ukrainskih-ditej-utrimuut-u-57-regionah-rosii-lubinec.html](https://www.ukrinform.ua/rubric-society/3728428-ukrainskih-ditej-utrimuut-u-57-regionah-rosii-lubinec.html)