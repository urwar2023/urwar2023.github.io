# На Львівщині пошуковці знайшли німецький винищувач, збитий у 1944 році

Author: ['Олексій Тригуб']

Time: 2023-06-27T30:00:00-04:00

Description: Неподалік села Зарваниця, що у Золочівському районі Львівщині, українські пошуковці з... Война с Украиной 2022, Война с Украиной последние новости сегодня, Новости война с Украиной 2022 последние на сегодня, Будет ли война между Украиной и Россией и когда, Война с Украиной в 2022 году будет или нет,  Будет ли война с Украиной в ближайшее время что говорят,  Война с Украиной новости,  Новости Украины сегодня,  Украинские новости в украинских СМИ на русском

Images: ['[1-84.jpg](https://armyinform.com.ua/wp-content/uploads/2023/06/1-84.jpg)', '[355611102_1318507495689844_740551421503525145_n-150x150.jpg](https://armyinform.com.ua/wp-content/uploads/2023/06/355611102_1318507495689844_740551421503525145_n-150x150.jpg)', '[4-62-150x150.jpg](https://armyinform.com.ua/wp-content/uploads/2023/06/4-62-150x150.jpg)', '[6-49-150x150.jpg](https://armyinform.com.ua/wp-content/uploads/2023/06/6-49-150x150.jpg)', '[7-43.jpg](https://armyinform.com.ua/wp-content/uploads/2023/06/7-43.jpg)']

Tags: ['ПОШУКОВЦІ']

Category: News

<!--METADATA-->

![](../Images/2023-06-27T30-00-00-04-00/1-84.jpg)

Неподалік села Зарваниця, що у Золочівському районі Львівщині, українськіпошуковці з громадської організації «Пошук літаків Другої світової війни вУкраїні» знайшли місце падіння німецького літака. Розпочавши розкопки наймовірному місці авіатрощі, ентузіасти авіаційного пошуку знайшли фрагментиповітряного судна Люфтваффе, що, ймовірно, було збитим чи зазнало катастрофи удалеких 40-х роках минулого століття.

читайте також:

[На місці падіння збитого у 1941 році на Львівщині літака знайдені останкильотчика](https://armyinform.com.ua/2022/02/08/na-misczi-padinnya-zbytogo-u-1941-roczi-na-lvivshhyni-litaka-znajdeni-ostanky-lotchyka/)

— За наданими колегою координатами ми відвідали ймовірне місце падіння літака,— розповів журналістові АрміяInform один із засновників ГО «Пошук літаків ДСВв Україні», автор серії книг «Пошук літаків ДСВ в Україні» Андрій Кір’янов. —На місці падіння є вирва, і вже на глибині пів метра йде «материк», тобто —тверда порода. Великих уламків ми не знайшли. З наявних деталей чітко видно,що літак німецький: сірий та блакитний кольори фарби та гільзи із затворомMg151.

[![](../Images/2023-06-27T30-00-00-04-00/355611102_1318507495689844_740551421503525145_n-150x150.jpg)](https://armyinform.com.ua/wp-content/uploads/2023/06/355611102_1318507495689844_740551421503525145_n.jpg)

За словами керівника пошукової групи, літак фактично впав на хутір, якогозараз уже не існує, тож деталей на місці — мінімум. Ймовірно, говорить Андрій,їх визбирали місцеві мешканці ще в ті часи.

Пошуковці ретельно дослідили це місце та територію поряд із ним. Загаломвиявили малі уламки, 2 затвори від німецької авіаційної автоматичної гарматиMg151, залізну гільзу та частину стрічки від Mg151/20. Отож, зробитиостаточний висновок щодо типу літака поки що важко — надто мало фрагментів.Наразі пошуковці розглядають кілька версій: судячи зі знахідок, це міг бутилітак Hs129, Me109, Fw190 або Ju88. Відтак, професіонали своєї справи«вмикають» логіку:

— Hs129 там не падали, — категорично заявляє Андрій Кір’янов. — Ме109, згідноз його тактико-технічними характеристиками, мав лише одну гармату Mg151, друга— Мк108 або кулемети. Отже, виходить, що, ймовірно, це саме Fw190. Варіант із«Юнкерсом», Ju88, ми відкинули через малу кількість уламків, як для такоголітака. Отже, по всьому виходить, що це — «Фокке-Вульф».

Пошуковець й історик додає, що більш красномовною виявилася гільза від снарядаавіаційної гармати. Вона розповідає про те, що події сталися не раніше початку1944 року. Адже, лише починаючи з 1943 року, з метою економії їх почаливиробляти саме із заліза.

Озброївшись отриманими фактами, пошуковці приступили до архівного пошуку. Зацей період знайшли кілька збитих поблизу Золочева німецьких літаків. І середних — якраз «Фокке-Вульф»!

[![](../Images/2023-06-27T30-00-00-04-00/4-62-150x150.jpg)](https://armyinform.com.ua/wp-content/uploads/2023/06/4-62.jpg)

[![](../Images/2023-06-27T30-00-00-04-00/6-49-150x150.jpg)](https://armyinform.com.ua/wp-content/uploads/2023/06/6-49.jpg)

Отже, розповідає дослідник, за припущеннями пошуковців, це — літак FW190модифікації А6, втрачений 16 липня 1944 року. Пілот — лейтенант Ханс Пресс,вважається зниклим безвісти.

— Повторюся: це — поки що лише наша версія, що базується на поєднанні данихархівного пошуку та результатів пошуку польового, — пояснює Андрій Кір’янов. —Але, здається, ми все ж поставили ще одну крапку на мапі втрачених літаківчасів Другої світової війни…

читайте також:

[У світ вийшла третя книга «Пошук літаків ДСВ вУкраїні»](https://armyinform.com.ua/2022/02/20/u-svit-vyjshla-tretya-knyga-poshuk-litakiv-dsv-v-ukrayini/)

Також під час пошукових робіт групою було знайдено кілька речей часів Першоїсвітової війни. На жаль, Україна ставала ареною обох світових війн, і вжесьогодні на її теренах триває найбільша війна після Другої світової. І такожпадають збиті літаки та інші літальні апарати — як ворожі, так і наші.Звичайно, часи вже інші, і за найменшої можливості їхні фрагменти та, у разізагибелі, тіла льотчиків забираються. Так у прийдешнього покоління пошуковців,на відміну від Андрія Кір’янова та його однодумців, буде менше роботи.Принаймні будемо на це сподіватися.

![](../Images/2023-06-27T30-00-00-04-00/7-43.jpg)

Що ж стосується самої спільноти пошуковців, то їм широкомасштабна війна, як івсім українцям загалом, зламала плани й змінила життя. Як розповідає АндрійКір’янов, чимало з них пішли боронити країну. Решта долучилися доволонтерської діяльності. І одним із її напрямків стала організація для охочихкомерційних походів у гори — походи з розкопками у цікавих місцях, де під часДругої світової війни зазнали аварій літаки. Проєкт було втілено в життя, ійого результатом стали та продовжують ставати донати на ЗСУ та адреснадопомога пошуковців конкретним підрозділам українського війська. Але це — темавже іншої розповіді.

Source: [https://armyinform.com.ua/2023/06/27/na-lvivshhyni-poshukovczi-znajshly-nimeczkyj-vynyshhuvach-zbytyj-u-1944-roczi/](https://armyinform.com.ua/2023/06/27/na-lvivshhyni-poshukovczi-znajshly-nimeczkyj-vynyshhuvach-zbytyj-u-1944-roczi/)