<html>
<head><style>img{height: auto; width: auto\9; width:100%;}</style></head>
<body>
<h1>Українське зерно: Польща ініціює зустріч аграрних міністрів п’яти країн ЄС із Сольським</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-06-27T17:14:51+03:00</p>
<p>Modified Time: 2023-06-27T17:14:51+03:00</p>
<p>Description: Польща хоче провести у другій половині липня зустріч міністрів сільського господарства п’яти країн ЄС, де діє заборона на імпорт до 15 вересня українського збіжжя, з міністром аграрної політики та продовольства України Миколою Сольським.  — Укрінформ.</p>
<p>Images: ['<a href="https://static.ukrinform.com/photos/2023_02/thumb_files/630_360_1676909362-870.jpg">630_360_16769...</a>']</p>
<p>Tags: ['Євросоюз', 'Польща', 'Зерно', 'Сольський']</p>
<p>Type: Article</p>
<!--METADATA-->

<p><img alt="" src="../Images/yкринформ/2023-06-27T17-14-51-03-00/630_360_1676909362-870.jpg" /> Польщахоче провести у другій половині липня зустріч міністрів сільськогогосподарства п’яти країн ЄС, де діє заборона на імпорт до 15 вересняукраїнського збіжжя, з міністром аграрної політики та продовольства УкраїниМиколою Сольським.</p>
<p>Про це повідомив у Люксембурзі міністр сільського господарства Польщі РобертТелус після зустрічі аграрних країн ЄС, передає Укрінформ з посиланням на <a href="https://www.wnp.pl/rynki-zagraniczne/ue-minister-telus-w-luksemburgu-100-mln-euro-dla-rolnikow-nie-zalatwia-problemu-potrzebne-sa-dobre-rozwiazania-na-przyszlosc-akt,725550.html">Wnp.pl </a> .</p>
<p>“Швидше за все, така зустріч відбудеться третього тижня липня. Требапоговорити про технічні питання, а також пояснити, що наша діяльність (п’ятикраїн ЄС – ред.), яку ми здійснюємо в Євросоюзі, спрямована на те, щобдопомогти Україні, але одночасно не завдати шкоди нашим фермерам, і допомогтистворити відповідні інструменти на майбутнє”, - заявив Телус.</p>
<p>Він додав, що війна в Україні завершиться, але питання українських продуктівзалишиться. Тому потрібно підготувати спільний інструментарій до дій.</p>
<p><strong>Читайте також:</strong> <a href="https://www.ukrinform.ua/rubric-economy/3727829-pripinenna-roboti-zernovogo-koridoru-moze-mati-tisk-na-grivnu-nacbank.html"> Припинення роботи « <strong>зерно</strong> вого коридору» може матитиск на гривню - Нацбанк </a></p>
<p>Телус зазначив, що виділені напередодні Єврокомісією 100 млн євро для аграріївз п’яти країн ЄС для компенсації втрат, завданих імпортом українського збіжжяна ринки цих країн, “не вирішує проблему”. На його переконання, йдеться нелише про гроші, а також про необхідність прийняття системних рішень намайбутнє.</p>
<p>Він повідомив, що міністри аграрної політики п’яти країн ЄС самі вестимутьіндивідуальні переговори з усіма іншими профільними міністрами євроспільноти,аби роз’яснювати потребу прийняття системних рішень з цього приводу.</p>
<p>Як повідомлялося, у травні 2023 року Єврокомісія заборонила імпорт пшениці,кукурудзи, ріпаку та соняшнику з України до Болгарії, Угорщини, Польщі,Словаччини та Румунії за наполяганням цих країн. 5 червня дію заборони булопродовжено до 15 вересня 2023 року.</p>
<p>Польща призупиняла транзит продукції українського АПК через свою територію,однак поновила його з 21 квітня.</p>
<p><strong>Читайте також:</strong> <a href="https://www.ukrinform.ua/rubric-economy/3728265-orban-hoce-prodovzenna-zaboroni-na-vvezenna-ukrainskogo-zerna-do-ugorsini.html"> Орбан хоче продовження заборони на ввезення українського<strong>зерна</strong> до Угорщини </a></p>
<p>Варшава сподівається, що заборону на <a href="https://www.ukrinform.ua/tag-import"> імпорт </a> українського збіжжя буде продовжено і після 15 вересня, а також що допереліку заборонених продуктів буде додано деякі інші види продуктів зУкраїни.</p>
<p>Одним з аргументів Варшави для заборони імпорту українського збіжжя до Польщібуло ввезення технічного зерна, яке продавалося згодом як споживче, а такожзасилля польського ринку українським зерном, від чого страждали польськіаграрії.</p>
<p>Source: <a href="https://www.ukrinform.ua/rubric-economy/3728409-ukrainske-zerno-polsa-iniciue-zustric-agrarnih-ministriv-pati-krain-es-iz-solskim.html">https://www.ukrinform.ua/rubric-economy/3728409-ukrainske-zerno-polsa-iniciue-zustric-agrarnih-ministriv-pati-krain-es-iz-solskim.html</a></p>
</body>
</html>