<html>
<head><style>img{height: auto; width: auto\9; width:100%;}</style></head>
<body>
<h1>Дуда вважає переміщення ПВК «Вагнер» до Білорусі «дуже негативним сигналом»</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-06-27T18:15:00+03:00</p>
<p>Modified Time: 2023-06-27T18:15:00+03:00</p>
<p>Description: Президент Польщі Анджей Дуда вважає, що переміщення ПВК “Вагнер” і її ватажка Євгена Пригожина до Білорусі є “дуже негативним сигналом”. — Укрінформ.</p>
<p>Images: ['<a href="https://static.ukrinform.com/photos/2023_04/thumb_files/630_360_1680700925-768.jpg">630_360_16807...</a>']</p>
<p>Tags: ['Білорусь', 'Дуда', 'Польща', 'ПВК "Вагнера"', 'Пригожин']</p>
<p>Type: Article</p>
<!--METADATA-->

<p><img alt="" src="../Images/yкринформ/2023-06-27T18-15-00-03-00/630_360_1680700925-768.jpg" /> ПрезидентПольщі Анджей Дуда вважає, що переміщення ПВК “Вагнер” і її ватажка ЄвгенаПригожина до Білорусі є “дуже негативним сигналом”.</p>
<p>Про це він сказав у вівторок на брифінгу перед вильотом з Варшави у Гаагу наміжнародну зустріч, передає кореспондент Укрінформу.</p>
<p>“Ми бачимо, що відбувається на Сході. Відбувається фактична передислокаціяросійських військ групи “Вагнера” до Білорусі разом з її ватажком ЄвгеномПригожиним. Це дуже негативні сигнали для нас, які ми хочемо донести до нашихсоюзників”,- заявив Дуда.</p>
<p>Він додав, що має намір детальніше обговорити цю ситуацію під час зустрічі вГаазі з лідерами кількох західних країн і генеральним секретарем НАТО. Крімтого, під час цієї зустрічі буде обговорено реалізацію домовленостей,досягнутих на попередньому саміті НАТО в Мадриді. На переконання Дуди, реакціяАльянсу на загрозливі дії за східним кордоном має бути оперативнішою, щобшвидше відбувалося перекидання батальйонних груп НАТО на східний фланг.</p>
<p><strong>Читайте також:</strong> <a href="https://www.ukrinform.ua/rubric-world/3728136-bilorus-moze-stati-pastkou-dla-bojovikiv-pvk-vagnera-isw.html"> Білорусь може стати пасткою для бойовиків ПВК «Вагнера» -ISW </a></p>
<p>Президент РП додав, що учасники зустрічі обговорюватимуть також якомога швидшеприєднання Швеції до НАТО.</p>
<p>Дуда висловив сподівання, що це буде вдала зустріч у контексті підготовки досаміту НАТО, який відбудеться в липні у Вільнюсі.</p>
<p>У зустрічі в Гаазі візьмуть участь генеральний секретар <a href="https://www.ukrinform.ua/tag-nato"> НАТО</a> , президенти Румунії і Литви, а такожпрем’єр-міністри Нідерландів, Норвегії і Бельгії.</p>
<p><strong>Читайте також:</strong> <a href="https://www.ukrinform.ua/rubric-ato/3728385-prikordonniki-ne-fiksuut-oblastuvanna-baz-dla-vagnerivciv-u-bilorusi.html"> Прикордонники не фіксують облаштування баз для«вагнерівців» у Білорусі </a></p>
<p>Як повідомляв Укрінформ, ватажок ПВК "Вагнер" Євген Пригожин 23 червняоголосив демарш проти російського військового керівництва, зокрема протиміністра оборони РФ Сергія Шойгу.</p>
<p>Олександр Лукашенко провів переговори з Пригожиним, після чого той заявив, щобійці угруповання повертаються до польових таборів.</p>
<p>У вівторок Лукашенко підтвердив прибуття Пригожина у Білорусь.</p>
<p>Source: <a href="https://www.ukrinform.ua/rubric-world/3728453-duda-vvazae-peremisenna-pvk-vagner-do-bilorusi-duze-negativnim-signalom.html">https://www.ukrinform.ua/rubric-world/3728453-duda-vvazae-peremisenna-pvk-vagner-do-bilorusi-duze-negativnim-signalom.html</a></p>
</body>
</html>