<html>
<head><style>img{height: auto; width: auto\9; width:100%;}</style></head>
<body>
<h1>ЮНІСЕФ надав Україні 120 тисяч доз вакцини проти кашлюку, дифтерії та правця</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-06-27T17:37:00+03:00</p>
<p>Modified Time: 2023-06-27T17:37:00+03:00</p>
<p>Description: Дитячий фонд ООН (ЮНІСЕФ) доправив в Україну 120 тисяч доз вакцини проти кашлюку, дифтерії та правця. — Укрінформ.</p>
<p>Images: ['<a href="https://static.ukrinform.com/photos/2017_03/thumb_files/630_360_1488470148-9781.jpg">630_360_14884...</a>']</p>
<p>Tags: ['ЮНІСЕФ', 'Вакцинація', 'Інфекційні хвороби']</p>
<p>Type: Article</p>
<!--METADATA-->

<p><img alt="" src="../Images/yкринформ/2023-06-27T17-37-00-03-00/630_360_1488470148-9781.jpg" /> Дитячийфонд ООН (ЮНІСЕФ) доправив в Україну 120 тисяч доз вакцини проти кашлюку,дифтерії та правця.</p>
<p>Про це <a href="https://moz.gov.ua/article/news/v-ukrainu-dostavleno-120-tisjach-doz-vakcini-proti-kashljuku-difterii-ta-pravcja"> повідомляє Міністерство охорони здоров’я</a> , передає Укрінформ.</p>
<p>«Вакцинація АКДП надає дітям захист від серйозних інфекційних хвороб. Кашлюк,дифтерія та правець можуть мати серйозні наслідки для здоров'я дітей, особливов умовах війни, коли доступ до медичної допомоги може бути обмеженим. В рамкахспівпраці МОЗ з Дитячим фондом ООН ( <a href="https://www.ukrinform.ua/tag-unisef"> ЮНІСЕФ </a> ) ми системно забезпечуємо пункти щеплення по країні необхідноювакциною. Саме тому важливо перевіряти вакцинальний статус та ревакцинуватисьза потреби», — сказав заступник міністра охорони здоров'я - головний державнийсанітарний лікар Ігор Кузін.</p>
<p>Зазначається, що отримана вакцина розподілена між областями для проведеннярутинних щеплень.</p>
<p><strong>Читайте також:</strong> <a href="https://www.ukrinform.ua/rubric-society/3722872-dsns-spilno-z-unisef-zapustili-informkampaniu-zadla-bezpeki-ditej.html"> <strong>ДСНС</strong> <strong>спільно</strong> з <strong>ЮНІСЕФ</strong> <strong>запустили</strong><strong>інформкампанію</strong> <strong>задля</strong> <strong>безпеки</strong> <strong>дітей</strong></a></p>
<p>Щеплення проти дифтерії, правця та кашлюка входить до Календаря профілактичнихщеплень та є безоплатним. Згідно з національним календарем щеплень, вакцинаАКДП вводиться у віці 2, 4, 6 і 18 місяців, потім у 6 років проводитьсяревакцинація вакциною АДП (дифтерія-правець), а в 16 років — вакциною АДП-М(проти правця та дифтерії зі зменшеним вмістом антигена, що використовуєтьсядля дорослих).</p>
<p>Як повідомляв Укрінформ, протягом минулого тижня Україна отримала відміжнародних партнерів як гуманітрану допомогу 59 палет обладнання талікарських засобів, 148 палет гігієнічних наборів і рукавиць.</p>
<p>Source: <a href="https://www.ukrinform.ua/rubric-society/3728423-unisef-nadav-ukraini-120-tisac-doz-vakcini-proti-kasluku-difterii-ta-pravca.html">https://www.ukrinform.ua/rubric-society/3728423-unisef-nadav-ukraini-120-tisac-doz-vakcini-proti-kasluku-difterii-ta-pravca.html</a></p>
</body>
</html>