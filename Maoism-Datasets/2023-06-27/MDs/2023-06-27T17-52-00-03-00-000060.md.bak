# Світовий конгрес українців підбив підсумки візиту президента СКУ до Лондона

Authors: Ukrinform (Person)

Publisher: Укринформ (Organization)

Published Time: 2023-06-27T17:52:00+03:00

Modified Time: 2023-06-27T17:52:00+03:00

Description: Президент Світового конгресу українців (СКУ) Павло Ґрод під час свого візиту до столиці Великої Британії 21-23 червня виступив учасником Конференції з питань відновлення України (URC23), заручився підтримкою міжнародних партнерів і, традиційно, зустрівся з українською громадою.  — Укрінформ.

Images: ['[630_360_16878...](https://static.ukrinform.com/photos/2023_06/thumb_files/630_360_1687877054-771.jpg)']

Tags: ['Діаспора', 'СКУ', 'Світовий конгрес українців', 'Війна з Росією', 'Конференція з відбудови у Лондоні']

Type: Article

<!--METADATA-->

![](../Images/yкринформ/2023-06-27T17-52-00-03-00/630_360_1687877054-771.jpg) ПрезидентСвітового конгресу українців (СКУ) Павло Ґрод під час свого візиту до столиціВеликої Британії 21-23 червня виступив учасником Конференції з питаньвідновлення України (URC23), заручився підтримкою міжнародних партнерів і,традиційно, зустрівся з українською громадою.

Як передає Укрінформ, про це йдеться на [ сайті СКУ](https://www.ukrainianworldcongress.org/ua/prezident-sku-zavershiv-vizit-do-londona-ta-podyakuvav-za-potuzhnu-pidtrimku/) .

У Конгресі нагадали, що Конференція з питань відновлення України (URC23), щозібрала тисячу делегатів з понад 60 країн світу, стала потужною платформою дляобговорення не лише нагальних питань з відбудови, але й прагнень України щодочленства в НАТО.

**Читайте також:** [ **Президент** **СКУ** **долучився** до **конференції** з**відновлення** **України** в **Лондоні** ](https://www.ukrinform.ua/rubric-diaspora/3726130-prezident-sku-dolucivsa-do-konferencii-z-vidnovlenna-ukraini-v-londoni.html)

На підтримку світової адвокаційної кампанії СКУ #UkraineInNato Павло Ґродпровів ряд зустрічей із міжнародними партнерами, політиками та дипломатами.

«Висловлюю щиру подяку високоповажному міністру Джеймсу Клеверлі, з яким мавнагоду обговорити членство України в НАТО. Його непохитна підтримка та дружбащодо України надзвичайно цінна», – сказав президент СКУ Павло Ґрод післязустрічі з міністром закордонних справ Сполученого Королівства ДжеймсомКлеверлі.

![](../Images/yкринформ/2023-06-27T17-52-00-03-00/1687877159-642.jpg)

Про шлях України до членства в НАТО, враховуючи її значення для регіональноїбезпеки та стабільності, Президент СКУ мав змістовну дискусію з Віолою фонКрамон-Таубадель, німецькою політикинею, депутаткою Європейського Парламенту.

«Я хотів би висловити щиру подяку Віолі фон Крамон-Таубадель за її значну рольу прийнятті Європейським парламентом резолюції щодо НАТО. Її цілеспрямованізусилля справили відчутний вплив для отримання сильної підтримки України середпереважної більшості євродепутатів», – наголосив Ґрод.

**Читайте також:** [ **СКУ** **закликав** **світове** **українство****підтримати** **Україну** **перед** **самітом** **НАТО** у **Вільнюсі**](https://www.ukrinform.ua/rubric-diaspora/3726726-sku-zaklikav-svitove-ukrainstvo-pidtrimati-ukrainu-pered-samitom-nato-u-vilnusi.html)

Підтримку економічного розвитку України та роль української діаспори у цьомупроцесі лідер СКУ обговорив під час продуктивної зустрічі зі Свеньєю Шульце,Федеральною міністеркою економічного співробітництва та розвитку Німеччини.

Важливою темою обговорень під час Конференції, став проєкт СКУ EnergizeUkraine, спрямований на відновлення українського енергетичного сектору тавідбудову зруйнованої російськими атаками енергетичної інфраструктури. Про це,зокрема йшлося на зустрічі Павла Ґрода з міністром енергетики України ГерманомГалущенком.

![](../Images/yкринформ/2023-06-27T17-52-00-03-00/1687877449-418.jpg)

Сторони обговорили нагальні виклики та проблеми, з якими щодня стикаєтьсяукраїнська енергетика. Також був накреслений вектор подальшої співпраці,зокрема підписання Меморандуму про співпрацю між СКУ та МінЕнерго.

«Маємо готуватися до цієї зими, бо не знаємо, як вона буде виглядати. ТомуEnergize Ukraine СКУ вже зараз збирає обладнання, щоб відновити енергетичнийсектор в Україні», – прокоментував Павло Ґрод в інтерв’ю українськомутелеканалу «Суспільне».

На завершення короткого, але надзвичайно змістовного візиту Президент СКУзустрівся з українською громадою Сполученого Королівства, українцями тадрузями України в Лондоні.

![](../Images/yкринформ/2023-06-27T17-52-00-03-00/1687877484-483.jpeg)

Павло Ґрод щиро подякував від усього світового українства за ту потужнуадвокаційну, медійну та громадську працю, яку провадить Союз українців уВеликій Британії задля підтримки України та її народу та нагородив Анну-МартуДезик, заступницю керівника Спілки українців Британії почесною нагородою –символічним свічником.

![](../Images/yкринформ/2023-06-27T17-52-00-03-00/1687877517-932.jpeg)

Нагадаємо, Світовий конгрес українців [ привітав](https://www.ukrinform.ua/rubric-diaspora/3726600-diaspora-podakuvala-britanii-za-pidtrimku-sprosenogo-vstupu-ukraini-do-nato.html) рішення Британіїпідтримати спрощений вступ України до НАТО та висловив подяку СполученомуКоролівству за непохитну підтримку України у війні з Росією.

_Фото: СКУ, Paul Grod_

Source: [https://www.ukrinform.ua/rubric-diaspora/3728431-svitovij-kongres-ukrainciv-pidbiv-pidsumki-vizitu-prezidenta-sku-do-londona.html](https://www.ukrinform.ua/rubric-diaspora/3728431-svitovij-kongres-ukrainciv-pidbiv-pidsumki-vizitu-prezidenta-sku-do-londona.html)