# Єрмак здивований нейтральною позицією Ізраїлю щодо війни РФ проти України

Authors: Ukrinform (Person)

Publisher: Укринформ (Organization)

Published Time: 2023-06-27T21:41:00+03:00

Modified Time: 2023-06-27T21:41:00+03:00

Description: Позиція Ізраїлю не може бути нейтральною з огляду на розв`язану Росією війну та скоєні нею в Україні злочини. — Укрінформ.

Images: ['[630_360_16874...](https://static.ukrinform.com/photos/2023_06/thumb_files/630_360_1687457216-618.jpeg)']

Tags: ['Ізраїль', 'Україна', 'Єрмак', 'Війна з Росією']

Type: Article

<!--METADATA-->

![](../Images/yкринформ/2023-06-27T21-41-00-03-00/630_360_1687457216-618.jpeg) ПозиціяІзраїлю не може бути нейтральною з огляду на розв`язану Росією війну та скоєнінею в Україні злочини.

Таке переконання висловив керівник Офісу Президента Андрій Єрмак на зустрічі зжурналістами, передає кореспондент Укрінформу.

Єрмак заявив, що не розуміє, чому Ізраїль як держава чітко не задекларуваласвоє ставлення до "абсолютно неадекватних" заяв Президента Росії ВолодимираПутіна, який, зокрема, називав Президента України Володимира Зеленського"ганьбою єврейського народу".

"Не розумію, чому Нетаньягу (прем'єр-міністр Ізраїлю Біньямін Нетаньягу –ред.) не приїхав до Києва. Чому цього не сталось навіть після прильотів ракетдо святих місць – в Умані, в Бабиному Яру", - заявив очільник ОП.

**Читайте також:** **[ Посольство України розкритикувало політику урядуІзраїлю щодо РФ і закликало підтримати Київ ](https://www.ukrinform.ua/rubric-polytics/3727558-posolstvo-ukraini-rozkritikuvalo-politiku-uradu-izrailu-sodo-rf-i-zaklikalo-pidtrimati-kiiv.html) **

Він відзначив, що Ізраїль надає значну гуманітарну допомогу Україні, тависловив думку, що допомога могла б бути значно серйознішою.

«Не знаю, чи вживати слово «повинні», тож вживу слово «можуть» значно більшедопомогати. Наприклад, вони знають, як збивати іранські дрони. Як ніхтознають. Ізраїль мав би бути на стороні світла, так ми вважаємо. Так вважають інаші партнери, зокрема, США», - сказав Єрмак.

**Читайте також:** **[ Українського посла викликали до МЗС Ізраїлю післякритики політики уряду ](https://www.ukrinform.ua/rubric-polytics/3728221-ukrainskogo-posla-viklikali-do-mzs-izrailu-pisla-kritiki-politiki-uradu.html) **

Як **[ повідомлялося ](https://www.ukrinform.ua/rubric-polytics/3727558-posolstvo-ukraini-rozkritikuvalo-politiku-uradu-izrailu-sodo-rf-i-zaklikalo-pidtrimati-kiiv.html) ** , посольство України в Державі Ізраїльзакликало ізраїльський уряд змінити свою позицію щодо РФ та підтримати Українуоборонними засобами у боротьбі з агресором.

Після цього посла України Євгена Корнійчука викликали до Міністерствазакордонних справ **[ Ізраїлю ](https://www.ukrinform.ua/tag-izrail) ** .

Голова уряду Ізраїлю Біньямін Нетаньягу в інтерв’ю заявив, що його країнаперебуває в особливій ситуації, ніж Польща, Німеччина, Франція чи будь-яказахідна країна.

**Читайте також:** **[ Сенатори США закликали надати Україні батарею«Залізного купола» ](https://www.ukrinform.ua/rubric-ato/3728262-senatori-ssa-zaklikali-nadati-ukraini-batareu-zaliznogo-kupola.html) **

За словами Нетаньягу, Ізраїль також стурбований тим, що будь-які системи,надані Україні, будуть використані проти них, оскільки можуть потрапити доІрану. На його думку, збалансований спосіб, у який діє Ізраїль, є правильним.

Source: [https://www.ukrinform.ua/rubric-polytics/3728525-ermak-zdivovanij-nejtralnou-pozicieu-izrailu-sodo-vijni-rf-proti-ukraini.html](https://www.ukrinform.ua/rubric-polytics/3728525-ermak-zdivovanij-nejtralnou-pozicieu-izrailu-sodo-vijni-rf-proti-ukraini.html)