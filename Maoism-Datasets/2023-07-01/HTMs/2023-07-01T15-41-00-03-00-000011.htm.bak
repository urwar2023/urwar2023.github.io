<html>
<head><style>img{height: auto; width: auto\9; width:100%;}</style></head>
<body>
<h1>Від 26 червня жодному новому судну не дозволили приєднатися до «зернової угоди» - ООН</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-07-01T15:41:00+03:00</p>
<p>Modified Time: 2023-07-01T15:41:00+03:00</p>
<p>Description: Починаючи з 26 червня жодному новому судну не було дозволено приєднатися до Чорноморської зернової ініціативи попри подані до Спільного координаційного центру 29 заявок. — Укрінформ.</p>
<p>Images: ['<a href="https://static.ukrinform.com/photos/2023_07/thumb_files/630_360_1688215179-973.jpg">630_360_16882...</a>']</p>
<p>Tags: ['ООН', 'Порт', 'Корабель', 'зерновий коридор']</p>
<p>Type: Article</p>
<!--METADATA-->

<p><img alt="" src="../Images/yкринформ/2023-07-01T15-41-00-03-00/630_360_1688215179-973.jpg" /> Починаючиз 26 червня жодному новому судну не було дозволено приєднатися доЧорноморської зернової ініціативи попри подані до Спільного координаційногоцентру 29 заявок.</p>
<p>Про це на брифінгу у Нью-Йорку заявив заступник речника ООН Фархан Хак,передає Укрінформ із посиланням на <a href="https://news.un.org/ru/story/2023/06/1442502"> Новини ООН</a> .</p>
<p>За словами Хака, зараз у межах ініціативи задіяно лише 13 <a href="https://www.ukrinform.ua/tag-korabel"> суден</a> – вони завантажуються в українськихпортах або перебувають на шляху до або зі Стамбула.</p>
<p>«Якщо в межах Чорноморської ініціативи не з'являться нові судна, мільйон чинавіть більше тонн продовольства застрягнуть у портах у період до 17 липня», -сказав Хак.</p>
<p>Він закликав сторони забезпечити безперешкодний допуск додаткових суден доморського гуманітарного коридору в Чорному морі, який є «порятунком дляпродовольчої безпеки на планеті». Початок сезону збирання врожаю засвідчуєнагальну необхідність дій, додав він.</p>
<p>Як зазначається, у червні в межах Чорноморської ініціативи було експортованолише два мільйони тонн продовольства, що значно нижче за можливості портів іпотреб імпортерів.</p>
<p>«Ми закликаємо сторони взяти на себе зобов'язання щодо продовження таефективного здійснення угоди без подальшого зволікання», – заявив Хак.</p>
<p>Як повідомляв Укрінформ, зернову угоду було укладено в липні минулого року заучастю України, Туреччини та ООН, а також окремо – Туреччини, ООН та Росії.Домовленості гарантують безпечний прохід суден з українським зерном, їхдотримання забезпечує Спільний координаційний центр у Стамбулі, до якоговходять представники всіх сторін.</p>
<p><strong>Читайте також:</strong> <a href="https://www.ukrinform.ua/rubric-economy/3726913-stati-zaklikali-radbez-oon-tisnuti-na-rosiu-dla-prodovzenna-zernovoi-ugodi.html"> Штати закликали Радбез ООН тиснути на Росію дляпродовження « <strong>зернової</strong> угоди» </a></p>
<p>Росія погрожує вийти із зернової угоди, якщо їй не вдасться відновитипрокачування аміаку трубопроводом «Тольятті – Одеса» та частково знятиобмеження на власний експорт.</p>
<p>В уряді України заявили про фактичне блокування російською стороною зерновоїініціативи. РФ відкрито саботує інспекцію суден, що зменшило пропускнуспроможність коридору до менш ніж 20% від можливої.</p>
<p>Свою учать в угоді Росія підтвердила наприкінці травня, продовживши її дію на60 днів – до 17 липня.</p>
<p><em>Фото: УНП ООН/Дункан Мур</em></p>
<p>Source: <a href="https://www.ukrinform.ua/rubric-economy/3730214-vid-26-cervna-zodnomu-novomu-sudnu-ne-dozvolili-priednatisa-do-zernovoi-ugodi-oon.html">https://www.ukrinform.ua/rubric-economy/3730214-vid-26-cervna-zodnomu-novomu-sudnu-ne-dozvolili-priednatisa-do-zernovoi-ugodi-oon.html</a></p>
</body>
</html>