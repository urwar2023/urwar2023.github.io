# Стартував прийом заяв на участь у проєкті «Помічник ветерана»

Authors: Ukrinform (Person)

Publisher: Укринформ (Organization)

Published Time: 2023-07-01T20:24:00+03:00

Modified Time: 2023-07-01T23:24:00+03:00

Description: У Вінницькій, Дніпропетровській, Львівській та Миколаївській областях 1 липня розпочався прийом заяв на конкурсний відбір кандидатів на посади помічників ветеранів. — Укрінформ.

Images: ['[630_360_16430...](https://static.ukrinform.com/photos/2022_01/thumb_files/630_360_1643092726-230.jpg)']

Tags: ['Конкурс', 'Ветерани війни', 'Міністерство у справах ветеранів']

Type: Article

<!--METADATA-->

![](../Images/yкринформ/2023-07-01T20-24-00-03-00/630_360_1643092726-230.jpg) УВінницькій, Дніпропетровській, Львівській та Миколаївській областях 1 липнярозпочався прийом заяв на конкурсний відбір кандидатів на посади помічниківветеранів.

Як передає Укрінформ, про це повідомляє [ Міністерство у справах ветеранів.](http://mva.gov.ua/ua/news/vidkrito-konkursnij-vidbir-u-korpus-pomichnikiv-veterana?fbclid=IwAR3Z1BPfRtETnANJ0lGrgbx769NPgxJf0Fr-wcY4zl_PujLB1Xz6UGsokZY)

Ідеться про реалізацію пілотного проєкту Мінветеранів у громадах чотирьохрегіонів - сервісної послуги з індивідуального супроводу в межах системипереходу від військової служби до цивільного життя українських захисників тазахисниць, які повертатимуться з фронту та служби додому.

“Помічники ветеранів, а здебільшого це будуть колишні військові, члениветеранських сімей та загиблих героїв, пройдуть спеціальне навчання, вонипрацюватимуть у сервісних офісах і консультуватимуть [ ветеранів](https://www.ukrinform.ua/tag-veterani-vijni) з питань працевлаштування,навчання, аспектів соціального захисту та реабілітації, покращення стануздоров’я, загалом реалізації своїх прав та пільг у різних сферах”, - зазначилиу міністерстві.

Послуга розроблена Мінветеранів за сприяння ”Проєкту підтримки Дія”, щореалізується Програмою розвитку ООН в Україні за фінансування Швеції.

**Читайте також:** [ На роботу помічників ветеранів виділили понад ₴50мільйонів ](https://www.ukrinform.ua/rubric-society/3729869-na-robotu-pomicnikiv-veteraniv-vidileno-ponad-50-miljoniv-minveteraniv.html)

З 1 липня кандидати на посади помічників ветерана, які живуть у Вінницькій,Дніпропетровській, Львівській та Миколаївській областях, можуть подавати заявина конкурсний відбір для участі у цьому проєкті за допомогою інформаційногопорталу [ Е-ветеран ](http://eveteran.gov.ua/) .

У Мінветеранів уточнили, що обране кандидатами бажане місце працевлаштування вмежах пілотної області врахують - за умови участі територіальної громади векспериментальному проєкті.

**Читайте також:** [ Майже 40 громад стали учасниками пілотного проєкту «**Помічник** **ветерана** » ](https://www.ukrinform.ua/rubric-society/3729933-majze-40-gromad-stali-ucasnikami-pilotnogo-proektu-pomicnik-veterana.html)

Як повідомляв Укрінформ, міністр у справах ветеранів [ Юлія Лапутіна вважає](http://www.ukrinform.ua/rubric-society/3727960-ukraina-vivcae-svitovij-dosvid-integracii-veteraniv-do-mirnogo-zitta-laputina.html) дуже важливим, щобветерани були гідно представлені в армії. Вивчається світовий досвід, щобстворити належні умови для реалізації українських ветеранів.

Source: [https://www.ukrinform.ua/rubric-society/3730343-startuvav-prijom-zaav-na-ucast-u-proekti-pomicnik-veterana.html](https://www.ukrinform.ua/rubric-society/3730343-startuvav-prijom-zaav-na-ucast-u-proekti-pomicnik-veterana.html)