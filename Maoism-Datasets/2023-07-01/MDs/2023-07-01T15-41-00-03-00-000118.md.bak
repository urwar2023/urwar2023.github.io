# Від 26 червня жодному новому судну не дозволили приєднатися до «зернової угоди» - ООН

Authors: Ukrinform (Person)

Publisher: Укринформ (Organization)

Published Time: 2023-07-01T15:41:00+03:00

Modified Time: 2023-07-01T15:41:00+03:00

Description: Починаючи з 26 червня жодному новому судну не було дозволено приєднатися до Чорноморської зернової ініціативи попри подані до Спільного координаційного центру 29 заявок. — Укрінформ.

Images: ['[630_360_16882...](https://static.ukrinform.com/photos/2023_07/thumb_files/630_360_1688215179-973.jpg)']

Tags: ['ООН', 'Порт', 'Корабель', 'зерновий коридор']

Type: Article

<!--METADATA-->

![](../Images/yкринформ/2023-07-01T15-41-00-03-00/630_360_1688215179-973.jpg) Починаючиз 26 червня жодному новому судну не було дозволено приєднатися доЧорноморської зернової ініціативи попри подані до Спільного координаційногоцентру 29 заявок.

Про це на брифінгу у Нью-Йорку заявив заступник речника ООН Фархан Хак,передає Укрінформ із посиланням на [ Новини ООН](https://news.un.org/ru/story/2023/06/1442502) .

За словами Хака, зараз у межах ініціативи задіяно лише 13 [ суден](https://www.ukrinform.ua/tag-korabel) – вони завантажуються в українськихпортах або перебувають на шляху до або зі Стамбула.

«Якщо в межах Чорноморської ініціативи не з'являться нові судна, мільйон чинавіть більше тонн продовольства застрягнуть у портах у період до 17 липня», -сказав Хак.

Він закликав сторони забезпечити безперешкодний допуск додаткових суден доморського гуманітарного коридору в Чорному морі, який є «порятунком дляпродовольчої безпеки на планеті». Початок сезону збирання врожаю засвідчуєнагальну необхідність дій, додав він.

Як зазначається, у червні в межах Чорноморської ініціативи було експортованолише два мільйони тонн продовольства, що значно нижче за можливості портів іпотреб імпортерів.

«Ми закликаємо сторони взяти на себе зобов'язання щодо продовження таефективного здійснення угоди без подальшого зволікання», – заявив Хак.

Як повідомляв Укрінформ, зернову угоду було укладено в липні минулого року заучастю України, Туреччини та ООН, а також окремо – Туреччини, ООН та Росії.Домовленості гарантують безпечний прохід суден з українським зерном, їхдотримання забезпечує Спільний координаційний центр у Стамбулі, до якоговходять представники всіх сторін.

**Читайте також:** [ Штати закликали Радбез ООН тиснути на Росію дляпродовження « **зернової** угоди» ](https://www.ukrinform.ua/rubric-economy/3726913-stati-zaklikali-radbez-oon-tisnuti-na-rosiu-dla-prodovzenna-zernovoi-ugodi.html)

Росія погрожує вийти із зернової угоди, якщо їй не вдасться відновитипрокачування аміаку трубопроводом «Тольятті – Одеса» та частково знятиобмеження на власний експорт.

В уряді України заявили про фактичне блокування російською стороною зерновоїініціативи. РФ відкрито саботує інспекцію суден, що зменшило пропускнуспроможність коридору до менш ніж 20% від можливої.

Свою учать в угоді Росія підтвердила наприкінці травня, продовживши її дію на60 днів – до 17 липня.

_Фото: УНП ООН/Дункан Мур_

Source: [https://www.ukrinform.ua/rubric-economy/3730214-vid-26-cervna-zodnomu-novomu-sudnu-ne-dozvolili-priednatisa-do-zernovoi-ugodi-oon.html](https://www.ukrinform.ua/rubric-economy/3730214-vid-26-cervna-zodnomu-novomu-sudnu-ne-dozvolili-priednatisa-do-zernovoi-ugodi-oon.html)