# Делегації з 50 українських музеїв обговорять у Варшаві збереження культурних цінностей під час війни

Authors: Ukrinform (Person)

Publisher: Укринформ (Organization)

Published Time: 2023-07-01T13:13:00+03:00

Modified Time: 2023-07-01T13:13:00+03:00

Description: Делегації з близько 50 українських музеїв з усієї України зберуться 3-6 липня у Варшаві, аби обговорити нагальні питання збереження українських культурних цінностей під час війни і популяризації української культури на Заході. — Укрінформ.

Images: ['[630_360_16882...](https://static.ukrinform.com/photos/2023_07/thumb_files/630_360_1688206059-242.png)']

Tags: ['Культура', 'Музей', 'Варшава', 'Війна з Росією']

Type: Article

<!--METADATA-->

![](../Images/yкринформ/2023-07-01T13-13-00-03-00/630_360_1688206059-242.png) Делегаціїз близько 50 українських музеїв з усієї України зберуться 3-6 липня у Варшаві,аби обговорити нагальні питання збереження українських культурних цінностейпід час війни і популяризації української культури на Заході.

Як повідомив Укрінформу організатор заходу - фундація [ OBMIN](https://www.obmin.eu/news.php?id=12) , це буде перша такого роду масштабназустріч представників української культури за межами України від початкуросійсько-української війни.

Конференція музейників відбудеться під гаслом “Заповнення сліпих зон.Розміщення України на культурній мапі Європи”. У ході триденних робочихзустрічей обговорюватимуться, зокрема, питання оцифрування в музейнійпрактиці, реалізація проєктів з фінансування [ музеїв](https://www.ukrinform.ua/tag-muzej) , буде проведено воркшопи з ефективноїкомунікації тощо.

За участі заступниці міністра культури та інформаційної політики УкраїниАнастасії Бондар відбудеться дискусія на тему “Формування наративу: якою бУкраїну хотіли бачити та якою її бачать інші”.

Зустріч українських музейників у Варшаві відбудеться за сприяння Міністерствакультури та інформаційної політики України, посольства Німеччини у Польщі,Представництва Єврокомісії в РП, влади міста Варшава, Інституте Гете у Варшавіта інших.

**Читайте також:** [ Рада проголосувала за зміни до закону про **музеї** тамузейну справу ](https://www.ukrinform.ua/rubric-culture/3729331-rada-progolosuvala-za-zmini-do-zakonu-pro-muzei-ta-muzejnu-spravu.html)

Платформа OBMIN для допомоги українським музеям під час війни була створенавлітку 2022 року. Згодом, у грудні, на її базі у Варшаві було засновано фондпід однойменною назвою. На сьогодні у цій платформі представлено 46 музеїв зусіх куточків України – від великих і відомих, як київські музеї Майдану чиДругої світової війни - до невеликих регіональних історико-краєзнавчих, як,наприклад, музей “Бойківщина” у Самборі на Львівщині. Фундація OBMIN ставитьперед собою три головні цілі: цільова підтримка та допомога щодо виживанняукраїнських музеїв та їхніх працівників під час війни; організація обміну міжцими музеями спільними темами та надання пропозицій щодо подальшоїпрофесіоналізації їхньої роботи, наприклад, шляхом оцифрування витворівмистецтва; сприяння пізнанню та розумінню українського мистецтва та культуриза межами України, як частини спільної європейської культурної спадщини.

Source: [https://www.ukrinform.ua/rubric-culture/3730157-delegacii-z-50-ukrainskih-muzeiv-obgovorat-u-varsavi-zberezenna-kulturnih-cinnostej-pid-cas-vijni.html](https://www.ukrinform.ua/rubric-culture/3730157-delegacii-z-50-ukrainskih-muzeiv-obgovorat-u-varsavi-zberezenna-kulturnih-cinnostej-pid-cas-vijni.html)