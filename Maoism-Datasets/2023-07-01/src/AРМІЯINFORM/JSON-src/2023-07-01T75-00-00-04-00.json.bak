{'title': 'Понад 7 тисяч вибухонебезпечних предметів Сили оборони знешкодили протягом минулого тижня', 'description': 'Протягом минулого тижня з 23 по 29 червня підрозділи з розмінування (піротехнічні... Война с Украиной 2022, Война с Украиной последние новости сегодня, Новости война с Украиной 2022 последние на сегодня, Будет ли война между Украиной и Россией и когда, Война с Украиной в 2022 году будет или нет,  Будет ли война с Украиной в ближайшее время что говорят,  Война с Украиной новости,  Новости Украины сегодня,  Украинские новости в украинских СМИ на русском', 'time': '2023-07-01T75:00:00-04:00', 'author': ['Володимир Загребельний'], 'images': ['https://armyinform.com.ua/wp-content/uploads/2023/07/nebezpechno-miny-960x540-1.jpg'], 'text': '![](https://armyinform.com.ua/wp-content/uploads/2023/07/nebezpechno-miny-960x540-1.jpg)\n\nПротягом минулого тижня з 23 по 29 червня підрозділи з розмінування(піротехнічні підрозділи) Сил оборони на деокупованих територіях Українивиявили, вилучили і знешкодили **7248 вибухонебезпечних предметів** , зокрема:\n\n* Збройні Сили України — 3826;  * Державна спеціальна служба транспорту — 1139;  * Державна служба України з надзвичайних ситуацій — 1496;  * Національна гвардія України — 624;  * Національна поліція — 163.\n\nПро це Інформаційному агентству АрміяInform повідомили в Управлінніекологічної безпеки та протимінної діяльності Міністерства оборони України. НаУправління покладені функції секретаріату Національного органу з питаньпротимінної діяльності.\n\nРозміновано (перевірено) територію площею **2013,31 гектара,** з них:\n\n* ЗС України — 1234,58;  * ДССТ МО України — 297,76;  * ДСНС — 238,4;  * Нацгвардія — 160,68;  * Нацполіція — 81,89.\n\nУсього від початку широкомасштабної агресії російської федерації підрозділиСил оборони України виявили, вилучили і знешкодили **714 730 вибухонебезпечнихпредметів;** розміновано (перевірено) територію площею **167 311,06 гектара**.\n\nПротягом тижня для виявлення, вилучення і знешкодження вибухонебезпечнихпредметів було залучено понад 200 груп різних підрозділів Сил оборони України.\n\nНагадуємо, якщо ви виявили підозрілі предмети, схожі на уламки від ракет абодронів, у жодному разі не торкайтеся знахідок власноруч і не дозволяйте церобити іншим. А [також](https://armyinform.com.ua/2022/12/21/shho-robyty-yakshho-znajshly-ulamky-vorozhogo-dronu-chy-rakety-2/):\n\n* не переміщуйте предмети, не намагайтеся розібрати їх, заносити у приміщення, закопувати у землю, кидати у водойми тощо,  * не фотографуйте та не публікуйте знімки у мережі Інтернет,  * позначте місце знахідки,  * відійдіть від підозрілого предмета якомога далі.\n\nНегайно повідомте про знахідку підрозділи ДСНС за номером телефону — 101 абоНаціональної поліції — 102. Неодмінно дочекайтеся приїзду фахівців та вкажітьмісце розташування підозрілої знахідки.', 'category': 'News', 'tags': ['STOPRUSSIA'], 'source': 'https://armyinform.com.ua/2023/07/01/ponad-7-tysyach-vybuhonebezpechnyh-predmetiv-syly-oborony-zneshkodyly-protyagom-mynulogo-tyzhnya/'}