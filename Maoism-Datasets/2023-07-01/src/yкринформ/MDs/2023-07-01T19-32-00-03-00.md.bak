# Зеленський підписав закон про запобігання зловживанням на оптових енергетичних ринках

Authors: Ukrinform (Person)

Publisher: Укринформ (Organization)

Published Time: 2023-07-01T19:32:00+03:00

Modified Time: 2023-07-01T19:32:00+03:00

Description: Президент України Володимир Зеленський підписав закон щодо запобігання зловживанням на оптових енергетичних ринках, який імплементує положення регламенту ЄС щодо доброчесності та прозорості оптового енергетичного ринку "REMIT". — Укрінформ.

Images: ['[630_360_16711...](https://static.ukrinform.com/photos/2022_12/thumb_files/630_360_1671115306-366.jpeg)']

Tags: ['Енергетика', 'Закон', 'Зеленський', 'Ринок']

Type: Article

<!--METADATA-->

![](../Images/2023-07-01T19-32-00-03-00/630_360_1671115306-366.jpeg) ПрезидентУкраїни Володимир Зеленський підписав закон щодо запобігання зловживанням наоптових енергетичних ринках, який імплементує положення регламенту ЄС щододоброчесності та прозорості оптового енергетичного ринку "REMIT".

Як передає Укрінформ, про це в [ Телеграмі ](https://t.me/yzheleznyak/4469)повідомив народний депутат Ярослав Железняк.

Згідно із пояснювальною запискою до документа, він визначає низку ключовихелементів щодо підвищення прозорості на оптових [ енергетичних](https://www.ukrinform.ua/tag-energetika) ринках. Серед них - запровадженняінструментів протидії зловживанням на оптових енергетичних ринках тавстановлення заборони маніпулювань.

Також документ визначає вимоги до розкриття інсайдерської інформаціїучасниками ринків та встановлює зобов'язання для компаній, які організовуютьторгові операції, повідомляти про підозрілі операції.

Крім цього, передбачено посилення повноважень Національної комісії, щоздійснює державне регулювання у сферах енергетики та комунальних послуг(НКРЕКП) щодо проведення розслідувань зловживань.

**Читайте також:** [ **Споживання** **електрики** в **Україні** **від****початку** **повномасштабної** **війни** **зменшилося** на **чверть**](https://www.ukrinform.ua/rubric-economy/3729280-spozivanna-elektriki-v-ukraini-vid-pocatku-povnomasstabnoi-vijni-zmensilosa-na-cvert.html)

Очікується, що реалізація закону сприятиме підвищенню прозорості оптовихенергетичних ринків (ринків електричної енергії та природного газу), сприятимевідкритій та чесній конкуренції на цих ринках на користь кінцевих споживачівелектричної енергії та природного газу.

Як [ повідомлялося ](https://www.ukrinform.ua/rubric-economy/3728334-nkrekp-pidvisila-maksimalni-prajskepi-na-energorinku.html) , Національна комісія, щоздійснює державне регулювання у сферах енергетики та комунальних послуг,встановила нові граничні ціни на ринку «на добу наперед», а такожвнутрішньодобовому та балансуючому ринку.

_Фото: ОП_

Source: [https://www.ukrinform.ua/rubric-economy/3730298-zelenskij-pidpisav-zakon-pro-zapobiganna-zlovzivannam-na-optovih-energeticnih-rinkah.html](https://www.ukrinform.ua/rubric-economy/3730298-zelenskij-pidpisav-zakon-pro-zapobiganna-zlovzivannam-na-optovih-energeticnih-rinkah.html)