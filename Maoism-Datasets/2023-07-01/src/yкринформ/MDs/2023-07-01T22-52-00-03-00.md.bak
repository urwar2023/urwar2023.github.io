# Підвищення тарифів на воду: Зеленський назвав рішення Нацкомісії ганебним і непрофесійним

Authors: Ukrinform (Person)

Publisher: Укринформ (Organization)

Published Time: 2023-07-01T22:52:00+03:00

Modified Time: 2023-07-01T22:52:00+03:00

Description: Президент України розкритикував рішення НКРЕКП підвищити тарифи на водопостачання для населення, назвавши його ганебним і непрофесійним. — Укрінформ.

Images: ['[630_360_16869...](https://static.ukrinform.com/photos/2023_06/thumb_files/630_360_1686938443-722.jpg)']

Tags: ['НКРЕКП', 'Тариф', 'Вода', 'Зеленський']

Type: Article

<!--METADATA-->

![](../Images/2023-07-01T22-52-00-03-00/630_360_1686938443-722.jpg) ПрезидентУкраїни розкритикував рішення НКРЕКП підвищити тарифи на водопостачання длянаселення, назвавши його ганебним і непрофесійним.

Про це Володимир Зеленський сказав у [ відеозверненні](https://www.youtube.com/watch?v=-t5QvGQlOwA) , передає Укрінформ.

«Сьогодні з’явилося повідомлення від Нацкомісії щодо енергетики та комунальнихпослуг про підвищення тарифів на воду. М’яко кажучи, ганебне рішення.Непрофесійне. Не погоджене з урядом», - наголосив глава держави.

За його словами, влада не може і не буде сприймати спокійно такі рішення.

«Уряду доручено представити рішення у відповідь. І вони будуть», - наголосивПрезидент.

**Читайте також:** [ Міненерго вважає необгрунтованим рішення Нацкомісії проперегляд тарифів на воду ](https://www.ukrinform.ua/rubric-economy/3730303-minenergo-vvazae-neobgruntovanim-risenna-nackomisii-pro-pereglad-tarifiv-na-vodu.html)

Як повідомляв Укрінформ, Національна комісія, що здійснює державне регулюванняу сферах енергетики та комунальних послуг, встановила нові [ тарифи](https://www.ukrinform.ua/tag-tarif) на воду для 33 водоканалів та АТ«Укрзалізниця». Середньозважене зростання склало 32%.

Прем'єр-міністр Денис Шмигаль зазначив, що рішення Нацкомісії про підвищеннятарифів на централізоване водопостачання та водовідведення не були погоджені зурядом. Тож очільник Кабміну доручив розпочати додаткові консультації з їхперегляду.

Source: [https://www.ukrinform.ua/rubric-economy/3730342-pidvisenna-tarifiv-na-vodu-zelenskij-nazvav-risenna-nackomisii-ganebnim-i-neprofesijnim.html](https://www.ukrinform.ua/rubric-economy/3730342-pidvisenna-tarifiv-na-vodu-zelenskij-nazvav-risenna-nackomisii-ganebnim-i-neprofesijnim.html)