# Твіттер закриває доступ до контенту користувачам без облікового запису

Authors: Ukrinform (Person)

Publisher: Укринформ (Organization)

Published Time: 2023-07-01T15:08:00+03:00

Modified Time: 2023-07-01T15:08:00+03:00

Description: Компанія "Твіттер" відтепер вимагатиме від користувачів мати обліковий запис у соцмережі, щоб переглядати твіти. — Укрінформ.

Images: ['[630_360_15101...](https://static.ukrinform.com/photos/2017_11/thumb_files/630_360_1510129997-7877.jpg)']

Tags: ['Технології', 'Twitter', 'Соцмережі']

Type: Article

<!--METADATA-->

![](../Images/2023-07-01T15-08-00-03-00/630_360_1510129997-7877.jpg) Компанія"Твіттер" відтепер вимагатиме від користувачів мати обліковий запис усоцмережі, щоб переглядати твіти.

Про це повідомляє [ Reuters ](https://www.reuters.com/technology/twitter-now-needs-users-sign-view-tweets-2023-06-30/) , передає Укрінформ.

Як зазначається, тим, хто намагатиметься переглянути контент на платформі " [Твіттер ](https://www.ukrinform.ua/tag-twitter) ", буде запропоновано створитиобліковий запис або увійти в існуючий, щоб побачити дописи.

Власник компанії Ілон Маск назвав це «тимчасовим надзвичайним заходом».

За його словами, сотні організацій збирали дані в соцмережі, що негативновпливало на роботу користувачів.

Раніше Маск уже висловлював невдоволення тим, що фірми з розробки штучногоінтелекту, такі як OpenAI, використовують дані компанії для навчання своїхвеликих мовних моделей.

«Ми обов'язково подамо в суд на тих, хто вкрав наші дані, і з нетерпіннямчекаємо зустрічі з ними в суді, який відбудеться (за оптимістичнимирозрахунками) через 2-3 роки», - сказав Маск.

**Читайте також:** [ **Маск** запевнив, що Twitter виконуватиме закони ЄС проборотьбу з дезінформацією ](https://www.ukrinform.ua/rubric-technology/3725248-mask-zapevniv-so-twitter-vikonuvatime-zakoni-es-pro-borotbu-z-dezinformacieu.html)

У травні адвокат Маска Алекс Спіро у листі на ім'я генерального директоракомпанії "Майкрософт" Сатьї Наделли закликав технологічного гіганта провестиаудит використання контенту Твіттера, заявляючи про порушення угоди провикористання даних соцмережі.

Твіттер також почав стягувати з користувачів плату за доступ до свогоінтерфейсу прикладного програмування (API), який використовується стороннімидодатками та дослідниками.

Source: [https://www.ukrinform.ua/rubric-technology/3730197-tvitter-zakrivae-dostup-do-kontentu-koristuvacam-bez-oblikovogo-zapisu.html](https://www.ukrinform.ua/rubric-technology/3730197-tvitter-zakrivae-dostup-do-kontentu-koristuvacam-bez-oblikovogo-zapisu.html)