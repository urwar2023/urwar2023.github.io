# Запобіжний захід депутату Алєксєєву суд обиратиме у понеділок

Authors: Ukrinform (Person)

Publisher: Укринформ (Organization)

Published Time: 2023-07-01T13:47:00+03:00

Modified Time: 2023-07-01T13:47:00+03:00

Description: Засідання з обрання запобіжного заходу народному депутату Сергію Алєксєєву відбудеться у Личаківському районному суді Львова у понеділок, 3 липня. — Укрінформ.

Images: ['[630_360_16882...](https://static.ukrinform.com/photos/2023_07/thumb_files/630_360_1688208128-174.jpg)']

Tags: ['Депутат', 'Підозра', 'Шахрайство', 'Суд']

Type: Article

<!--METADATA-->

![](../Images/2023-07-01T13-47-00-03-00/630_360_1688208128-174.jpg) Засіданняз обрання запобіжного заходу народному депутату Сергію Алєксєєву відбудеться уЛичаківському районному суді Львова у понеділок, 3 липня.

Про це повідомляє [ пресслужба суду ](https://lk.lv.court.gov.ua/sud1312/pres-centr/news/1445037/) , передає Укрінформ.

"У звʼязку з неявкою в судове засідання підозрюваного слідчий суддя відклаврозгляд клопотання на 3 липня 2023 року, об 11 год. 00 хв", - йдеться уповідомленні.

У п'ятницю, 30 червня, до Личаківського районного суду м.Львова надійшлоклопотання про обрання запобіжного заходу народному депутату, якийпідозрюється у [ шахрайстві ](https://www.ukrinform.ua/tag-sahrajstvo) .Розгляд клопотання було призначено на 10 год. 00 хв. 1 липня.

Як повідомляв [ Укрінформ ](https://www.ukrinform.ua/rubric-polytics/3729600-obman-ta-zavolodinna-grosima-narodnomu-deputatu-ogolosili-pidozru-u-sahrajstvi.html) , 30 червня Офіс Генпрокурора оголосив про те, щонародному депутатові України, голові підкомітету у Комітеті Верховної Ради зпитань правоохоронної діяльності оголосили підозру у шахрайстві (ч. 4 ст. 190Кримінального кодексу України). За місцем його проживання відбувалисяневідкладні слідчі дії.

За даними слідства, народний депутат шляхом обману заволодів коштамигромадянина Німеччини у розмірі 50 тисяч доларів.

**Читайте також:** [ **Алєксєєв** маскувався і боявся прослуховування -прокурор розповів, як збирали докази проти депутата](https://www.ukrinform.ua/rubric-polytics/3729823-alekseev-maskuvavsa-i-boavsa-prosluhovuvanna-prokuror-rozpoviv-ak-zbirali-dokazi-proti-deputata.html)

Згідно з інформацією СБУ, народний депутат за 50 тисяч доларів обіцяв іноземцюсприяння в уникненні екстрадиції. Для цього парламентарій "гарантував"використати власні зв’язки у суді, щоб там скасували рішення Державноїміграційної служби про відмову у наданні іноземцю статусу біженця.

Досудове розслідування здійснює Державне бюро розслідувань.

[ У партії "Європейська солідарність" заявили](https://www.ukrinform.ua/rubric-polytics/3729636-u-evrosolidarnosti-prokomentuvali-nicni-obsuki-u-deputata-alekseeva.html) , що обшуки у народногодепутата Сергія Алєксєєва є "продовженням провокацій і тиску" на їїпредставників.

Source: [https://www.ukrinform.ua/rubric-polytics/3730173-zapobiznij-zahid-deputatu-alekseevu-sud-obiratime-u-ponedilok.html](https://www.ukrinform.ua/rubric-polytics/3730173-zapobiznij-zahid-deputatu-alekseevu-sud-obiratime-u-ponedilok.html)