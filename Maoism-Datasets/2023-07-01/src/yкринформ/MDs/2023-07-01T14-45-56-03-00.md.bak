# Зеленський вважає, що треба скористатися слабкістю Росії після заколоту 

Authors: Ukrinform (Person)

Publisher: Укринформ (Organization)

Published Time: 2023-07-01T14:45:56+03:00

Modified Time: 2023-07-01T14:45:56+03:00

Description: Заколот ПВК "Вагнер" засвідчує розкол і "слабку ситуацію" у Росії, і цим потрібно скористатися для витіснення загарбників з території України. — Укрінформ.

Images: ['[630_360_16670...](https://static.ukrinform.com/photos/2022_10/thumb_files/630_360_1667010301-485.jpeg)']

Tags: ['Білорусь', 'ПВК "Вагнера"', 'Зеленський', 'Війна з Росією', 'Заколот']

Type: Article

<!--METADATA-->

![](../Images/2023-07-01T14-45-56-03-00/630_360_1667010301-485.jpeg) ЗаколотПВК "Вагнер" засвідчує розкол і "слабку ситуацію" у Росії, і цим потрібноскористатися для витіснення загарбників з території України.

Таку думку висловив Президент Володимир Зеленський в [ інтерв’ю іспанськимжурналістам](http://www.facebook.com/zelenskiy.official/videos/281737751026205) , передаєкореспондент Укрінформу.

"У Росії був розкол, вертикалі (влади) потужної більше не існує. Великакількість у Росії підтримала Пригожина (ватажка ПВК "Вагнер" Євгена Пригожина- ред.), велика кількість підтримує Путіна. Це говорить про їхній внутрішнійконфлікт, це дуже сильно впливає на їхню потужність на полі бою. ... У нихслабка ситуація, і цю ситуацію нам треба використовувати, щоб витіснити ворогаз нашої землі", - сказав Зеленський.

**Читайте також:** [ «Мене хоче вбити лише Росія, а Путіна – весь світ»:**Зеленський** каже, що звик до постійної небезпеки](https://www.ukrinform.ua/rubric-polytics/3730162-mene-hoce-vbiti-lise-rosia-a-putina-ves-svit-zelenskij-kaze-so-zvik-do-postijnoi-nebezpeki.html)

За його словами, тепер у РФ буде відбуватися пошук винних, спроби мотивуватисуспільство.

Водночас, на його думку, "вагнерівці", яких перекидають у [ Білорусь](https://www.ukrinform.ua/tag-bilorus) , будуть здіймати інформаційну хвилю,що буде небезпечно і для України, і для Європи.

"Ми вважаємо, що це буде тільки інформаційний тиск. Ми вважаємо, що насьогодні вони неспроможні щось дуже серйозне зробити проти України. Але, тимне менш, ми будемо займатися цим напрямком, слідкувати за північчю нашоїдержави і відповідні команди від мене Головком та командувач цього напрямкуотримали", - сказав Зеленський.

За його словами, серед інформаційних вкидів можуть бути повідомлення про новийнаступ з боку Білорусі, про діяльність ДРГ на кордоні Білорусі з Польщею,Литвою.

**Читайте також:** [ **Зеленський** : Кожен звільнений метр коштує життялюдей, тому контрнаступ йде не так швидко ](https://www.ukrinform.ua/rubric-ato/3730168-zelenskij-kozen-zvilnenij-metr-kostue-zitta-ludej-tomu-kontrnastup-jde-ne-tak-svidko.html)

Як повідомлялося, ватажок ПВК “Вагнер” Євген Пригожин 23 червня оголосивдемарш проти російського військового керівництва, зокрема проти міністраоборони РФ Сергія Шойгу.

Олександр Лукашенко провів переговори з Пригожиним, після чого той заявив, щобійці угруповання повертаються до польових таборів.

Згодом Лукашенко підтвердив прибуття Пригожина у Білорусь.

Путін своєю чергою заявив, що “вагнерівці” можуть підписати контракт ізросійським Міноборони або їхати у Білорусь.

Речник Держприкордонслужби України Андрій Демченко [ заявив](https://www.ukrinform.ua/rubric-ato/3730090-u-bilorusi-mozut-buti-rozmiseni-do-vosmi-tisac-vagnerivciv-prikordonniki.html) , що Білорусь може розміститина своїй території близько 8 тисяч найманців ПВК "Вагнер", розвиток ситуаціїперебуває на постійному контролі України.

Source: [https://www.ukrinform.ua/rubric-ato/3730190-zelenskij-vvazae-so-treba-skoristatisa-slabkistu-rosii-pisla-zakolotu.html](https://www.ukrinform.ua/rubric-ato/3730190-zelenskij-vvazae-so-treba-skoristatisa-slabkistu-rosii-pisla-zakolotu.html)