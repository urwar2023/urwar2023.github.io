# Чергові санкції проти Росії і нова допомога Україні є сигналом Путіну про єдність ЄС - Санчес

Authors: Ukrinform (Person)

Publisher: Укринформ (Organization)

Published Time: 2023-07-01T16:39:00+03:00

Modified Time: 2023-07-01T16:39:00+03:00

Description: Ухвалення 11 пакета санкцій щодо Росії й активна фінансова підтримка України Євросоюзом є чітким сигналом президенту РФ Володимиру Путіну щодо твердого наміру ЄС стояти єдиним фронтом, поки не буде досягнуто справедливого миру в Україні. — Укрінформ.

Images: ['[630_360_16882...](https://static.ukrinform.com/photos/2023_07/thumb_files/630_360_1688215602-741.jpg)']

Tags: ['Антиросійські санкції', 'Євросоюз', 'Іспанія', 'Путін', 'Санчес', 'Війна з Росією']

Type: Article

<!--METADATA-->

![](../Images/2023-07-01T16-39-00-03-00/630_360_1688215602-741.jpg) Ухвалення11 пакета санкцій щодо Росії й активна фінансова підтримка України Євросоюзомє чітким сигналом президенту РФ Володимиру Путіну щодо твердого наміру ЄСстояти єдиним фронтом, поки не буде досягнуто справедливого миру в Україні.

Про це заявив Прем'єр-міністр Іспанії Педро Санчес на спільній з ПрезидентомУкраїни Володимиром Зеленським пресконференції у Києві, повідомляєкореспондент Укрінформу.

Санчес нагадав, що минулого тижня ЄС затвердив 11-ий пакет санкцій протиРосії, який включає механізм запобігання їх обходу.

«Це зробить довжелезний список заборон та обмежень більш ефективним. Санкціїможуть не мати негайного впливу, але вони накладають на Росію важкідовгострокові витрати. Крім того, вони підкреслюють, що ми стоїмо єдинимфронтом проти Путіна і сповнені рішучості стояти твердо, поки не будедосягнуто справедливого миру», - сказав прем’єр [ Іспанії](https://www.ukrinform.ua/tag-ispania) .

**Читайте також:** [ **Іспанія** надасть Україні додатково чотири танкиLeopard і бронетранспортери ](https://www.ukrinform.ua/rubric-ato/3730202-ispania-nadast-ukraini-dodatkovo-cotiri-tanki-leopard-i-bronetransporteri.html)

Він також відзначив активність ЄС у сфері фінансової допомоги Україні, зокремавиділення цьогоріч 18 млрд євро для того, щоб Українська держава моглапродовжувати надавати базові послуги своїм громадянам. Санчес також нагадав,що кілька днів тому ЄС запропонував пакет у розмірі 50 млрд євро на наступнічотири роки, які будуть спрямовані на відбудову України.

«Це має, з одного боку, сприяти закриттю прогалин, які створила агресивнавійна в українській економіці, а з другого – це ще один чіткий сигнал Путіну:Європа стоятиме з Україною стільки, скільки буде потрібно. Це вислів, який мипостійно використовуємо, але тепер він перетворюється на багаторічний підхід»,- акцентував глава іспанського уряду.

**Читайте також:** [ Спільна декларація: **Іспанія** підтримує створення РадиУкраїна – НАТО ](https://www.ukrinform.ua/rubric-polytics/3730226-spilna-deklaracia-ispania-pidtrimue-stvorenna-radi-ukraina-nato.html)

Як повідомляв Укрінформ, Прем'єр-міністр Іспанії прибув з візитом в Україну 1липня, у перший день головування в Раді Європейського Союзу.

_Фото: Офіс Президента_

Source: [https://www.ukrinform.ua/rubric-polytics/3730241-cergovi-sankcii-proti-rosii-i-nova-dopomoga-ukraini-e-signalom-putinu-pro-ednist-es-sances.html](https://www.ukrinform.ua/rubric-polytics/3730241-cergovi-sankcii-proti-rosii-i-nova-dopomoga-ukraini-e-signalom-putinu-pro-ednist-es-sances.html)