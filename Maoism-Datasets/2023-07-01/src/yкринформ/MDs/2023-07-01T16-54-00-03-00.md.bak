# Зеленський обговорив із прем’єром Іспанії інтеграцію в ЄС і НАТО та Формулу миру

Authors: Ukrinform (Person)

Publisher: Укринформ (Organization)

Published Time: 2023-07-01T16:54:00+03:00

Modified Time: 2023-07-01T16:54:00+03:00

Description: Президент Володимир Зеленський обговорив із прем’єром Іспанії Педро Санчесом питання вступу України в ЄС, підготовку саміту НАТО, гарантії безпеки, українську Формулу миру та посилення санкційного тиску на Росію. — Укрінформ.

Images: ['[630_360_16882...](https://static.ukrinform.com/photos/2023_07/thumb_files/630_360_1688219076-594.jpeg)']

Tags: ['Антиросійські санкції', 'Євроінтеграція', 'Іспанія', 'НАТО', 'Зеленський', 'Санчес', 'Формула миру']

Type: Article

<!--METADATA-->

![](../Images/2023-07-01T16-54-00-03-00/630_360_1688219076-594.jpeg) ПрезидентВолодимир Зеленський обговорив із прем’єром Іспанії Педро Санчесом питаннявступу України в ЄС, підготовку саміту НАТО, гарантії безпеки, українськуФормулу миру та посилення санкційного тиску на Росію.

Про це Глава Української держави розповів під час спільної з Санчесомпресконференції у Києві, повідомляє кореспондент Укрінформ.

«Важливий і дуже символічний візит в Україну глави уряду Іспанії – у перший жедень головування Іспанії у Раді ЄС. Це чітко говорить про фактичну реальністьу Європі, коли наш спільний європейський дім уже точно не уявити без нас, безУкраїни, про пріоритети Іспанії у захисті свободи», - зазначив [ Зеленський](https://www.ukrinform.ua/tag-zelenskij) .

_Відео:[ ОП ](https://www.youtube.com/watch?v=dihyCNgAG8c&t=0s) _

За його словами, серед обговорених з главою іспанського уряду питань – захиствід російської геноцидної агресії.

**Читайте також:** [ **Зеленський** закликає ЄС почати роботу над 12 пакетомсанкцій проти Росії ](https://www.ukrinform.ua/rubric-polytics/3730236-zelenskij-zaklikae-es-pocati-robotu-nad-12-paketom-sankcij-proti-rosii.html)

Президент подякував Іспанії за надану Україні допомогу, зокрема безпекову, атакож за прихисток понад 180 тис. українських громадян, підтримкуантиросійських санкцій з боку ЄС.

«Я вдячний Іспанії за рішення відмовити у видачі віз російським та білоруськимспортсменам на Чемпіонат Європи зі спортивної боротьби, який зараз проходить вІспанії», - додав глава держави.

Також він зауважив, що темами розмови з Санчесом було членство України в ЄС істарт таких переговорів, підготовка саміту НАТО у Вільнюсі, реалізація Формулимиру.

Зеленський запросив Іспанію долучитися до надання Україні гарантій безпеки,почати відповідне обговорення.

**Читайте також:** [ Членство України в НАТО поставило б Путіна на місце -**Зеленський** ](https://www.ukrinform.ua/rubric-polytics/3730183-clenstvo-ukraini-v-nato-postavilo-b-putina-na-misce-zelenskij.html)

«Наближення України до вступу в Євросоюз дуже мотивує наших захисників ізахисниць, бо переконує, що Європа бачить, якою ціною наші люди захищаютьабсолютно такі ж цінності, які вже захищені для кожної країни у складі ЄС», -підкреслив Президент.

Як повідомлялося, Прем’єр-міністр Королівства Іспанія Педро Санчес 1 липняперебуває з візитом в Україні, де вже [ виступив у Верховній Раді](https://www.ukrinform.ua/rubric-polytics/3730155-premer-ispanii-vistupiv-u-verhovnij-radi.html) та [ зустрівся з Президентом Володимиром Зеленським](https://www.ukrinform.ua/rubric-polytics/3730196-zelenskij-zustrivsa-z-premerom-ispanii.html) .

_Фото: Офіс Президента_

Source: [https://www.ukrinform.ua/rubric-polytics/3730248-zelenskij-obgovoriv-iz-premerom-ispanii-integraciu-v-es-i-nato-ta-formulu-miru.html](https://www.ukrinform.ua/rubric-polytics/3730248-zelenskij-obgovoriv-iz-premerom-ispanii-integraciu-v-es-i-nato-ta-formulu-miru.html)