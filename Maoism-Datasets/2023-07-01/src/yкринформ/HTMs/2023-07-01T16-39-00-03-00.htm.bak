<h1>Чергові санкції проти Росії і нова допомога Україні є сигналом Путіну про єдність ЄС - Санчес</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-07-01T16:39:00+03:00</p>
<p>Modified Time: 2023-07-01T16:39:00+03:00</p>
<p>Description: Ухвалення 11 пакета санкцій щодо Росії й активна фінансова підтримка України Євросоюзом є чітким сигналом президенту РФ Володимиру Путіну щодо твердого наміру ЄС стояти єдиним фронтом, поки не буде досягнуто справедливого миру в Україні. — Укрінформ.</p>
<p>Images: ['<a href="https://static.ukrinform.com/photos/2023_07/thumb_files/630_360_1688215602-741.jpg">630_360_16882...</a>']</p>
<p>Tags: ['Антиросійські санкції', 'Євросоюз', 'Іспанія', 'Путін', 'Санчес', 'Війна з Росією']</p>
<p>Type: Article</p>
<!--METADATA-->

<p><img alt="" src="../Images/2023-07-01T16-39-00-03-00/630_360_1688215602-741.jpg" /> Ухвалення11 пакета санкцій щодо Росії й активна фінансова підтримка України Євросоюзомє чітким сигналом президенту РФ Володимиру Путіну щодо твердого наміру ЄСстояти єдиним фронтом, поки не буде досягнуто справедливого миру в Україні.</p>
<p>Про це заявив Прем'єр-міністр Іспанії Педро Санчес на спільній з ПрезидентомУкраїни Володимиром Зеленським пресконференції у Києві, повідомляєкореспондент Укрінформу.</p>
<p>Санчес нагадав, що минулого тижня ЄС затвердив 11-ий пакет санкцій протиРосії, який включає механізм запобігання їх обходу.</p>
<p>«Це зробить довжелезний список заборон та обмежень більш ефективним. Санкціїможуть не мати негайного впливу, але вони накладають на Росію важкідовгострокові витрати. Крім того, вони підкреслюють, що ми стоїмо єдинимфронтом проти Путіна і сповнені рішучості стояти твердо, поки не будедосягнуто справедливого миру», - сказав прем’єр <a href="https://www.ukrinform.ua/tag-ispania"> Іспанії</a> .</p>
<p><strong>Читайте також:</strong> <a href="https://www.ukrinform.ua/rubric-ato/3730202-ispania-nadast-ukraini-dodatkovo-cotiri-tanki-leopard-i-bronetransporteri.html"> <strong>Іспанія</strong> надасть Україні додатково чотири танкиLeopard і бронетранспортери </a></p>
<p>Він також відзначив активність ЄС у сфері фінансової допомоги Україні, зокремавиділення цьогоріч 18 млрд євро для того, щоб Українська держава моглапродовжувати надавати базові послуги своїм громадянам. Санчес також нагадав,що кілька днів тому ЄС запропонував пакет у розмірі 50 млрд євро на наступнічотири роки, які будуть спрямовані на відбудову України.</p>
<p>«Це має, з одного боку, сприяти закриттю прогалин, які створила агресивнавійна в українській економіці, а з другого – це ще один чіткий сигнал Путіну:Європа стоятиме з Україною стільки, скільки буде потрібно. Це вислів, який мипостійно використовуємо, але тепер він перетворюється на багаторічний підхід»,- акцентував глава іспанського уряду.</p>
<p><strong>Читайте також:</strong> <a href="https://www.ukrinform.ua/rubric-polytics/3730226-spilna-deklaracia-ispania-pidtrimue-stvorenna-radi-ukraina-nato.html"> Спільна декларація: <strong>Іспанія</strong> підтримує створення РадиУкраїна – НАТО </a></p>
<p>Як повідомляв Укрінформ, Прем'єр-міністр Іспанії прибув з візитом в Україну 1липня, у перший день головування в Раді Європейського Союзу.</p>
<p><em>Фото: Офіс Президента</em></p>
<p>Source: <a href="https://www.ukrinform.ua/rubric-polytics/3730241-cergovi-sankcii-proti-rosii-i-nova-dopomoga-ukraini-e-signalom-putinu-pro-ednist-es-sances.html">https://www.ukrinform.ua/rubric-polytics/3730241-cergovi-sankcii-proti-rosii-i-nova-dopomoga-ukraini-e-signalom-putinu-pro-ednist-es-sances.html</a></p>