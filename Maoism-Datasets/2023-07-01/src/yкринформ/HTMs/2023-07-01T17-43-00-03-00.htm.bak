<h1>У травні Україна збільшила експорт ІТ-послуг на 9,5% до $590 мільйонів</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-07-01T17:43:00+03:00</p>
<p>Modified Time: 2023-07-01T17:43:00+03:00</p>
<p>Description: У травні 2023 року обсяг експорту ІТ-послуг з України становив $590 мільйонів, що на 9,5% більше, ніж у квітні. — Укрінформ.</p>
<p>Images: ['<a href="https://static.ukrinform.com/photos/2016_07/thumb_files/630_360_1469660432-9373.jpg">630_360_14696...</a>']</p>
<p>Tags: ['Експорт', 'IT-технології', 'Україна']</p>
<p>Type: Article</p>
<!--METADATA-->

<p><img alt="" src="../Images/2023-07-01T17-43-00-03-00/630_360_1469660432-9373.jpg" /> У травні2023 року обсяг експорту ІТ-послуг з України становив $590 мільйонів, що на9,5% більше, ніж у квітні.</p>
<p>Про це повідомляє <a href="https://itcluster.lviv.ua/obsyag-it-eksportu-v-travni-zris-na-95-u-porivnyanni-z-kvitnem-czej-pokaznyk-menshyj-za-analogichnyj-u-2022-roczi/"> Львівський ІТ-кластер </a> , спираючись на дані НБУ, передає Укрінформ.</p>
<p>«Травень став більш успішним для експорту ІТ-послуг, аніж попередній місяць.Показник зріс на 9,5% та склав $590 млн», - йдеться в повідомленні.</p>
<p>За інформацією компанії, водночас ці показники на 1,8%, або ж на $11 млн меншіпорівняно з травнем минулого року.</p>
<p>Загалом за 5 місяців цього року обсяг експорту <a href="https://www.ukrinform.ua/tag-tehnologii"> ІТ-послуг</a> становив $2,8 млрд, на 12% менше,ніж в аналогічний період у 2022. Різниця за періодами у доларовому еквівалентістановить $374 мільйони.</p>
<p><strong>Читайте також:</strong> <a href="https://www.ukrinform.ua/rubric-technology/3728004-korporacia-ibm-kupue-rozrobnika-hmarnih-servisiv-apptio-za-46-milarda.html"> Корпорація IBM купує розробника хмарних сервісів Apptioза $4,6 мільярда </a></p>
<p>За словами генерального директора Львівського ІТ-кластера СтепанаВеселевського, за умови збереження тенденції галузь має шанси закінчити 2023рік з таким же показником по виручці, як і у 2022 році – на рівні $7,3 млрд.</p>
<p>Як повідомлялося, експорт IT-послуг з України у січні-березні 2023 рокустановив $1,68 мільярда, що на 16% менше за показник аналогічного періоду 2022року.</p>
<p>Source: <a href="https://www.ukrinform.ua/rubric-technology/3730266-u-travni-ukraina-zbilsila-eksport-itposlug-na-95-do-590-miljoniv.html">https://www.ukrinform.ua/rubric-technology/3730266-u-travni-ukraina-zbilsila-eksport-itposlug-na-95-do-590-miljoniv.html</a></p>