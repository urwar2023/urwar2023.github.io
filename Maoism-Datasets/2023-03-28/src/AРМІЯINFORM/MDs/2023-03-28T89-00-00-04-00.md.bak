# На Харківщині окупанти загалом замінували 1,2 мільйона гектарів територій і сільгоспугідь

Author: ['Дмитро Горбунов']

Time: 2023-03-28T89:00:00-04:00

Description: Про небезпеку, яку становлять весняні земельні роботи та відвідування цвинтарів під час... Война с Украиной 2022, Война с Украиной последние новости сегодня, Новости война с Украиной 2022 последние на сегодня, Будет ли война между Украиной и Россией и когда, Война с Украиной в 2022 году будет или нет,  Будет ли война с Украиной в ближайшее время что говорят,  Война с Украиной новости,  Новости Украины сегодня,  Украинские новости в украинских СМИ на русском

Images: ['[golovna-9-1.jpg](https://armyinform.com.ua/wp-content/uploads/2023/03/golovna-9-1.jpg)', '[harkiv-bryfing-vesnyana-nebezpeka-2.jpg](https://armyinform.com.ua/wp-content/uploads/2023/03/harkiv-bryfing-vesnyana-nebezpeka-2.jpg)', '[harkiv-bryfing-vesnyana-nebezpeka-3-150x150.jpg](https://armyinform.com.ua/wp-content/uploads/2023/03/harkiv-bryfing-vesnyana-nebezpeka-3-150x150.jpg)', '[harkiv-bryfing-vesnyana-nebezpeka-4-150x150.jpg](https://armyinform.com.ua/wp-content/uploads/2023/03/harkiv-bryfing-vesnyana-nebezpeka-4-150x150.jpg)', '[harkiv-bryfing-vesnyana-nebezpeka-5.jpg](https://armyinform.com.ua/wp-content/uploads/2023/03/harkiv-bryfing-vesnyana-nebezpeka-5.jpg)']

Tags: ['STOPRUSSIA', 'ВОЄННІ ЗЛОЧИНИ ЗС РФ', 'РЕГІОНИ', 'РОЗМІНУВАННЯ']

Category: News

<!--METADATA-->

![](../Images/2023-03-28T89-00-00-04-00/golovna-9-1.jpg)

Про небезпеку, яку становлять весняні земельні роботи та відвідуванняцвинтарів під час християнських свят для жителів Харківщини, говорили під часбрифінгу за участю очільника Харківської ОВА Олега Синєгубова й керівниківрегіональних структур силових відомств.

![](../Images/2023-03-28T89-00-00-04-00/harkiv-bryfing-vesnyana-nebezpeka-2.jpg)

— На Харківщині 1,2 мільйона гектарів замінованих чи потенційно вибухово-небезпечних територій, — відмітив Олег Синєгубов. — 447 населених пунктів, абополовина області, постраждали від дій окупантів. До того ж триста тисячкілометрів доріг місцевого значення остаточно не перевірено на наявність мін.Тому небезпечно виїжджати до своїх дачних будинків чи виходити на природу, щобвідпочити.Він навів приклад, що в Балаклійському районі на одному з городівсапери знайшли 65 протипіхотних мін типу «Пелюстка». При цьому сам господарвиявив лише одну з них та своєчасно викликав фахівців ДСНС. Останнє йврятувало йому життя чи принаймні запобігло каліцтву рідних.

— Виходячи зі всього цього, під час останнього засідання регіональної комісіїз питань техногенно-екологічної безпеки було ухвалено рішення про заборонувідвідування цвинтарів під час християнських свят. Винятком може бутиобґрунтоване рішення місцевої влади в окремих селищах, але погоджене зНацполіцією та ДСНС. Щодо богослужінь у церквах на Великдень, то їхдозволяється проводити, але в межах дії комендантського часу. Тобто від 5:00до 23:00, — зауважив Олег Синєгубов.

[![](../Images/2023-03-28T89-00-00-04-00/harkiv-bryfing-vesnyana-nebezpeka-3-150x150.jpg)](https://armyinform.com.ua/wp-content/uploads/2023/03/harkiv-bryfing-vesnyana-nebezpeka-3.jpg)

[![](../Images/2023-03-28T89-00-00-04-00/harkiv-bryfing-vesnyana-nebezpeka-4-150x150.jpg)](https://armyinform.com.ua/wp-content/uploads/2023/03/harkiv-bryfing-vesnyana-nebezpeka-4.jpg)

Водночас про службові успіхи підлеглих розповів начальник головного управлінняДСНС у Харківській області Олександр Волобуєв.

— Наразі сотні рятівників займаються розмінуванням чи забезпечують цю роботу.Щоб було зрозуміло масштаби діяльності, ми щодня отримуємо від 300 до 800звернень від громадян про виявлення якогось небезпечного предмета. Пріоритетомдля нас є супровід роботи енергетиків, залізничників та газопостачальників, —розповів Олександр Волобуєв.

Він уточнив, що на Харківщині 786 цвинтарів, і рятівники просто фізично незможуть обійти їх усі. Адже одна група саперів за всіма нормами протягом дняможе розмінувати лише 10 квадратних метрів.

![](../Images/2023-03-28T89-00-00-04-00/harkiv-bryfing-vesnyana-nebezpeka-5.jpg)

— Упродовж останніх 13 місяців у регіоні від мін загинуло 24 цивільні особи йще 113 дістали порання. Не забудемо ми п’ятьох рятувальників та шістьохсаперів, які торік загинули під час виконання службових завдань. Тому вкотрезвертаюсь до харків’ян та мешканців області з проханням не відвідувати місцьпоховань, своїх дач і не заходити в лісосмуги, а тим більше — до лісу, —застеріг земляків представник ДСНС.Зі свого боку начальник регіональногоуправління Національної поліції Володимир Тимошко повідомив, що його підлегліна Великдень чергуватимуть у всіх 315 християнських церквах.

— Зараз спільно з місцевою владою вирішуємо всі питання, аби громадяни змоглизадовольнити свої духовні потреби. На жаль, ми не зможемо виставити патрулібіля кожного цвинтаря, водоймища чи паркової зони. Ворог робив дистанційнемінування, й тому безпечних місць в області майже немає. Вихідними днями навсіх виїздах з обласного центру поліцейські проводять роз’яснення щодозаборони виїжджати на пікніки. Проте, як показує практика, люди нехтують цимизакликами. В результаті є летальні випадки через власну ж безвідповідальність,— зазначив Володимир Тимошко.

Виступи всіх спікерів під час брифінгу підсумував керівник Харківськоїобласної військової адміністрації.

— Не всім сподобаються такі суворі вимоги. Проте ми керуємось лише безпекоюнаших громадян і тверезо оцінюємо реалії часу. Повірте, що над цим працюємо24/7 і до самої перемоги не зупинимось, — насамкінець зауважив Олег Синєгубов.

_Фото автора_

Source: [https://armyinform.com.ua/2023/03/28/na-harkivshhyni-okupanty-zagalom-zaminuvaly-12-miljona-gektariv-terytorij-i-silgospugid-bryfing-u-harkovi/](https://armyinform.com.ua/2023/03/28/na-harkivshhyni-okupanty-zagalom-zaminuvaly-12-miljona-gektariv-terytorij-i-silgospugid-bryfing-u-harkovi/)