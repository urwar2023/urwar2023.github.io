# Гендиректор МАГАТЕ закликав не використовувати ЗАЕС як військову базу

Authors: Ukrinform (Person)

Publisher: Укринформ (Organization)

Published Time: 2023-05-19T23:02:44+03:00

Modified Time: 2023-05-19T23:02:44+03:00

Description: Генеральний директор Міжнародного агентства з атомної енергії Рафаель Маріано Гроссі закликав не використовувати окуповану Росією Запорізьку атомну електростанцію як військову базу. — Укрінформ.

Images: ["[630_360_16626...](https://static.ukrinform.com/photos/2022_09/thumb_files/630_360_1662657925-767.jpg)"]

Tags: ['МАГАТЕ', 'Запорізька АЕС', 'Війна з Росією']

Type: Article

<!--METADATA-->

![](../Images/2023-05-19T23-02-44-03-00/630_360_1662657925-767.jpg)Генеральний директор Міжнародного агентства з атомної енергії Рафаель МаріаноГроссі закликав не використовувати окуповану Росією Запорізьку атомнуелектростанцію як військову базу.

Як передає Укрінформ, відповідна заява Гроссі розміщена на  [](https://www.iaea.org/newscenter/pressreleases/update-158-iaea-director-general-statement-on-situation-in-ukraine) .

"Це дуже просто: не стріляти по станції і не використовувати її як військовубазу. В інтересах усіх домовитися про набір принципів для захисту станції підчас конфлікту", - сказав він.

За словами гендиректора МАГАТЕ, він веде інтенсивні переговори з усімазацікавленими сторонами для забезпечення безпеки ЗАЕС і запобігання ризикусерйозної ядерної аварії на континенті.

У заяві також повідомляється, що у п’ятницю вранці під артилерійський обстрілпотрапила місцевість поблизу міста Енергодар, у якому проживає більшістьперсоналу Запорізької ЗАЕС, що "свідчить про загострення воєнної ситуації врегіоні".

**Читайте також:** [ **МАГАТЕ** ](https://www.ukrinform.ua/rubric-economy/3708516-magate-planue-predstaviti-ugodu-sodo-zaes-cogo-misaca.html)

"Експерти МАГАТЕ, присутні на Запорізькій АЕС, яка розташована всього вдекількох кілометрах від Енергодара, поінформували штаб-квартиру, що самастанція не постраждала, але близькість інциденту ще раз підкреслила існуючузагрозу ядерній безпеці, на тлі посилення спекуляцій щодо майбутніх військовихоперацій в регіоні", - йдеться у заяві.

У ній також зазначається, що після повномасштабного вторгнення РФ в Українувідбулося значне скорочення персоналу [ ](https://www.ukrinform.ua/tag-zaporizka-aes) , а працівники станції та їхні сім'ї опинилися в надзвичайноскладних і стресових умовах у прифронтовому регіоні.

"Нещодавня евакуація деяких мешканців Енергодару додала невизначеності щодокадрової ситуації, а експерти МАГАТЕ на початку цього місяця зафіксувалиподальше скорочення штату станції до мінімально необхідного персоналу. Проте,15 травня регулярний щоденний персонал повернувся на станцію і продовжувавпрацювати протягом тижня. Хоча чисельність персоналу все ще значно нижча задоконфліктний рівень", - повідомили в МАГАТЕ.

**Читайте також:** [ ](https://www.ukrinform.ua/rubric-ato/3711397-militarizacia-zaporizkoi-aes-lideri-grupi-semi-zasudili-dii-rosii.html)

Експерти Агентства також продовжують стежити за висотою Каховськоговодосховища, яке забезпечує ЗАЕС водою для охолодження. Зазначається, щовисота водосховища значно зросла за останній місяць і 6 травня досяглаісторичного максимуму – 17,12 метра, що викликало занепокоєння з приводу того,що високий рівень води може негативно вплинути на станцію. "Наразі висотастабільна і становить 17,06 метрів. Рівень майданчика ЗАЕС становить 22 метри,що приблизно на п'ять метрів вище поточної висоти водосховища", - йдеться узаяві.

Як повідомляв Укрінформ, лідери країн "Групи семи" на саміті в Хіросіміухвалили окрему заяву щодо України, в якій підтримали зусилля МАГАТЕ ізврегулювання ситуації навколо Запорізької АЕС та назвали "безвідповідальними"дії Росії з мілітаризації атомної станції.

_ Фото: Fredrik Dahl / IAEA  _

Source: [https://www.ukrinform.ua/rubric-ato/3711642-gendirektor-magate-zaklikav-ne-vikoristovuvati-zaes-ak-vijskovu-bazu.html](https://www.ukrinform.ua/rubric-ato/3711642-gendirektor-magate-zaklikav-ne-vikoristovuvati-zaes-ak-vijskovu-bazu.html)