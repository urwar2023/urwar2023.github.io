# У «Кримському домі» відбулася презентація роману «Дім солі»

Author: ['Леся Медведенко']

Time: 2023-05-18T69:00:00-04:00

Description: Постапокаліптичний роман української письменниці Світлани Тараторіної був представлений... Война с Украиной 2022, Война с Украиной последние новости сегодня, Новости война с Украиной 2022 последние на сегодня, Будет ли война между Украиной и Россией и когда, Война с Украиной в 2022 году будет или нет,  Будет ли война с Украиной в ближайшее время что говорят,  Война с Украиной новости,  Новости Украины сегодня,  Украинские новости в украинских СМИ на русском

Images: ['[212112122112-scaled.jpg](https://armyinform.com.ua/wp-content/uploads/2023/05/212112122112-scaled.jpg)', '[2-68-e1684411142773.jpg](https://armyinform.com.ua/wp-content/uploads/2023/05/2-68-e1684411142773.jpg)', '[3-67-150x150.jpg](https://armyinform.com.ua/wp-content/uploads/2023/05/3-67-150x150.jpg)', '[4-61-150x150.jpg](https://armyinform.com.ua/wp-content/uploads/2023/05/4-61-150x150.jpg)']

Tags: []

Category: News

<!--METADATA-->

![](../Images/2023-05-18T69-00-00-04-00/212112122112-scaled.jpg)

Постапокаліптичний роман української письменниці Світлани Тараторіної бувпредставлений читачам напередодні Дня пам’яті жертв геноцидукримськотатарського народу у «Кримському домі».

Книги, написані під час війни, це зажди погляд у майбутнє із трагічногосьогодення. «Дім солі» — це фантастика, заснована на історії, міфах талегендах Криму. Попри те, що в романі йдеться про вигаданий півострів івиживання його мешканців після катастрофи, прототипами подій твору сталиреальні історичні факти та постаті з історії Кримського півострова. Щобвіднайти реальну історію Криму, письменниці також довелося попрацювати зчисленними міфами російської пропаганди.

Для авторки створення цього роману — дуже особиста історія, адже і сама вона зКриму. Твір написаний протягом років після вимушеного виїзду з півострова.

— Уже понад дев'ять років я не була в Криму, і для мене ця метафора«засоленості», катастрофи, яка сталася з Кримом, водночас і про реальність —страшну реальність, яку ми всі пережили у 2014 році під час анексії, —розповіла письменниця.

![](../Images/2023-05-18T69-00-00-04-00/2-68-e1684411142773.jpg)

Чому для висвітлення теми Криму був обраний саме такий жанр?

— Фантастика — це спосіб поговорити про подекуди болісні та тригерні речі. Іводночас можливість подумати про те, що саме зараз цю землю знищуютьзагарбники. І пригадати, що ця земля незнищенна й уся її історія доводить, щоКрим буде звільнений, і всі люди, які відчувають його як свою землю,повернуться додому, — пояснила авторка.

Під час презентації було продемонстровано перформанс за мотивами книги, детакож звучали слова: «Час повертатися, час пам'ятати».

[![](../Images/2023-05-18T69-00-00-04-00/3-67-150x150.jpg)](https://armyinform.com.ua/wp-content/uploads/2023/05/3-67.jpg)

[![](../Images/2023-05-18T69-00-00-04-00/4-61-150x150.jpg)](https://armyinform.com.ua/wp-content/uploads/2023/05/4-61-scaled.jpg)

Своєю чергою історикиня Гульнара Абдулаєва зазначила, що ця книга актуальнасаме зараз, коли всі чекають на деокупацію півострова:

— Зараз напередодні наступу багато людей у Криму чекають на ЗСУ та звільненняпівострова. Ми віримо, що книга стане передвісником того, що почнеться новаісторія Криму, — зазначила історикиня.

«Крим повернеться додому» — цей лейтмотив написано й на форзаці книги, такавторка висловила свою переконаність і віру. Хоча слова «Крим» і немає уфантастичному світі роману, її герої, що пережили катастрофу, також борютьсяза своє життя і свою землю.

— Для мене це головна сентенція, все, що відбувається, лише тимчасоваперепона. Окупація й анексія — це лише піщинка на життєвому шляхутисячолітнього Криму, — підкреслила авторка.

_Фото автора_

Source: [https://armyinform.com.ua/2023/05/18/u-krymskomu-domi-vidbulasya-prezentacziya-romanu-dim-soli/](https://armyinform.com.ua/2023/05/18/u-krymskomu-domi-vidbulasya-prezentacziya-romanu-dim-soli/)