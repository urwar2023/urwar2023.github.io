<h1>«Мощун і бої в Гостомелі — події, які повністю зруйнували російський задум» ― Кирило Буданов</h1>
<p>Author: ['АРМІЯINFORM']</p>
<p>Time: 2023-05-19T66:00:00-04:00</p>
<p>Description: Начальник Головного управління розвідки Міністерства оборони України генерал-майор Кирило... Война с Украиной 2022, Война с Украиной последние новости сегодня, Новости война с Украиной 2022 последние на сегодня, Будет ли война между Украиной и Россией и когда, Война с Украиной в 2022 году будет или нет,  Будет ли война с Украиной в ближайшее время что говорят,  Война с Украиной новости,  Новости Украины сегодня,  Украинские новости в украинских СМИ на русском</p>
<p>Images: []</p>
<p>Tags: ['STOPRUSSIA', 'АГРЕСІЯ РФ', 'ВТОРГНЕННЯ РФ', 'ГУР МОУ', 'ІНТЕРВ’Ю', 'КИРИЛО БУДАНОВ']</p>
<p>Category: News</p>
<!--METADATA-->

<p>Начальник Головного управління розвідки Міністерства оборони України генерал-майор Кирило Буданов дав розлоге інтервʼю проєкту «Різні люди».</p>
<p>Пресслужба ГУР МОУ <a href="https://gur.gov.ua/content/kryms-kyi-mist-ne-potriben-nachal-nyk-hur-mo-ukrainy-kyrylo-budanov.html">наводить</a> основні тези інтерв’ю.</p>
<p><strong>«Мистецтво війни»:</strong></p>
<p>Те, що ми дезорієнтували противника ― це точно факт. Допоки все незакінчиться, вони, я думаю, так і не зрозуміють, що взагалі відбувалося івідбулось.</p>
<p>Що важливіше: заплутати противника чи ризикнути тим, що хтось в Україні це незовсім правильно зрозуміє? Як на мене, відповідь очевидна: заплутатипротивника.</p>
<p><strong>Ядерні ризики:</strong></p>
<p>До ядерної війни ми ніяк не наблизились, проте й не віддалились. Загалом, цязагроза навіяна штучно. Зрозуміло, в теорії все можливо, але ймовірність ―майже нульова, бо закінчиться все це стратегічним програшем російськоїфедерації.</p>
<p>Стратегічний програш ― це руйнування усієї стратегічної мети існування цьогополітичного устрою.</p>
<p><strong>Майбутнє росії у світі:</strong></p>
<p>Російське керівництво хотіло «величі», щоб з ними усі рахувались ― «біполярнийсвіт», як вони кажуть. Біполярний світ, можливо, і буде, але точно без них.Вони просто уже не можуть: ані за рівнем економіки, ані вже за рівнем воєнноїчи дипломатичної сили.</p>
<p><strong>Воєнний потенціал армії рф:</strong></p>
<p>Все, що росіяни могли задіяти проти нас, вони уже задіяли.</p>
<p>Потенціал до серйозних наступальних дій армії рф абсолютно вичерпаний. Заразвони мають серйозний потенціал для оборони. Оборону вони побудувалиешелоновану, правильну, потужну. Але це вже не та російська армія, яка моглапроводити серйозні наступальні операції.</p>
<p>Локальні дії на рівні Бахмута ― так, по 50-70 метрів на день їм вдаєтьсяпроходити, а інколи ― не вдається. Це, вибачте, трошки не рівень для, як вонисамі казали, другої армії світу.</p>
<p>Угруповання рф, яке задіяне у воєнних діях проти України ― біля 370 тисячвоєнного компоненту, біля 20 тисяч національної гвардії і біля 7 тисяч, ужестаном на зараз, сукупності різних воєнізованих формувань.</p>
<p><strong>Заздрість шойґу:</strong></p>
<p>Те, що говорить [власник т.зв. пвк «ваґнер»] пріґожин ― переважно правда. Єречі, які двояко сприймаються, але десь 80% з того, що він каже ― чистаправда.</p>
<p>Мені прикро визнавати, але так звана пвк під умовною назвою «ваґнер» показаласвою ефективність ― на відміну від російської армії. На цьому тлі їхніконфлікти ще більше загострились.</p>
<p>Те, що пріґожин каже, мовляв, нема снарядів та підтримки ― певною мірою цечерез заздрість у військовому керівництві рф, яке уособлює зараз шойґу таґєрасімов, але там є й інші генерали, які мають трохи іншу думку.</p>
<p>Команда шойґу та ґєрасімова робить усе, щоб стерти ці пвк-підрозділи. На жаль,я маю визнати, що найефективнішим є саме «ваґнер». Ніхто в російськійфедерації з ними не зрівняється в ефективності ведення бойових дій.</p>
<p><strong>Шпигуни в Інтернаціональному легіоні:</strong></p>
<p>Кількість іноземних добровольців на початку березня 2022 року сягала тисячосіб. До Інтернаціонального легіону брали тільки тих, хто так чи інакшепідходив під критерії морально-бойової готовності.</p>
<p>В Інтернаціональному Легіоні були шпигуни з різних країн, але це низькийвідсоток. Більшість тих, кого намагались «засунути» ― а такі спроби були, нашавласна безпека відфільтровувала на етапі відбору та співбесід.</p>
<p><strong>Агентура рф в Україні:</strong></p>
<p>Агентурна мережа рф в Україні залишається, але її потужність багато в чомувиявилась міфом.</p>
<p><strong>Конкуренція спецслужб України:</strong></p>
<p>Я особисто дуже поважаю генерала Малюка. У мене з ним дружні, можна сказати,навіть особисті відносини. З ним усе чудово.</p>
<p>Здорова конкуренція між спецслужбами ― вона завжди є, і це нормальний процес.Це дуже добре, що вона є.</p>
<p><strong>Агенти ГУР у кремлі:</strong></p>
<p>Так, у росії ми маємо свої джерела, які нас чудово інформують.</p>
<p><strong>Оцінка російських спецслужб:</strong></p>
<p>Армія рф ― не друга у світі. Мабуть, що й не третя, але в першу десятку точновходить.</p>
<p>Ми в стані війни з однією із найпотужніших військових машин, які були таіснують та з дуже серйозною, на відміну від армії, максимально потужноюсистемою спеціальних служб. Недооцінювати противника було б неправильно.</p>
<p>Оскільки ми діємо більш-менш ефективно, це означає, що ми діємо правильно.</p>
<p><strong>«Партизанський» рух в росії:</strong></p>
<p>Сили спротиву в росії ― розгалужені, часто не об’єднані в єдину систему, алепереважно керовані організми.</p>
<p>На нашу думку, об’єднувати їх не потрібно. Зрадник в одній організації знищитьтільки одну організацію. Якщо вони будуть об’єднані, то втрати будутьнепоправними.</p>
<p><strong>Україна ― не росія:</strong></p>
<p>Протестний потенціал російського суспільства майже нульовий. Розхитати росіюзсередини можна буде тільки тоді, коли до цього будуть готові еліти. Там немаєгромадянського суспільства ― це не Україна, навіть некоректно порівнювати.</p>
<p><strong>Поромна переправа на тамань:</strong></p>
<p>Більша частина радикально проросійськи налаштованого населення з першимзахо́дом підрозділів Сил безпеки та оборони України у Крим в будь-якомуформаті одразу рушить через поромну переправу на материкову частину рф.</p>
<p>Я думаю, що кримський міст не потрібен.</p>
<p><strong>Білоруський фактор:</strong></p>
<p>Подобається він нам чи ні, але лукашенко ― не ідіот. Він перший прагне недопустити повторення ситуації 24.02.22 року. Насправді, тоді його думкуособливо не враховували, але, як усі ми бачимо, він зробив висновки.</p>
<p>Ми задіювали усі наші можливі шляхи комунікації, які в нас були. Навітьзадіювали одного народного депутата, це теж правда, заради того, щоб недопустити втягування Білорусі як країни в цю війну.</p>
<p>Надію втягнути лукашенка у війну путін втратив. Боєприпаси з Білорусі росіянививезли, це правда ― вивезли майже все, що можна було. Використовують полігонибілоруські для підготовки своїх мобілізованих. Зрештою, це все.</p>
<p><strong>Дрони на війні:</strong></p>
<p>Війна довела концепцію максимальної ефективності використання дронів і якрозвідників, і як камікадзе.</p>
<p>Ударні дрони багаторазового використання (зі скидом боєприпасу) показали меншуефективність через високу насиченість засобами ППО як і в нас, так і упротивника.</p>
<p>Дрон-камікадзе, який летить в один кінець, має більше шансів на успіх.</p>
<p>Дрони, які мають працювати як літаки для завдання ударів ― їх, зазвичай,збивають.</p>
<p><strong>Участь у «кримському рейді» 2016 року:</strong></p>
<p>Так, брав. Ну і що?</p>
<p>Чи тягне зараз «у поле»? Тягне. Чи є змога? У кращому випадку, рідко. Я буваюу своїх людей і буваю з ними, але зрозуміло, що це не 90% мого життя.</p>
<p><strong>Визначальний момент у війні:</strong></p>
<p>Перший день повномасштабного вторгнення рф та бої в Мощуні ― це події, якізрештою до кінця зруйнували плани російської федерації.</p>
<p>Вибивання їх з Ірпеня поставило крапку, але головне ― Мощун і бої в Гостомелі.Це ті події, які повністю зруйнували російський задум.</p>
<p>Маємо докласти зусиль, аби 2023 року усе закінчити.</p>
<p>Source: <a href="https://armyinform.com.ua/2023/05/19/moshhun-i-boyi-v-gostomeli-podiyi-yaki-povnistyu-zrujnuvaly-rosijskyj-zadum-%e2%80%95-kyrylo-budanov/">https://armyinform.com.ua/2023/05/19/moshhun-i-boyi-v-gostomeli-podiyi-yaki-povnistyu-zrujnuvaly-rosijskyj-zadum-%e2%80%95-kyrylo-budanov/</a></p>