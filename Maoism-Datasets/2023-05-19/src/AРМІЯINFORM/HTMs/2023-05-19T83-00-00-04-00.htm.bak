<h1>Володимир Зеленський на саміті Ліги арабських держав закликав сприяти захисту наших людей</h1>
<p>Author: ['АРМІЯINFORM']</p>
<p>Time: 2023-05-19T83:00:00-04:00</p>
<p>Description: https://youtu.be/SgYLvb2Lk8U    Передусім хочу подякувати за гостинність Його... Война с Украиной 2022, Война с Украиной последние новости сегодня, Новости война с Украиной 2022 последние на сегодня, Будет ли война между Украиной и Россией и когда, Война с Украиной в 2022 году будет или нет,  Будет ли война с Украиной в ближайшее время что говорят,  Война с Украиной новости,  Новости Украины сегодня,  Украинские новости в украинских СМИ на русском</p>
<p>Images: []</p>
<p>Tags: []</p>
<p>Category: News</p>
<!--METADATA-->

<p>Передусім хочу подякувати за гостинність Його Королівській ВисокостіСпадкоємному принцу Мухаммаду, усьому народу Саудівської Аравії та містуДжидда, яке приймає цей саміт.</p>
<p>Я сподіваюся, що всі ми тут заради миру й справедливості.</p>
<p><strong><em>Дорогі учасники саміту!</em></strong></p>
<p>Сьогодні вже 450-й день повномасштабної війни, яка ведеться проти насросійськими загарбниками.</p>
<p>Ми не маємо таких ракет, які має наш ворог. У нас значно менше авіації. Ми немаємо численних убивчих дронів, які росії постачає Іран. Не маємо стількиартилерії. Але ми залишаємося сильними, бо на нашому боці — правда. Ба більше,ми витісняємо окупантів із нашої землі.</p>
<p>Кожен, хто захищає рідну землю від загарбників, кожен, хто захищає дітей свогонароду від поневолення, кожен такий воїн — на шляху справедливості. Я гордийпредставляти саме таких воїнів і весь український народ!</p>
<p>Війна ніколи не була вибором українців. Наші війська не йшли до чужих земель,ми не займаємося анексіями й грабежем ресурсів інших народів. Але ми ніколи йне підкоримося будь-яким чужинцям та колонізаторам. Тому ми боремось! І явпевнений, що цю нашу головну емоцію зрозуміють усі ваші народи.</p>
<p>Також я впевнений, що всі ваші народи зрозуміють і головний заклик, який хочузалишити тут, у Джидді. Шляхетний заклик до всіх вас — сприяти захисту нашихлюдей, включно з українською мусульманською спільнотою!</p>
<p>Разом зі мною тут — високоповажний Мустафа Джемілєв, лідер кримськотатарськогонароду, одного з корінних народів України. Їхній дім — це Крим, осередокмусульманської культури в Україні. Століттями кримськотатарський народ був імає залишитися невідʼємною та сильною складовою мусульманської спільнотисвіту. Але Крим став першим, хто постраждав від російської окупації, і досібільшість із тих, хто зазнає репресій в окупованому Криму, — це самемусульмани.</p>
<p>Ми вже маємо позитивний досвід із Саудівською Аравією — щодо звільнення нашихлюдей, захоплених росією. Ми можемо розширити цей досвід!</p>
<p>І навіть якщо тут, на саміті, є люди, які мають інший погляд на війну, щовідбувається на нашій землі, називаючи її конфліктом, я впевнений: ми всіможемо бути єдині в тому, щоб урятувати з кліток російських тюрем наших людей.</p>
<p>На жаль, у світі й тут, серед вас, є ті, хто заплющує очі на клітки танезаконні анексії. Я тут для того, щоб кожен дивився чесно. Хоч би якстаралися впливати росіяни, але незалежність все ж має бути. І я хочуподякувати Саудівській Аравії, хочу подякувати абсолютній більшості з вас запідтримку сталих міжнародних позицій і Статуту ООН.</p>
<p><strong><em>Дорогі учасники саміту!</em></strong></p>
<p>Ваші люди вже могли переконатися, що українці — це народ миру. Справжньогомиру. У 2021 році ми визначили пріоритетом відкритість України для вашихлюдей. І народи Саудівської Аравії, Обʼєднаних Арабських Еміратів, Оману,Бахрейну, Кувейту познайомилися з Україною. Я щасливий, що ваші туристи змоглипобачити розкіш весни в нашій столиці, у Києві, та велич Карпат!</p>
<p>Вірю, що одного дня ваші люди повернуться, зокрема і для того, щоб побачитинаш Крим, вільний від російської окупації та приниження.</p>
<p>Наші взаємини будуються й на навчанні в наших університетах десятків тисячарабських студентів щорічно. Це честь для нас, що діти Марокко, Єгипту,Йорданії, Іраку, Лівану, Алжиру, Лівії й Тунісу їхали в Україну по освіту.</p>
<p>Ми разом із вами виконували й одну з найбільш почесних місій у світі —гарантували продовольчу безпеку. Україна традиційно забезпечує пшеницею таіншою аграрною продукцією ваші країни. Ми раді були вітати й інвестиціїарабських народів — як і інвестиції Катару в портову інфраструктуру.</p>
<p>Спочатку пандемія, а потім і страшніший вірус — сказ агресії — ударили по цихта інших наших нормальних відносинах.</p>
<p>Я більш ніж упевнений: ніхто з вас не погодиться віддати загарбникам третинусвоєї країни. Я більш ніж упевнений: ніхто з вас не споглядав би без бою, якчужинці крадуть дітей вашого народу. Сотні тисяч наших дітей депортовані вросію, розлучені з рідними, і наших дітей там, у росії, навчають ненавидітисвоїх співвітчизників. Я більш ніж упевнений: ніхто з вас не змирився б ізвійськовою окупацією атомної станції, щоб використовувати її для шантажу світуядерною катастрофою.</p>
<p>Погляньте, скільки страждань багатолітні війни принесли Лівії, Сирії, Ємену…Скільки життів змарновано роками бойових дій у Судані та Сомалі, в Іраку таАфганістані…</p>
<p>Кожен, хто додає страждань своїми новими агресіями, кожен, хто сіє ворожнечу,кожен, хто хоче старих часів загарбницьких імперій, які не зважали на волюнезалежних націй, — кожен такий злочинець іде проти світу й буде проклятийлюдьми.</p>
<p>І я вітаю кожного, хто разом із нами готовий стати на шлях справедливості!</p>
<p>Україна запропонувала формулу миру, щоб припинити війну. Ви бачите, як працюєнаша формула на прикладі продовольчої безпеки. Одного з пунктів нашої формули.Навіть коли війну вкинуто в наш дім, ми робимо все, щоб доми інших народів тежвистояли. Нам вдалося запустити Чорноморську зернову ініціативу й частковозняти російську морську блокаду наших портів. Це стабілізувало продовольчіринки й допомогло багатьом, зокрема й народам Арабської ліги. Так само будедопомогою багатьом реалізація іншого пункту нашої формули миру — поверненнядодому всіх полонених і депортованих.</p>
<p>Кожній із почесних делегацій передали документ вашою мовою із десятьмапунктами формули миру. Будь ласка, ви можете обрати той напрям, який вивважаєте доцільним. І я буду вдячний кожному з вас, хто обере саме напрямпорятунку людей, яких утримують у російській неволі. Тому я запрошую всіх, хтоповажає мир, долучитися до реалізації формули миру й таким чином зменшитиворожнечу та війни, страждання і зло.</p>
<p>росія — слабка, ми перемагаємо її навіть тоді, коли в неї в руках більшезброї; її агресивність — не від сили, а від усвідомлення, що час імперійминув. Це тому, що час вільних народів не мине ніколи, і Україна це доводить.</p>
<p>Бажаю вам миру! Запрошую до прямої співпраці, без будь-яких посередників, ізнашою країною. І хай наша з вами сила діятиме скоординовано заради спокою таблага людей всіх народів!</p>
<p>І, будь ласка, почуйте кримськотатарський народ, почуйте мусульман України!</p>
<p>Хай Всевишній береже наших воїнів!</p>
<p><strong><em>Слава Україні!</em></strong></p>
<p>Джерело: <a href="https://www.president.gov.ua/news/zaklikayu-spriyati-zahistu-nashih-lyudej-vklyuchno-z-ukrayin-82997">Офіс ПрезидентаУкраїни</a></p>
<p>Source: <a href="https://armyinform.com.ua/2023/05/19/volodymyr-zelenskyj-na-samiti-ligy-arabskyh-derzhav-zaklykav-spryyaty-zahystu-nashyh-lyudej/">https://armyinform.com.ua/2023/05/19/volodymyr-zelenskyj-na-samiti-ligy-arabskyh-derzhav-zaklykav-spryyaty-zahystu-nashyh-lyudej/</a></p>