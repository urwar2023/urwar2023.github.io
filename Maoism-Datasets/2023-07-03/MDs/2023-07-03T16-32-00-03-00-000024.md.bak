# НАТО не може дозволити Росії виграти в Україні – голова Військового комітету Альянсу

Authors: Ukrinform (Person)

Publisher: Укринформ (Organization)

Published Time: 2023-07-03T16:32:00+03:00

Modified Time: 2023-07-03T16:32:00+03:00

Description: Союзники по НАТО беруть на себе певні ризики, постачаючи в Україну зброю й боєприпаси, але ця допомога є важливою, щоб не дозволити Росії перемогти у її агресивній війні проти України та не допустити поширення війни на інші європейські країни. — Укрінформ.

Images: ['[630_360_16497...](https://static.ukrinform.com/photos/2022_04/thumb_files/630_360_1649766901-529.jpg)']

Tags: ['НАТО', 'Росія', 'Війна з Росією']

Type: Article

<!--METADATA-->

![](../Images/yкринформ/2023-07-03T16-32-00-03-00/630_360_1649766901-529.jpg) Союзникипо НАТО беруть на себе певні ризики, постачаючи в Україну зброю й боєприпаси,але ця допомога є важливою, щоб не дозволити Росії перемогти у її агресивнійвійні проти України та не допустити поширення війни на інші європейськікраїни.

Про це на зустрічі з журналістами в брюссельській штаб-квартирі НАТО заявивголова Військового комітету НАТО адмірал Роб Бауер, повідомляє кореспондентУкрінформу.

«Як говорив генеральний секретар НАТО, ми маємо брати на себе ризик, особливоу сухопутному просторі. Якщо Україна програє цю війну, це буде лише початкомще більшої нестабільності. Росіяни хочуть повернути (свій вплив – ред.) назад,до кордонів 1997 року, що включає три країни Балтії, Польщу, Словаччину,Угорщину, Румунію, Болгарію. Це для нас є неприйнятним. Ми маємо усвідомити:ця війна не лише про Україну. Йдеться про набагато більше. Тож ми маємопродовжувати підтримувати Україну так довго, як це буде необхідно, оскільки мине можемо дозволити Росії виграти», – сказав Бауер.

**Читайте також:** [ Адмірал **НАТО** \- про контрнаступ України: Це не простопрогулянка ](https://www.ukrinform.ua/rubric-ato/3730873-admiral-nato-pro-kontrnastup-ukraini-ce-ne-prosto-progulanka.html)

Він утримався від коментарів про те, наскільки «спустошені» наразі арсеналиНАТО, але визнав, що після надання допомоги для України союзники дійсно маютьдещо нижчий рівень запасів у деяких видах боєприпасів. Їх поповнення євідповідальністю, перш за все, країн-членів НАТО, які мають оцінювати власнізапаси та враховувати обсяги замовлення у промисловості.

При цьому, за словами голови Військового комітету НАТО, не варто недооцінювативійськовий потенціал Росії, який вона здатна відновити та завдати нової атаки.

«Російська армія, особливо її сухопутні війська, зараз на 90% задіяні у війнів Україні. Не думаю, що вони мають достатньо сил для чогось ще. Але мипереконані, що росіяни зможуть відновитися, тож всі наші плани будуються наоснові стану російської армії, яким він був до атаки Росії проти України. Дотого ж, вони (росіяни) винесуть уроки з цієї війни також. Тож ми продовжуєморозглядати Росію як серйозну загрозу у морському й, особливо, у військово-повітряному компонентах. Вони також мають великі спроможності у космосі та нарівні ядерних сил», – зауважив адмірал.

**Читайте також:** [ У Гаазі відкрили Міжнародний центр із переслідування зазлочин агресії проти України ](https://www.ukrinform.ua/rubric-polytics/3730789-u-gaazi-vidkrili-miznarodnij-centr-iz-peresliduvanna-za-zlocin-agresii-proti-ukraini.html)

Він додав, що наразі Росія є доволі обережною у ставленні до НАТО, оскільки йбез того є «дуже-дуже зайнятою» в Україні. Тож російській армії знадобитьсяпевний час, імовірно кілька років, щоб відновити свій наступальний потенціал.Цим часом мають скористатися Альянс та країни-союзниці, щоб визначитиподальший розвиток оборонних спроможностей та позиціонування сил.

**Читайте також:** [ Байден відвідає Британію напередодні саміту НАТО у**Вільнюс** і ](https://www.ukrinform.ua/rubric-world/3730549-bajden-vidvidae-britaniu-naperedodni-samitu-nato-u-vilnusi.html)

Як повідомлялося, 11-12 липня у Вільнюсі відбудеться саміт НАТО, під час якогоодним з головних питань для обговорення на рівні глав держав та урядів країн-союзниць буде продовження військової допомоги для України у реалізації їїправа на самооборону проти російської агресії, а також заходи із зміцненнясистеми стримування й оборони Альянсу.

_Фото: Yonhap_

Source: [https://www.ukrinform.ua/rubric-ato/3730898-nato-ne-moze-dozvoliti-rosii-vigrati-v-ukraini-golova-vijskovogo-komitetu-alansu.html](https://www.ukrinform.ua/rubric-ato/3730898-nato-ne-moze-dozvoliti-rosii-vigrati-v-ukraini-golova-vijskovogo-komitetu-alansu.html)