# Пенс: Продовження підтримки України важливе для безпеки всього НАТО

Authors: Ukrinform (Person)

Publisher: Укринформ (Organization)

Published Time: 2023-07-03T19:02:00+03:00

Modified Time: 2023-07-03T19:02:00+03:00

Description: Колишній віцепрезидент США, нині кандидат від Республіканської партії у виборах глави Білого дому Майк Пенс заявив про важливість продовження військової підтримки України, бо це стримує пряму загрозу агресії РФ проти країн НАТО. — Укрінформ.

Images: ['[630_360_14850...](https://static.ukrinform.com/photos/2017_01/thumb_files/630_360_1485089282-1673-foto-aaron-p-bernsteingetty-images.jpg)']

Tags: ['НАТО', 'Пенс', 'Україна', 'Війна з Росією']

Type: Article

<!--METADATA-->

![](../Images/yкринформ/2023-07-03T19-02-00-03-00/630_360_1485089282-1673-foto-aaron-p-bernsteingetty-images.jpg) Колишній віцепрезидент США, нині кандидат відРеспубліканської партії у виборах глави Білого дому Майк Пенс заявив проважливість продовження військової підтримки України, бо це стримує прямузагрозу агресії РФ проти країн НАТО.

Про це він сказав в інтерв’ю американському телеканалу [ CBS News](https://www.cbsnews.com/live/video/20230702174129-former-vice-president-mike-pence-speaks-after-ukraine-trip/#x) після візиту до України, передаєУкрінформ.

«Я вірю, що вкрай важливо для Сполучених Штатів продовжувати надавативійськову підтримку українській армії для відсічі російській агресії. Бо якбиРосія змогла б захопити [ Україну ](https://www.ukrinform.ua/tag-ukraina) ,думаю, не пройшло б багато часу, як Путін наказав би своїм військам перетнутикордон, і під егідою НАТО ми мали б відправити туди наших військових», -зазначив американський політик.

Він зауважив, що не підтримав би відправлення американських військ в Україну,але й українці не хочуть цього.

«Коли я зустрічався з Президентом Зеленським, він дав зрозуміти, що не прагнецього» - сказав кандидат у президенти США.

Водночас він зазначив, що Україна зможе стати членом НАТО після перемоги увійні. У цьому контексті Пенс висловив сподівання, що на саміті Альянсу уВільнюсі «Президент Зеленський буде відкритим до умовного запрошенняприєднатися до НАТО», а саме, що Україна стане членом Альянсу після війни.

**Читайте також:** [ Зеленський зустрівся з Пенсом – обговорили безпековуспівпрацю і членство України в НАТО ](https://www.ukrinform.ua/rubric-polytics/3729493-prezident-zustrivsa-z-majkom-pensom.html)

Крім того, підкреслив важливість лідерства Америки у зусиллях союзників напідтримку України.

Як повідомляв [ Укрінформ ](https://www.ukrinform.ua/rubric-polytics/3729432-majk-pens-priletiv-v-ukrainu-z-neogolosenim-vizitom.html) ,колишній віцепрезидент США Майк Пенс минулого тижня відвідав Україну знеоголошеним візитом. Таким чином, він став першим чинним кандидатом упрезиденти від Республіканської партії, який зустрівся з ВолодимиромЗеленським під час виборчої кампанії в США.

Source: [https://www.ukrinform.ua/rubric-ato/3730976-pens-prodovzenna-pidtrimki-ukraini-vazlive-dla-bezpeki-vsogo-nato.html](https://www.ukrinform.ua/rubric-ato/3730976-pens-prodovzenna-pidtrimki-ukraini-vazlive-dla-bezpeki-vsogo-nato.html)