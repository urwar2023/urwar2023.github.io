# Через війну в Україні пошкоджені вже 1582 об'єкти культурної інфраструктури

Authors: Ukrinform (Person)

Publisher: Укринформ (Organization)

Published Time: 2023-07-03T16:44:00+03:00

Modified Time: 2023-07-03T16:44:00+03:00

Description: В Україні внаслідок повномасштабного вторгнення Росії 1582 об'єкти культурної інфраструктури були пошкоджені або повністю зруйновані. — Укрінформ.

Images: ['[630_360_16702...](https://static.ukrinform.com/photos/2022_12/thumb_files/630_360_1670254529-992.jpeg)']

Tags: ['Інфраструктура', 'МКІП ', 'Війна з Росією']

Type: Article

<!--METADATA-->

![](../Images/yкринформ/2023-07-03T16-44-00-03-00/630_360_1670254529-992.jpeg) В Українівнаслідок повномасштабного вторгнення Росії 1582 об'єкти культурноїінфраструктури були пошкоджені або повністю зруйновані.

Про це повідомляє [ пресслужба ](https://mkip.gov.ua/news/9414.html)Міністерства культури та інформаційної політики, передає Укрінформ.

«Міністерство культури та інформаційної політики України продовжує фіксуватипошкодження об’єктів культурної інфраструктури в Україні внаслідок російськоїагресії. Так, станом на 26 червня 2023 року збитків зазнали 1582 об’єктикультурної інфраструктури, без урахування пам’яток культурної спадщини. З нихмайже третина (585) – зруйновані», - йдеться у повідомленні.

Як зазначається, за останній місяць загальна чисельність постраждалих об’єктівкультурної інфраструктури зросла на 62, більша частина з яких припадає наХерсонщину (25 одиниць або 40%).

Найбільших втрат і збитків культурна інфраструктура зазнала у Донецькій,Херсонській, Харківській, Київській, Миколаївській, Запорізькій та Луганськійобластях.

Загалом постраждали: клубні заклади – 755; бібліотеки – 598; музеї та галереї– 84; театри та філармонії – 26; заклади мистецької освіти – 119.

**Читайте також:** [ Після вторгнення РФ попит на українську літературузбільшився - директор видавництва ](https://www.ukrinform.ua/rubric-culture/3729945-pisla-vtorgnenna-rf-popit-na-ukrainsku-literaturu-zbilsivsa-direktor-vidavnictva.html)

Зокрема, пошкоджень і руйнувань зазнали клубні заклади, бібліотеки, музеї,театри, філармонії, заклади мистецької освіти (мистецькі школи та коледжі) натериторії 222 територіальних громад. Це 15,1% територіальних громад України.

У МКІП підкреслюють: майже вся територія Луганської та значні частинитериторій Херсонської, Запорізької та Донецької областей досі перебувають утимчасовій окупації, що унеможливлює обрахунок точної кількості об’єктівкультурної інфраструктури, що постраждали в ході бойових дій та окупації.

**Читайте також:** [ Вандалізм і мародерство: війна Росії проти культурноїспадщини України ](https://www.ukrinform.ua/rubric-culture/3729227-vandalizm-i-maroderstvo-vijna-rosii-proti-kulturnoi-spadsini-ukraini.html)

Як повідомлялося, у Міністерстві культури та інформаційної політики обговорилиз представниками Литви подальшу співпрацю та зміцнення кроків у сферіінформаційної безпеки та діджиталізації культурної спадщини України.

_Фото: МКІП_

Source: [https://www.ukrinform.ua/rubric-culture/3730908-cerez-vijnu-v-ukraini-poskodzeni-vze-1582-obekti-kulturnoi-infrastrukturi.html](https://www.ukrinform.ua/rubric-culture/3730908-cerez-vijnu-v-ukraini-poskodzeni-vze-1582-obekti-kulturnoi-infrastrukturi.html)