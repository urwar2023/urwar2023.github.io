# Фігурантів справи «кримських мусульман» утримують у в'язниці довше за встановлений термін

Authors: Ukrinform (Person)

Publisher: Укринформ (Organization)

Published Time: 2023-07-03T17:38:02+03:00

Modified Time: 2023-07-03T17:38:02+03:00

Description: Фігурантів справи "кримських мусульман" Арсена Абхаїрова, Рустема Емірусеїнова та Ескендера Абдулганієва утримують у російській тюрмі довше встановленого судом терміну. — Укрінформ.

Images: ['[630_360_16883...](https://static.ukrinform.com/photos/2023_07/thumb_files/630_360_1688394753-548.jpg)']

Tags: ['Кримські татари', "Політв'язні Кремля", 'Справа Хізб ут-Тахрір']

Type: Article

<!--METADATA-->

![](../Images/yкринформ/2023-07-03T17-38-02-03-00/630_360_1688394753-548.jpg) Фігурантівсправи "кримських мусульман" Арсена Абхаїрова, Рустема Емірусеїнова таЕскендера Абдулганієва утримують у російській тюрмі довше встановленого судомтерміну.

Відповідне пояснення ухвалив Південний окружний військовий суд Ростова-на-Дону(Росія), передає Укрінформ із посиланням на громадське об’єднання [ "Кримськасолідарність" ](https://crimean-solidarity.org/news/2023/07/03/polituznikov-krasnogvardejskoj-gruppy-nezakonno-uderzhivayut-v-samyx-strogix-usloviyax-zaklyucheniya--2661) [ . ](https://crimean-solidarity.org/news/2023/07/03/polituznikov-krasnogvardejskoj-gruppy-nezakonno-uderzhivayut-v-samyx-strogix-usloviyax-zaklyucheniya--2661)

"Кримські татари із "Красногвардійської групи" [ "Хізб ут-Тахрір"](https://www.ukrinform.ua/tag-sprava-hizb-uttahrir) Арсен Абхаїров, РустемЕмірусеїнов та Ескендер Абдулганієв утримуються у тюрмі — в найбільш суворихумовах - довше встановленого судом терміну. Ще пів року тому їх повинні булиперевести до колоній суворого режиму", - йдеться у дописі.

Зазначається, що під час судового засідання розглянули клопотання політв’язняАбхаїрова про те, чи зараховується перебування в СІЗО до тюремного терміну.Суддя пояснив, що політв’язнів мали утримувати у тюрмі два роки із врахуваннямїхнього перебування в СІЗО. Після цього їх мали перевести до виправнихколоній.

**Читайте також:** [ У росії прооперували кримського політв'язня Емір-УсеїнаКуку ](https://www.ukrinform.ua/rubric-crimea/3729134-u-rosii-prooperuvali-krimskogo-politvazna-emiruseina-kuku.html)

Повідомляється, що адміністрація тюрми, де утримується Абхаїров, вважає, щокримські татари мають утримуватися у в'язницях повні два роки, без врахуванняїхнього перебування в СІЗО.

У "Кримській солідарності" наголосили, що тюрма - найбільш сувора мірапокарання в російській пенітенціарній системі. Так, арештанти постійноперебувають у камері, обмежні у пересуванні. Заняття спортом, навчання, працяу в'язниці заборонені.

Як повідомлялося, учасників "красногвардійської групи" затримали у лютому 2019року. Їх звинуватили у причетності до діяльності ісламської політичної партії"Хізб ут-Тахрір".

**Читайте також:** [ У Криму продовжили арешт п'ятьом фігурантам справи«другої джанкойської групи» ](https://www.ukrinform.ua/rubric-crimea/3725198-u-krimu-prodovzili-arest-patom-figurantam-spravi-drugoi-dzankojskoi-grupi.html)

Рустема Емірусеїнова в Росії засудили до 17 років позбавлення волі, АрсенаАбхаїрова — до 13, Ескендера Абдулганієва - до 12 років. Згідно з рішеннямсуду, перші два роки вони мають провести в тюрмі.

_Фото: Кримська солідарність_

Source: [https://www.ukrinform.ua/rubric-crimea/3730930-figurantiv-spravi-krimskih-musulman-utrimuut-u-vaznici-dovse-za-vstanovlenij-termin.html](https://www.ukrinform.ua/rubric-crimea/3730930-figurantiv-spravi-krimskih-musulman-utrimuut-u-vaznici-dovse-za-vstanovlenij-termin.html)