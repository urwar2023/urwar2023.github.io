# Пятову запропонували стати тренером воротарів у «Шахтарі» після закінчення кар'єри

Authors: Ukrinform (Person)

Publisher: Укринформ (Organization)

Published Time: 2023-07-03T16:10:53+03:00

Modified Time: 2023-07-03T16:10:53+03:00

Description: Генеральний директор «Шахтаря» Сергій Палкін оголосив, що голкіпер Андрій Пятов завершує кар'єру гравця у клубі, тому ексфутболісту пропонують роботу тренера воротарів. — Укрінформ.

Images: ['[630_360_16883...](https://static.ukrinform.com/photos/2023_07/thumb_files/630_360_1688389763-813.jpg)']

Tags: ['Футбол', 'Шахтар']

Type: Article

<!--METADATA-->

![](../Images/yкринформ/2023-07-03T16-10-53-03-00/630_360_1688389763-813.jpg)Генеральний директор «Шахтаря» Сергій Палкін оголосив, що голкіпер АндрійПятов завершує кар'єру гравця у клубі, тому ексфутболісту пропонують роботутренера воротарів.

Про це він повідомив для [ пресслужби](https://www.youtube.com/watch?v=oBLkxuiWXfg) "гірників", передає Укрінформ.

«Андрій на даний момент завершує свою кар'єру футболіста в нашому клубі. Вінпройшов дуже великий, яскравий шлях - 16 років, 482 гри, дуже багато титулів,перемог. Ми повинні бути вдячні йому за це. Ми будемо грати 6 серпнятовариський, благодійний матч з «Тоттенгемом». Ми запропонували йому зігратицей останній матч. Ми повинні віддячити йому за те, що він зробив для клубу.Впевнений на 100 відсотків, що буде повний стадіон, і будуть українськівболівальники. Сподіваюсь, що він прийме це запрошення, зіграє у цьому матчі,і ми в дуже гарній формі попрощаємось з ним, як з нашою легендою, як зворотарем», - сказав Палкін.

Він також зауважив, що Пятову запропонували стати тренером воротарів у клубі.

«Ми прощаємось з ним, як з футболістом, але ми хотіли б бачити його у нашомутренерському штабі на чолі з Патріком ван Леувеном у якості тренера воротарів.Ми запрошуємо його приєднатись, бо для нас дуже важливі його знання, тойдосвід, який він має, його харизма. У нас дуже багато молодих футболістів, ійого допомога дуже важлива для нас. Впевнений, що він нам допоможе», -розповів гендиректор «Шахтаря».

**Читайте також:** [ Патрік ван Леувен став новим головним тренеромфутболістів « **Шахтар** я» ](https://www.ukrinform.ua/rubric-sports/3730798-patrik-van-leuven-stav-novim-golovnim-trenerom-futbolistiv-sahtara.html)

Як повідомлялося, контракт 39-річного Пятова діяв до 30 червня. Раніше сталовідомо, що він не потрапив у склад на передсезонний збір у Нідерландах.

Фото: shakhtar.com

Source: [https://www.ukrinform.ua/rubric-sports/3730889-patovu-zaproponuvali-stati-trenerom-vorotariv-u-sahtari-pisla-zakincenna-kareri.html](https://www.ukrinform.ua/rubric-sports/3730889-patovu-zaproponuvali-stati-trenerom-vorotariv-u-sahtari-pisla-zakincenna-kareri.html)