# Мер Риги подає у відставку

Authors: Ukrinform (Person)

Publisher: Укринформ (Organization)

Published Time: 2023-07-03T18:06:00+03:00

Modified Time: 2023-07-03T18:06:00+03:00

Description: Ризький мер Мартіньш Статіс подає у відставку через розбіжності в коаліції та втрату більшості в Ризькій думі. — Укрінформ.

Images: ['[630_360_16883...](https://static.ukrinform.com/photos/2023_07/thumb_files/630_360_1688396345-524.jpg)']

Tags: ['Латвія', 'Мер', 'Відставка']

Type: Article

<!--METADATA-->

![](../Images/yкринформ/2023-07-03T18-06-00-03-00/630_360_1688396345-524.jpg) Ризькиймер Мартіньш Статіс подає у відставку через розбіжності в коаліції та втратубільшості в Ризькій думі.

Нині вирішується питання, чи вдасться переформувати коаліцію, аби запобігтипозачерговим вибором, які могли б збільшити представництво проросійських сил вДумі, повідомляє Укрінформ з посиланням на [ Delfi](https://rus.delfi.lv/news/daily/latvia/mer-rigi-martinsh-stakis-uhodit-v-otstavku-tri-vice-mera-nachali-sozdavat-novuyu-koaliciyu-za-ego-spinoj.d?id=55715656) .

Про своє рішення Статіс повідомив у ранковій публікації в соцмережах, пізнішевін дав роз’яснення на пресконференції. Діючий поки що голова Ризької думизвинуватив трьох своїх заступників, які представляють партнерів по коаліції, втому, що вони за його спиною фактично почали формувати іншу правлячу коаліцію.

Своєю чергою, три заступники мера також провели [ пресконференцію](https://rus.delfi.lv/news/daily/latvia/mer-rigi-inoj-a-koaliciya-ta-zhe-samaya-ot-progressivnyh-zhdut-izvinenij-kirsis-gotov-stat-merom.d?id=55717250), на якій відкинули звинувачення Статіса та дали свою версію поточних подій.

Нинішня коаліція прийшла до влади восени 2020 року на хвилі критики НілаУшакова, який очолював проросійську партію "Saskana/Злагода" та був мером Ригиу 2009-2019 роках. Правляча в [ Ризі ](https://www.ukrinform.ua/tag-latvia)коаліція – блок "За!"-"Прогресивні" (його представляє Статіс), "Нова Єдність"(віцемер Вілніс Кірсіс), блок "Національне об'єднання"-"Латвійське об'єднаннярегіонів" (віцемер Едвардс Ратніекс), "Код Ризі" (Лінда Озола) – визналанебажаною співпрацю з партіями, за які голосував проросійський електорат("Злагода", "Честь служити Ризі", Російський союз Латвії).

Проте в партіях правлячої коаліції почали накопичуватися суперечності. Різкезагострення, котре призвело то нинішньої кризи, сталося в середині червняпісля усунення з посади в.о. директора Департаменту сполучення Ризької думиЯніса Вайводса, а також суперечок, хто має вести розслідування через можливізловживання – бюро виконавчого директора Риги чи спеціальна слідча комісія.

Станом на понеділок відомо, що Статіс йде з посади, але залишається депутатомРизької думи та говорить про готовність до ведення переговорів. Водночас "Новаєдність" заявила, що готова взяти на себе відповідальність за створення новоїкоаліції, але чекає на вибачення від партії "Прогресивні" за різкізвинувачення на адресу колег.

При цьому представники правлячої коаліції, яка зараз на межі розпаду,визнають, що розпуск Ризької думи та проведення позачергових виборів було б"деструктивним сценарієм". Це може призвести до збільшення представництва встоличному самоврядуванні політичних сил, які вважаються проросійськими.

**Читайте також:** [ Мер Риги поділився баченням системи відбудовиінфраструктури України за допомогою ЄС ](https://www.ukrinform.ua/rubric-uarazom/3672652-mer-rigi-podilivsa-bacennam-sistemi-vidbudovi-infrastrukturi-ukraini-za-dopomogou-es.html)

Як повідомлялося, Мартіньш Статіс був обраний мером 2 жовтня 2020 року напершому засіданні Ризької думи нового скликання.

Нинішня правляча коаліція підтримує Україну, особливо потужно – після початкуповномасштабного російського вторгнення. Рига прийняла тисячі українськихбіженців. В Україну, перш за все в місто-побратим Київ, йшли численні вантажігуманітарної допомоги, в тому числі більше 20 великих сучасних автобусівміського транспорту, наповнених гумдопомогою, електрогенератори, тепловігармати. Також здійснювалася фінансова допомога миколаївському Водоканалу.

Source: [https://www.ukrinform.ua/rubric-world/3730945-mer-rigi-podae-u-vidstavku.html](https://www.ukrinform.ua/rubric-world/3730945-mer-rigi-podae-u-vidstavku.html)