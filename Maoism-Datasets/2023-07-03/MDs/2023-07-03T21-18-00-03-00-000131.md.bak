# Міжнародний центр у Гаазі є першим дієвим кроком до трибуналу над Путіним - правозахисники

Authors: Ukrinform (Person)

Publisher: Укринформ (Organization)

Published Time: 2023-07-03T21:18:00+03:00

Modified Time: 2023-07-03T21:18:00+03:00

Description: Початок роботи Міжнародного центру із переслідування за злочин агресії проти України є першим дієвим кроком до створення трибуналу над Путіним і його поплічниками. — Укрінформ.

Images: ['[630_360_16267...](https://static.ukrinform.com/photos/2021_07/thumb_files/630_360_1626718668-499.jpg)']

Tags: ['Гаага', 'Україна', 'Воєнні злочини', 'Українська Гельсинська група', 'Війна з Росією']

Type: Article

<!--METADATA-->

![](../Images/yкринформ/2023-07-03T21-18-00-03-00/630_360_1626718668-499.jpg) Початокроботи Міжнародного центру із переслідування за злочин агресії проти України єпершим дієвим кроком до створення трибуналу над Путіним і його поплічниками.

Як передає Укрінформ, про це [ Українському радіо](https://ukr.radio/news.html?newsID=101770) сказав виконавчий директорУкраїнської Гельсінської спілки з прав людини Олександр Павліченко.

"І це справді дуже серйозна заявка, оскільки від розмов справа переходить допрактичної роботи безпосередньо тих, хто опікується кримінальнимипровадженнями, пов'язаними з порушенням міжнародного гуманітарного права, асаме злочину агресії", — зазначив він.

**Читайте також:** **[ У Гаазі відкрили Міжнародний центр із переслідування зазлочин агресії проти України ](https://www.ukrinform.ua/rubric-polytics/3730789-u-gaazi-vidkrili-miznarodnij-centr-iz-peresliduvanna-za-zlocin-agresii-proti-ukraini.html) **

Павліченко додав, що до створення цього Міжнародного центру були дуже тіснопідключені такі партнери, як Європейський Союз, Міжнародний кримінальний суд,Організація Об'єднаних Націй, безпосередньо українська сторона в особігенерального прокурора Андрія Костіна та інших посадовців та низка держав іпартнерів, які підтримують створення цього міжнародного трибуналу.

"Практичне подолання проблеми полягає в тому, щоб запрацював механізм. І метоюстворення цього механізму буде саме практична робота такого центру", - сказавправозахисник.

**Читайте також:** **[ Хан про запуск Міжнародного центру в Гаазі: Законнабуває все більшої актуальності щодо України](https://www.ukrinform.ua/rubric-world/3730843-han-pro-zapusk-miznarodnogo-centru-v-gaazi-zakon-nabuvae-vse-bilsoi-aktualnosti-sodo-ukraini.html) **

За словами Павліченка, центр має стати уніфікованим майданчиком, де будезбиратися ця інформація. У березні вже запрацював другий інструмент — єдинабаза даних злочинів, яка поповнюється. Відповідні держави спільно працюють зобміном інформацією щодо злочинів, які вони можуть викрити на територіях,доступних їм. Йдеться про роботу безпосередньо з тими, хто виїхав на територіюцих держав, перебуває в межах їхньої юрисдикції.

"І йдеться саме про створення єдиного уніфікованого майданчика, якийпрацюватиме на створення доказової бази з елементами розслідування фактівучинених злочинів з тим, щоб підготувати матеріальну частину для суду.Фактично ведеться досудове розслідування з використанням методології **[Міжнародного кримінального суду ](https://www.ukrinform.ua/tag-miznarodnij-kriminalnij-sud) ** з залученням фахівців, які працюють на рівні національнихюрисдикцій, зокрема в Україні", — пояснив Павліченко.

**Читайте також:** **[ Запуск Міжнародного центру в Гаазі є важливим крокомдля припинення безкарності рф - Євроюст ](https://www.ukrinform.ua/rubric-world/3730849-zapusk-miznarodnogo-centru-v-gaazi-e-vazlivim-krokom-dla-pripinenna-bezkarnosti-rf-evroust.html) **

Серед перших кроків роботи центру він назвав аудит і ревізію тих матеріалів,що вже знаходяться в базі даних, оформлення матеріалів, які будуть передані дорозгляду суддям створеного трибуналу з питань агресії.

"Щоб ці матеріали були підготовлені в статусі таких, якими оперує Міжнароднийкримінальний суд", — сказав правозахисник.

Як повідомляв Укрінформ, Міжнародний центр із переслідування за злочин агресіїпроти України сьогодні, 3 липня, офіційно розпочав свою роботу і діятиме набазі Євроюсту.

**Читайте також:** **[ Покарання Росії за злочини: українські слідчі починаютьроботу в Міжнародному центрі у Гаазі ](https://www.ukrinform.ua/rubric-polytics/3730851-pokaranna-rosii-za-zlocini-ukrainski-slidci-pocinaut-robotu-v-miznarodnomu-centri-u-gaazi.html) **

Він підтримуватиме та координуватиме підготовку справ про злочини агресії,зберігаючи ключові докази та сприяючи процесу створення справ на раннійстадії.

Це перший випадок створення ініціативи з розслідування злочину агресії заміжнародної підтримки після Другої світової війни.

До складу цього центру входять прокурори з України, ЄС, США та Міжнародногокримінального суду.

Source: [https://www.ukrinform.ua/rubric-polytics/3731031-miznarodnij-centr-u-gaazi-e-persim-dievim-krokom-do-tribunalu-nad-putinim-pravozahisniki.html](https://www.ukrinform.ua/rubric-polytics/3731031-miznarodnij-centr-u-gaazi-e-persim-dievim-krokom-do-tribunalu-nad-putinim-pravozahisniki.html)