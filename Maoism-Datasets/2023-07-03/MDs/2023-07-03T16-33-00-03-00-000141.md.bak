# Війна не закінчиться, поки Крим буде під окупацією – Зеленський

Authors: Ukrinform (Person)

Publisher: Укринформ (Organization)

Published Time: 2023-07-03T16:33:00+03:00

Modified Time: 2023-07-03T16:33:00+03:00

Description: Президент України Володимир Зеленський заявив, що кінцевою метою України є деокупація Криму і лише тоді це буде означати, що "війна закінчилась", а "мир" без Криму Зеленський не вважатиме перемогою. — Укрінформ.

Images: ['[630_360_16656...](https://static.ukrinform.com/photos/2022_10/thumb_files/630_360_1665639091-410.jpeg)']

Tags: ['ЦРУ', 'Крим', 'ПВК "Вагнера"', 'Зеленський', 'Війна з Росією']

Type: Article

<!--METADATA-->

![](../Images/yкринформ/2023-07-03T16-33-00-03-00/630_360_1665639091-410.jpeg) ПрезидентУкраїни Володимир Зеленський заявив, що кінцевою метою України є деокупаціяКриму і лише тоді це буде означати, що "війна закінчилась", а "мир" без КримуЗеленський не вважатиме перемогою.

Як передає Укрінформ, про це повідомляє [ CNN](https://edition.cnn.com/2023/07/03/europe/zelensky-ukraine-putin-erin-burnett-interview-intl-cmd/index.html) .

«Ми не можемо уявити Україну без Криму. І поки Крим знаходиться під російськоюокупацією, це означає лише одне: війна ще не закінчилася», – сказав він.

На запитання, чи є сценарій, за якого може прийти мир без Криму, Зеленськийсказав: «Тоді це не буде перемогою».

**Читайте також:** [ Заколот «вагнерівців» свідчить про шкоду, що її Путінзавдав Росії - директор ЦРУ ](https://www.ukrinform.ua/rubric-world/3730308-zakolot-vagnerivciv-svidcit-pro-skodu-so-ii-zavdav-putin-rosii-vijnou-v-ukraini-glava-cru.html)

Також Зеленський прокоментував заколот вагнерівців та заявив, що реакціяПутіна на ці події була слабкою.

"Ми бачимо реакцію Путіна. Вона слабка. По-перше, ми бачимо, що він не всеконтролює. Просування "Вагнера" вглиб Росії та захоплення певних регіонівпоказує, як легко це зробити. Путін не контролює ситуацію в регіонах", -сказав він.

«Вся та вертикаль влади, яку він (Путін - ред.) мав, просто руйнується», -додав Зеленський.

Президент сказав, що звіти української розвідки показують, що Кремль "вимірює"підтримку Пригожина в суспільстві, і він стверджує, що половина Росіїпідтримує боса ПВК "Вагнер" та заколот його воєнізованого угруповання.

**Читайте також:** [ Адмірал НАТО - про контрнаступ України: Це не простопрогулянка ](https://www.ukrinform.ua/rubric-ato/3730873-admiral-nato-pro-kontrnastup-ukraini-ce-ne-prosto-progulanka.html)

Зеленський також прокоментував свою зустріч з очільником Центральногорозвідувального управління США (ЦРУ) Біллом Бернсом, який нещодавно відвідавКиїв та зустрівся з ним та представниками української розвідки.

Зеленський сказав, що був "здивований", побачивши, що про його зустріч зБернсом повідомили у ЗМІ.

«Моє спілкування з керівником ЦРУ завжди має відбуватися за лаштунками», —сказав він. «Ми обговорюємо важливі речі – що потрібно Україні і як Українаготова діяти», - додав Зеленський.

Бернс декілька разів відвідував Україну під час повномасштабної війни.

«У нас немає секретів від ЦРУ, тому що у нас гарні стосунки, і наші спецслужбиспілкуються між собою», — сказав [ Зеленський ](https://www.ukrinform.ua/tag-zelenskij) .

Він зазначив, що ситуація досить проста: "У нас гарні стосунки з керівникомЦРУ, ми спілкуємося. Я розповів про всі важливі речі, пов’язані з полем бою,які нам потрібні».

**Читайте також:** [ Зеленський: Кожен звільнений метр коштує життя людей,тому контрнаступ йде не так швидко ](https://www.ukrinform.ua/rubric-ato/3730168-zelenskij-kozen-zvilnenij-metr-kostue-zitta-ludej-tomu-kontrnastup-jde-ne-tak-svidko.html)

Як повідомлялося, директор Центрального розвідувального управління США ВільямБернс заявив, що збройний заколот ватажка ПВК «Вагнер» Євгена Пригожина буввикликом російській державі, який продемонстрував руйнівний ефект війни вУкраїні.

Source: [https://www.ukrinform.ua/rubric-ato/3730904-vijna-ne-zakincitsa-poki-krim-bude-pid-okupacieu-zelenskij.html](https://www.ukrinform.ua/rubric-ato/3730904-vijna-ne-zakincitsa-poki-krim-bude-pid-okupacieu-zelenskij.html)