# Загроза з Білорусі перманентна, «вагнерівці» можуть посилити угруповання для вторгнення - військові

Authors: Ukrinform (Person)

Publisher: Укринформ (Organization)

Published Time: 2023-07-03T-15:23:00+03:00

Modified Time: 2023-07-03T17:23:00+03:00

Description: Заступник командира білоруського полку Кастуся Калиновського Вадим Кабанчук вважає, що після розміщення на території Білорусі близько 8 тисяч «вагнерівців» там може бути сформоване угруповання для вторгнення в Україну шляхом доєднання до них російських та білоруських військових. — Укрінформ.

Images: ['[630_360_16673...](https://static.ukrinform.com/photos/2022_11/thumb_files/630_360_1667373640-270.jpg)']

Tags: ['Білорусь', 'Україна', 'ПВК "Вагнера"', 'Війна з Росією']

Type: Article

<!--METADATA-->

![](../Images/yкринформ/2023-07-03T-15-23-00-03-00/630_360_1667373640-270.jpg) Заступниккомандира білоруського полку Кастуся Калиновського Вадим Кабанчук вважає, щопісля розміщення на території Білорусі близько 8 тисяч «вагнерівців» там можебути сформоване угруповання для вторгнення в Україну шляхом доєднання до нихросійських та білоруських військових.

Таку думку Кабанчук висловив на пресконференції на тему «Ситуація в Білорусі:військові та політичні виклики», повідомляє кореспондент Укрінформу.

Він зауважив, що загроза для України з боку Білорусі є завжди, а військовізавжди планують свої дії, виходячи з найгіршого сценарію.

«Найгірший сценарій для України був у лютому 2022 року, коли йшли колони наГостомель і Київ. Це все може повторитися, якщо буде створено угруповання длявторгнення. Коли [ «вагнерівці» ](https://www.ukrinform.ua/tag-pvk-vagnera)будуть сконцентровані там (у Білорусі. – Ред.) у тій кількості, яку називають,- близько 8 тисяч осіб, до них будь-якої миті можуть додати кілька десятківтисяч військових російської армії, 10 тисяч осіб з білоруської армії - і осьвам угруповання для вторгнення в Україну. І це є перманентною загрозою», -сказав Кабанчук.

Він також зауважив, що в Україні чомусь мало обговорюється потенційна загрозазастосування ядерної зброї, яку Росія планує розмістити в Білорусі.

**Читайте також:** [ Зеленський провів Ставку - доручив посилити кордон ізБілоруссю ](https://www.ukrinform.ua/rubric-ato/3729817-na-stavci-dorucili-posiliti-zahist-na-pivnicnomu-napramku-zelenskij.html)

«Путін - кадебіст, який завжди діє під прикриттям і любить проводити операціїпід чужим прапором. У разі найжахливішого сценарію, коли буде дано наказ назастосування ядерної зброї, це буде списано на (самопроголошеного президентаБілорусі. - Ред.) Лукашенка і ПВК «Вагнер» Пригожина. Для мене це абсолютноочевидно, але чомусь у вашому медійному полі на це майже не звертають уваги»,- констатував заступник командира полку Кастуся Калиновського.

Як повідомлялося, речник Держприкордонслужби полковник Андрій Демченко 1 липнязаявив, що [ Білорусь може розмістити на своїй території до 8 тисяч російськихнайманців ПВК "Вагнер". ](https://www.ukrinform.ua/rubric-ato/3730090-u-bilorusi-mozut-buti-rozmiseni-do-vosmi-tisac-vagnerivciv-prikordonniki.html) За його словами, наразі на території Білорусі наступальнихугруповань Росії не спостерігається, Сили оборони свідомі додатковоїпотенційної загрози та перебувають у постійній бойовій готовності.

_Фото: Getty Images_

Source: [https://www.ukrinform.ua/rubric-ato/3730922-zagroza-z-bilorusi-permanentna-vagnerivci-mozut-posiliti-ugrupovanna-dla-vtorgnenna-vijskovi.html](https://www.ukrinform.ua/rubric-ato/3730922-zagroza-z-bilorusi-permanentna-vagnerivci-mozut-posiliti-ugrupovanna-dla-vtorgnenna-vijskovi.html)