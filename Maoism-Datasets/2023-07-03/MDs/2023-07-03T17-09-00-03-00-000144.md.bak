# Саакашвілі виступив у суді онлайн і показав, в якому він стані

Authors: Ukrinform (Person)

Publisher: Укринформ (Organization)

Published Time: 2023-07-03T17:09:00+03:00

Modified Time: 2023-07-03T17:09:00+03:00

Description: Ув'язнений колишній президент Грузії Міхеіл Саакашвілі 3 липня з`явився на засіданні Тбіліського міського суду по відеозв’язку і продемонстрував свій стан. — Укрінформ.

Images: ['[630_360_16883...](https://static.ukrinform.com/photos/2023_07/thumb_files/630_360_1688393131-952.jpg)']

Tags: ['Грузія', 'Отруєння', 'Саакашвілі', 'Суд', 'Тортури']

Type: Article

<!--METADATA-->

![](../Images/yкринформ/2023-07-03T17-09-00-03-00/630_360_1688393131-952.jpg) Ув'язненийколишній президент Грузії Міхеіл Саакашвілі 3 липня з`явився на засіданніТбіліського міського суду по відеозв’язку і продемонстрував свій стан.

Як передає Укрінформ, відео із суду опублікував канал Mtavari TV у [ Твіттері](https://twitter.com/MtavariChannel/status/1675833112905805824) .

> [ @SaakashviliM ](https://twitter.com/SaakashviliM?ref_src=twsrc%5Etfw)> joined the trial hearing remotely  >  "The founder of the Georgian state is in such a condition" | Mikheil> Saakashvili [ pic.twitter.com/kOS2c9LWhK ](https://t.co/kOS2c9LWhK)>> — Mtavari TV (@MtavariChannel) [ July 3, 2023> ](https://twitter.com/MtavariChannel/status/1675833112905805824?ref_src=twsrc%5Etfw)

«Ви маєте вибачитись перед європарламентарями, перед моєю сім'єю, переді мною,перед державою Україна, громадянина якої довели до такого стану, і перед усімагрузинами за те, що засновника грузинської держави поставили в такестановище», – [ заявив ](https://www.apsny.ge/2023/pol/1688403689.php)Саакашвілі під час дистанційного включення на судовому засіданні.

Роблячи цю заяву, він підвівся і продемонстрував свій фізичний стан.

За словами [ Саакашвілі ](https://www.ukrinform.ua/tag-saakasvili) , всі, хтозрадив Грузію та Україну, мають потрапити під найсуворіші санкції.

**Читайте також:** [ ЄСПЛ відхилив позов **Саакашвілі** проти України щодопозбавлення громадянства ](https://www.ukrinform.ua/rubric-polytics/3729265-espl-vidhiliv-pozov-saakasvili-proti-ukraini-sodo-pozbavlenna-gromadanstva.html)

«Я хочу сказати, що всі, хто зрадив Україну та Грузію, мають бути покаранінайжорсткішими санкціями. Моє перебування тут - це змова Путіна разом ізІванішвілі та його місцевими поплічниками. Це змова проти Грузії та України. Яне злякався під час Трояндової революції, я не злякався під час війни 2008року, я залишився у Тбілісі, врятував Грузію та грузинську державність, я незлякався й у 2021 році, коли Грузія тонула та повернувся навіть за умов цьогосуду, навіть за умов так званого суду», - сказав він.

Сьогодні Тбіліський міський суд розглядав справу проти Саакашвілі, пов'язануіз розгоном багатотисячної акції протесту опозиції, яка вимагала достроковихвиборів (7 листопада 2007 року). Політика звинувачують у перевищенні службовихповноважень. Стаття передбачає можливі терміни ув'язнення від п'яти до восьмироків. Раніше розгляд справи було відкладено, оскільки один із суддів, якірозглядають справу, вийшов на пенсію.

Як повідомлялося, Саакашвілі перебуває за ґратами у Грузії з часу поверненнядо країни восени 2021 року після восьмирічної відсутності.

**Читайте також:** [ Стало відомо про три випадки отруєнь критиків російськоївлади - ЗМІ ](https://www.ukrinform.ua/rubric-world/3709974-stalo-vidomo-pro-tri-vipadki-otruen-kritikiv-rosijskoi-vladi-zmi.html)

Україна офіційно визнала Саакашвілі потерпілим у справі про неналежнеповодження в ув'язненні.

1 лютого 2023 року Президент України Володимир Зеленський продемонструвавфотографії Саакашвілі й висловив переконання, що влада Грузії його публічнокатує і вбиває.

Зеленський закликав забезпечити Саакашвілі належне лікування.

Source: [https://www.ukrinform.ua/rubric-world/3730914-saakasvili-vistupiv-u-sudi-onlajn-i-pokazav-v-akomu-vin-stani.html](https://www.ukrinform.ua/rubric-world/3730914-saakasvili-vistupiv-u-sudi-onlajn-i-pokazav-v-akomu-vin-stani.html)