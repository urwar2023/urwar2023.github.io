# Медичний канабіс: МОЗ очікує, що законопроєкт незабаром буде на голосуванні в Раді

Authors: Ukrinform (Person)

Publisher: Укринформ (Organization)

Published Time: 2023-07-03T18:52:00+03:00

Modified Time: 2023-07-03T18:52:00+03:00

Description: Міністерство охорони здоров'я очікує, що законопроєкт про медичний канабіс буде внесено у порядок денний парламенту вже найближчим часом. — Укрінформ.

Images: ['[630_360_16105...](https://static.ukrinform.com/photos/2021_01/thumb_files/630_360_1610527394-148.jpg)']

Tags: ['МОЗ', 'Верховна Рада', 'Канабіс']

Type: Article

<!--METADATA-->

![](../Images/yкринформ/2023-07-03T18-52-00-03-00/630_360_1610527394-148.jpg)Міністерство охорони здоров'я очікує, що законопроєкт про медичний канабісбуде внесено у порядок денний парламенту вже найближчим часом.

Про це журналістам сказав міністр охорони здоров'я Віктор Ляшко, передаєкореспондент Укрінформу.

«Ми очікуємо, що найближчим часом законопроєкт буде внесено до порядку денногоі проголосовано в першому читанні. Ми говоримо про чіткі правила гри для того,щоб медичний канабіс застосовувався як лікарські засоби і чітко врегульовуємонизку питань: що таке сировина для виробництва лікарських засобів, яклікарські засоби випускаються в Україні, як вони обліковуються. Це повнийпроцес, який дозволяє як виробництво на території України, але і прописуєправила гри для тих, хто готовий завозити препарати з-за меж країни», -наголосив Ляшко.

**Читайте також:** [ Законопроєкт про медичний **канабіс** передбачаєпосилений контроль поліції за його обігом - депутат](https://www.ukrinform.ua/rubric-society/3693910-zakonoproekt-pro-medicnij-kanabis-peredbacae-posilenij-kontrol-policii-za-jogo-obigom-deputat.html)

Він зауважив, що наразі одним з ключових напрямків, де можуть застосовуватисяліки на основі канабісу, - це знеболення для людей, які мають важкі,невиліковні хвороби, зокрема онкологічні.

«Ці препарати пройшли клінічні дослідження, показали свою ефективність», -сказав Ляшко.

На запитання, чи можливо у разі ухвалення закону, в майбутньому, внестипрепарати на основі медичного канабісу до програми реімбурсації, міністрвідповів: «В програму «Доступні ліки» ми вносимо (нові препарати - ред.) черезоцінку медичних технологій, як і до національного переліку. Не можу сказати«так» чи «ні», крок за кроком будемо робити. Вже у минулому році ми внесли додоступних ліків ряд препаратів, які призначені для людей з психічнимирозладами, які можна безкоштовно отримати. Тому, думаю, і тут крок за кроком -це можливо. Ми за те, щоб програма реімбурсації розширялася», - сказавміністр.

**Читайте також:** [ Закон про доступ до препаратів медичного **канабіс** уполегшить лікування деяких хвороб - експерти](https://www.ukrinform.ua/rubric-society/3582736-zakon-pro-dostup-do-preparativ-medicnogo-kanabisu-polegsit-likuvanna-deakih-hvorob-eksperti.html)

Як повідомляв Укрінформ, у лютому цього року Комітет Верховної Ради з питаньздоров'я нації, медичної допомоги та медичного страхування рекомендувавпарламенту ухвалити в першому читанні законопроєкт №7457 «Про регулюванняобігу рослин роду коноплі (Cannabis) в медичних, промислових цілях, науковійта науково-технічній діяльності для створення умов щодо розширення доступупацієнтів до необхідного лікування онкологічних захворювань тапосттравматичних стресових розладів, отриманих внаслідок війни». Оновленаредакція законопроєкту про легалізацію медичного канабісу в Україні передбачаєпосилений контроль Нацполіції за обігом відповідних препаратів.

_Фото: pixabay.com_

Source: [https://www.ukrinform.ua/rubric-society/3730967-medicnij-kanabis-moz-ocikue-so-zakonoproekt-nezabarom-bude-na-golosuvanni-v-radi.html](https://www.ukrinform.ua/rubric-society/3730967-medicnij-kanabis-moz-ocikue-so-zakonoproekt-nezabarom-bude-na-golosuvanni-v-radi.html)