<h1>Воїни зенітних ракетних військ збили вже понад три тисячі цілей росіян - Зеленський</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-07-03T-3:11:00+03:00</p>
<p>Modified Time: 2023-07-03T21:11:00+03:00</p>
<p>Description: Воїни зенітних ракетних військ Повітряних сил ЗСУ вже збили понад три тисячі цілей росіян, що врятувало тисячі життів українців та зберегло сотні об’єктів критичної інфраструктури. — Укрінформ.</p>
<p>Images: ['<a href="https://static.ukrinform.com/photos/2023_03/thumb_files/630_360_1678346690-347.jpg">630_360_16783...</a>']</p>
<p>Tags: ['Повітряні сили ЗСУ', 'Зеленський', 'ППО']</p>
<p>Type: Article</p>
<!--METADATA-->

<p><img alt="" src="../Images/2023-07-03T-3-11-00-03-00/630_360_1678346690-347.jpg" /> Воїнизенітних ракетних військ Повітряних сил ЗСУ вже збили понад три тисячі цілейросіян, що врятувало тисячі життів українців та зберегло сотні об’єктівкритичної інфраструктури.</p>
<p>Про це Президент України Володимир Зеленський сказав у вечірньому <a href="https://t.me/V_Zelenskiy_official/6828">відеозверненні </a> , передає Укрінформ.</p>
<p>“Перш за все я вітаю наших зенітників – воїнів зенітних ракетних військукраїнських <a href="https://www.ukrinform.ua/tag-povitrani-sili-zsu"> Повітряних сил </a> , вони відзначають сьогодні свій день. Я дякую за кожну збиту вами ціль,воїни! Вже понад три тисячі таких цілей збито: понад 180 літаків, понад 130вертольотів, майже 40 балістичних та понад тисяча крилатих російських ракет,понад 1600 безпілотників різних типів… Все це – тисячі й тисячі врятованихвами життів, сотні об’єктів критичної інфраструктури, які ви зберегли”, -наголосив Зеленський.</p>
<p><em>Відео: ОП</em></p>
<p>Він розповів, що за час цієї війни вісім зенітних ракетних бригад отрималипочесну відзнаку «За мужність та відвагу».</p>
<p><strong>Читайте також:</strong> <a href="https://www.ukrinform.ua/rubric-ato/3731029-ukrainska-ppo-mae-stati-osnovou-povitranogo-sita-evropi-zelenskij.html"> Українська ППО має стати основою повітряного щита Європи– <strong>Зеленський</strong> </a></p>
<p>Також, за його словами, понад 1100 воїнів-зенітників отримали державнінагороди, а вісьмом із них присвоєно найвище звання – Герой України. Зокрема,як зазначив Президент, це полковник Сергій Яременко, підполковники ВолодимирВеснін, Андрій Круглов, Сергій Побережець, Артем Шарков, Дмитро Шумаков, майорЯрослав Мельник та старший лейтенант Артем Слісарчук, якому звання ГерояУкраїни присвоєно посмертно.</p>
<p>Як повідомлялося, в Україні 3 липня відзначають День зенітних ракетних військПовітряних сил ЗСУ.</p>
<p>Source: <a href="https://www.ukrinform.ua/rubric-ato/3731030-voini-zenitnih-raketnih-vijsk-zbili-vze-ponad-tri-tisaci-cilej-rosian-zelenskij.html">https://www.ukrinform.ua/rubric-ato/3731030-voini-zenitnih-raketnih-vijsk-zbili-vze-ponad-tri-tisaci-cilej-rosian-zelenskij.html</a></p>