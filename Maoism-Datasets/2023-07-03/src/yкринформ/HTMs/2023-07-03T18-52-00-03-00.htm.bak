<h1>Медичний канабіс: МОЗ очікує, що законопроєкт незабаром буде на голосуванні в Раді</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-07-03T18:52:00+03:00</p>
<p>Modified Time: 2023-07-03T18:52:00+03:00</p>
<p>Description: Міністерство охорони здоров'я очікує, що законопроєкт про медичний канабіс буде внесено у порядок денний парламенту вже найближчим часом. — Укрінформ.</p>
<p>Images: ['<a href="https://static.ukrinform.com/photos/2021_01/thumb_files/630_360_1610527394-148.jpg">630_360_16105...</a>']</p>
<p>Tags: ['МОЗ', 'Верховна Рада', 'Канабіс']</p>
<p>Type: Article</p>
<!--METADATA-->

<p><img alt="" src="../Images/2023-07-03T18-52-00-03-00/630_360_1610527394-148.jpg" />Міністерство охорони здоров'я очікує, що законопроєкт про медичний канабісбуде внесено у порядок денний парламенту вже найближчим часом.</p>
<p>Про це журналістам сказав міністр охорони здоров'я Віктор Ляшко, передаєкореспондент Укрінформу.</p>
<p>«Ми очікуємо, що найближчим часом законопроєкт буде внесено до порядку денногоі проголосовано в першому читанні. Ми говоримо про чіткі правила гри для того,щоб медичний канабіс застосовувався як лікарські засоби і чітко врегульовуємонизку питань: що таке сировина для виробництва лікарських засобів, яклікарські засоби випускаються в Україні, як вони обліковуються. Це повнийпроцес, який дозволяє як виробництво на території України, але і прописуєправила гри для тих, хто готовий завозити препарати з-за меж країни», -наголосив Ляшко.</p>
<p><strong>Читайте також:</strong> <a href="https://www.ukrinform.ua/rubric-society/3693910-zakonoproekt-pro-medicnij-kanabis-peredbacae-posilenij-kontrol-policii-za-jogo-obigom-deputat.html"> Законопроєкт про медичний <strong>канабіс</strong> передбачаєпосилений контроль поліції за його обігом - депутат</a></p>
<p>Він зауважив, що наразі одним з ключових напрямків, де можуть застосовуватисяліки на основі канабісу, - це знеболення для людей, які мають важкі,невиліковні хвороби, зокрема онкологічні.</p>
<p>«Ці препарати пройшли клінічні дослідження, показали свою ефективність», -сказав Ляшко.</p>
<p>На запитання, чи можливо у разі ухвалення закону, в майбутньому, внестипрепарати на основі медичного канабісу до програми реімбурсації, міністрвідповів: «В програму «Доступні ліки» ми вносимо (нові препарати - ред.) черезоцінку медичних технологій, як і до національного переліку. Не можу сказати«так» чи «ні», крок за кроком будемо робити. Вже у минулому році ми внесли додоступних ліків ряд препаратів, які призначені для людей з психічнимирозладами, які можна безкоштовно отримати. Тому, думаю, і тут крок за кроком -це можливо. Ми за те, щоб програма реімбурсації розширялася», - сказавміністр.</p>
<p><strong>Читайте також:</strong> <a href="https://www.ukrinform.ua/rubric-society/3582736-zakon-pro-dostup-do-preparativ-medicnogo-kanabisu-polegsit-likuvanna-deakih-hvorob-eksperti.html"> Закон про доступ до препаратів медичного <strong>канабіс</strong> уполегшить лікування деяких хвороб - експерти</a></p>
<p>Як повідомляв Укрінформ, у лютому цього року Комітет Верховної Ради з питаньздоров'я нації, медичної допомоги та медичного страхування рекомендувавпарламенту ухвалити в першому читанні законопроєкт №7457 «Про регулюванняобігу рослин роду коноплі (Cannabis) в медичних, промислових цілях, науковійта науково-технічній діяльності для створення умов щодо розширення доступупацієнтів до необхідного лікування онкологічних захворювань тапосттравматичних стресових розладів, отриманих внаслідок війни». Оновленаредакція законопроєкту про легалізацію медичного канабісу в Україні передбачаєпосилений контроль Нацполіції за обігом відповідних препаратів.</p>
<p><em>Фото: pixabay.com</em></p>
<p>Source: <a href="https://www.ukrinform.ua/rubric-society/3730967-medicnij-kanabis-moz-ocikue-so-zakonoproekt-nezabarom-bude-na-golosuvanni-v-radi.html">https://www.ukrinform.ua/rubric-society/3730967-medicnij-kanabis-moz-ocikue-so-zakonoproekt-nezabarom-bude-na-golosuvanni-v-radi.html</a></p>