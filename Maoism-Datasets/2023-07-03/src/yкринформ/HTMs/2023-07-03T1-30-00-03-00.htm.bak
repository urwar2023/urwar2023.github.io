<h1>Убезпечити Європу від агресії можна лише з Україною в НАТО - Зеленський</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-07-03T1:30:00+03:00</p>
<p>Modified Time: 2023-07-03T21:30:00+03:00</p>
<p>Description: Убезпечити Європу від будь-яких агресій можна лише разом з Україною і лише разом з Україною в НАТО, тому повинна бути досягнута безпекова визначеність щодо майбутнього нашої держави в Альянсі. — Укрінформ.</p>
<p>Images: ['<a href="https://static.ukrinform.com/photos/2022_08/thumb_files/630_360_1661783861-434.jpeg">630_360_16617...</a>']</p>
<p>Tags: ['Європа', 'НАТО', 'Агресія РФ', 'Зеленський']</p>
<p>Type: Article</p>
<!--METADATA-->

<p><img alt="" src="../Images/2023-07-03T1-30-00-03-00/630_360_1661783861-434.jpeg" /> УбезпечитиЄвропу від будь-яких агресій можна лише разом з Україною і лише разом зУкраїною в НАТО, тому повинна бути досягнута безпекова визначеність щодомайбутнього нашої держави в Альянсі.</p>
<p>Про це Президент Володимир Зеленський сказав у вечірньому <a href="https://t.me/V_Zelenskiy_official/6828"> відеозверненні</a> , передає Укрінформ.</p>
<p>“Не може бути в Європі дефіциту безпекової визначеності, який провокуватимеросійську тиранію та агресію. Росія буде пробувати відкусити той чи іншийшматок Європи лише тоді, коли бачитиме ту чи іншу безпекову невизначеність.Коли все визначено й очевидно, російська тиранія не наважується порушуватибезпеку. Очевидно, що убезпечити Європу від будь-яких агресій можна лише разомз Україною і лише разом з Україною в <a href="https://www.ukrinform.ua/tag-nato"> НАТО </a> . Саме тому має бути досягнута безпекова визначеність щодо нашогомайбутнього в Альянсі”, - сказав Зеленський.</p>
<p>_Відео:<a href="https://t.me/V_Zelenskiy_official/6828"> ОП </a> _</p>
<p>За його словами, тоді Росії доведеться переорієнтуватися на власну державність– “зайнятися собою, нарешті, а не будь-якими експансіями”.</p>
<p>Він також розповів про телефонну розмову з канцлером Німеччини Олафом Шольцом,під час якої “зосередилися на подальшій оборонній співпраці, на стратегічнихпитаннях захисту нашої Європи – Європи, яка може бути мирною лише тоді, колимир для неї буде гарантований повною безпековою визначеністю”.</p>
<p>Зеленський наголосив, що Німеччина дуже потужно допомогла Україні з ППО.</p>
<p>“Блискучі німецькі системи «Айріс-Т» добре показали себе в захисті нашогонеба. Ми маємо й передані нам Німеччиною американські «Петріоти», дужеефективні”, - сказав Президент.</p>
<p><strong>Читайте також:</strong> <a href="https://www.ukrinform.ua/rubric-polytics/3731036-zaprosenna-dla-ukraini-v-nato-mae-buti-citkim-i-ne-moze-buti-vidklikane-mzs-litvi.html"> Запрошення для України в <strong>НАТО</strong> має бути чітким і неможе бути відкликане – МЗС Литви </a></p>
<p>Він додав, що Україна вдячна за них, як і за всю іншу життєво необхіднудопомогу.</p>
<p>“Дуже активно готуємося до саміту і очікуємо від наших партнерів саме такоїрішучості, якої вимагає цей історичний момент. І обов’язково – наші активнідії”, - сказав Зеленський.</p>
<p>Як повідомлялося, Президент Володимир Зеленський і канцлер Німеччини ОлафШольц під час телефонної розмови скоординували позиції країн перед Вільнюськимсамітом НАТО, який відбудеться 11-12 липня.</p>
<p><em>Фото: ОП</em></p>
<p>Source: <a href="https://www.ukrinform.ua/rubric-ato/3731042-ubezpeciti-evropu-vid-agresii-mozna-lise-z-ukrainou-v-nato-zelenskij.html">https://www.ukrinform.ua/rubric-ato/3731042-ubezpeciti-evropu-vid-agresii-mozna-lise-z-ukrainou-v-nato-zelenskij.html</a></p>