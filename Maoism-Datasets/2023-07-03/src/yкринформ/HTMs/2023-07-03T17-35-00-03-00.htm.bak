<h1>Ситуація на ЗАЕС залишається вразливою попри підключення до резервної лінії - МАГАТЕ</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-07-03T17:35:00+03:00</p>
<p>Modified Time: 2023-07-03T17:35:00+03:00</p>
<p>Description: Запорізьку атомну електростанцію знову підключили до єдиної доступної резервної лінії електропередач вперше за чотири місяці, проте ситуація на об’єкті залишається «надзвичайно вразливою» та нестабільною. — Укрінформ.</p>
<p>Images: ['<a href="https://static.ukrinform.com/photos/2023_06/thumb_files/630_360_1688108437-837.jpg">630_360_16881...</a>']</p>
<p>Tags: ['Електроенергія', 'МАГАТЕ', 'Запорізька АЕС']</p>
<p>Type: Article</p>
<!--METADATA-->

<p><img alt="" src="../Images/2023-07-03T17-35-00-03-00/630_360_1688108437-837.jpg" /> Запорізькуатомну електростанцію знову підключили до єдиної доступної резервної лініїелектропередач вперше за чотири місяці, проте ситуація на об’єкті залишається«надзвичайно вразливою» та нестабільною.</p>
<p>Про це повідомив гендиректор МАГАТЕ Рафаель Гроссі в <a href="https://www.iaea.org/newscenter/pressreleases/update-169-iaea-director-general-statement-on-situation-in-ukraine-0"> заяві</a> від 3 липня, передає Укрінформ.</p>
<p>«Хоча повторне підключення резервної лінії електропередач є позитивним,ситуація із зовнішніми електропостачанням станції залишається дуже вразливою,що підкреслює ненадійну ситуацію з ядерною безпекою та безпекою на об’єкті», –зазначив Гроссі.</p>
<p>Підключення атомної станції у Запоріжжі до єдиної лінії електропередачнапругою у 330 кВ було перервано 1 березня через пошкодження на іншому березіДніпра. Відновити підключення вдалося лише ввечері 1 липня.</p>
<p>«Повторне підключення лінії 330кВ є важливим, оскільки протягом останніхкількох місяців <a href="https://www.ukrinform.ua/tag-zaporizka-aes"> ЗАЕС </a>покладалася на єдину магістральну лінію в 750 кВ для подачі ззовніелектроенергії, необхідної для охолодження реактора та інших важливих функційядерної безпеки»,– йдеться у заяві.</p>
<p><strong>Читайте також:</strong> <a href="https://www.ukrinform.ua/rubric-ato/3730862-zsu-ta-energoatom-domovilisa-pro-vzaemodiu-sodo-mozlivih-scenariiv-podij-na-zaes.html"> ЗСУ та Енергоатом домовилися про взаємодію щодо можливихсценаріїв подій на <strong>ЗАЕС</strong> </a></p>
<p>До початку повномасштабної російсько-української війни у ЗАЕС був доступ дочотирьох ліній напругою в 750 кВ.</p>
<p>Гроссі зазначив, що наразі лінія у 330 кВ перебуває під напругою ізберігається як резервна для живлення ЗАЕС у разі, якщо лінія у 750 кВ буденедоступною або пошкодженою.</p>
<p>За час повномасштабної війни Росії проти України Запорізька АЕС вже сім разіввтрачала зовнішнє енергопостачання, що призвело до тимчасового використанняаварійних дизельних генераторів для отримання електроенергії, йдеться уповідомленні.</p>
<p>Раніше Гроссі заявив про потребу додаткових заходів для стабілізації рівняводи у ставку-охолоджувачі ЗАЕС.</p>
<p>Як повідомляв Укрінформ, у НЕК «Укренерго» заявили <a href="https://www.ukrinform.ua/rubric-regions/3730751-energetiki-vidnovili-odnu-z-linij-elektroperedac-so-zivit-zaes.html"> про повернення в роботуоднієї з ліній електропередач, що забезпечує живлення Запорізької АЕС.</a></p>
<p><em>Фото: Костянтин Ліберов</em></p>
<p>Source: <a href="https://www.ukrinform.ua/rubric-economy/3730927-situacia-na-zaes-zalisaetsa-vrazlivou-popri-pidklucenna-do-rezervnoi-linii-magate.html">https://www.ukrinform.ua/rubric-economy/3730927-situacia-na-zaes-zalisaetsa-vrazlivou-popri-pidklucenna-do-rezervnoi-linii-magate.html</a></p>