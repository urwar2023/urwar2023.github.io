# Перемога України у війні з РФ стримуватиме військові амбіції Китаю – Пенс

Authors: Ukrinform (Person)

Publisher: Укринформ (Organization)

Published Time: 2023-07-03T19:18:00+03:00

Modified Time: 2023-07-03T19:18:00+03:00

Description: Глава КНР Сі Цзіньпін уважно стежить за тим, як Україна протистоїть російській агресії, і перемога українців за підтримки Заходу багато в чому стримуватиме подальші військові амбіції Китаю в Азійсько-Тихоокеанському регіоні. — Укрінформ.

Images: ['[630_360_14875...](https://static.ukrinform.com/photos/2017_02/thumb_files/630_360_1487510716-7486.jpg)']

Tags: ['Китай', 'Пенс', 'Україна', 'Війна з Росією']

Type: Article

<!--METADATA-->

![](../Images/2023-07-03T19-18-00-03-00/630_360_1487510716-7486.jpg) Глава КНРСі Цзіньпін уважно стежить за тим, як Україна протистоїть російській агресії,і перемога українців за підтримки Заходу багато в чому стримуватиме подальшівійськові амбіції Китаю в Азійсько-Тихоокеанському регіоні.

Про це заявив в інтерв’ю телеканалу [ CBS News](https://www.cbsnews.com/live/video/20230702174129-former-vice-president-mike-pence-speaks-after-ukraine-trip/#x) кандидат у президенти США відреспубліканців, колишній віцепрезидент Майк Пенс, передає Укрінформ.

«Багато людей скаже, що [ Китай ](https://www.ukrinform.ua/tag-kitaj) – цесправжня проблема, і немає більш ефективного способу надіслати приголомшливийсигнал комуністичному Китаю, щоби стримати його військові амбіції в Азійсько-Тихоокеанському регіоні, ніж дати Україні те, що їм потрібно для відсічіросійського вторгнення», - зауважив впливовий республіканець.

При цьому, він висловив упевненість, що китайське керівництво, яке продовжуєбудувати партнерство з росіянами, спостерігає за розвитком подій.

«Я зустрічався з президентом Сі, я також зустрічався з президентом Путіним. Явам гарантую, президент Сі дуже уважно стежить за тим, що відбувається вУкраїні», - наголосив Пенс.

**Читайте також:** [ Зеленський зустрівся з Пенсом – обговорили безпековуспівпрацю і членство України в НАТО ](https://www.ukrinform.ua/rubric-polytics/3729493-prezident-zustrivsa-z-majkom-pensom.html)

У цьому контексті він вкотре підкреслив важливість швидкого забезпеченняУкраїни всім, що їй необхідно, аби відбити російське вторгнення.

«Думаю, це закладе міцну основу для стримування військової агресії та амбіційКитаю в Азійсько-Тихоокеанського регіоні», - сказав кандидат у президенти США.

Як повідомляв [ Укрінформ ](https://www.ukrinform.ua/rubric-ato/3730976-pens-prodovzenna-pidtrimki-ukraini-vazlive-dla-bezpeki-vsogo-nato.html) , впливовийреспубліканець Майк Пенс висловив тверду впевненість у необхідності далізабезпечувати українців озброєнням – на тлі появи сумнівів всередині партіїщодо подальшої підтримки України. Він наголосив, що ЗСУ стримують загрозупрямої російської агресії проти країн-членів НАТО.

Source: [https://www.ukrinform.ua/rubric-polytics/3730981-peremoga-ukraini-u-vijni-z-rf-strimuvatime-vijskovi-ambicii-kitau-pens.html](https://www.ukrinform.ua/rubric-polytics/3730981-peremoga-ukraini-u-vijni-z-rf-strimuvatime-vijskovi-ambicii-kitau-pens.html)