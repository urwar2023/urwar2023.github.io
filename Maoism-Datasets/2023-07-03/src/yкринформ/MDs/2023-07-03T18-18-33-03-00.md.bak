# До МЗС Грузії викликали українського дипломата через санкції проти Georgian Airways

Authors: Ukrinform (Person)

Publisher: Укринформ (Organization)

Published Time: 2023-07-03T18:18:33+03:00

Modified Time: 2023-07-03T18:18:33+03:00

Description: Міністерство закордонних справ Грузії в понеділок викликало тимчасового повіреного у справах України Олександра Шульгу у зв’язку із запровадженням санкцій проти грузинського авіаперевізника Georgian Airways. — Укрінформ.

Images: ['[630_360_15168...](https://static.ukrinform.com/photos/2018_01/thumb_files/630_360_1516899155-8658.jpg)']

Tags: ['Авіа', 'Грузія', 'Санкції', 'Україна', 'Дипломати']

Type: Article

<!--METADATA-->

![](../Images/2023-07-03T18-18-33-03-00/630_360_1516899155-8658.jpg)Міністерство закордонних справ Грузії в понеділок викликало тимчасовогоповіреного у справах України Олександра Шульгу у зв’язку із запровадженнямсанкцій проти грузинського авіаперевізника Georgian Airways.

Як передає Укрінформ, про це повідомляє [ Грузия Online](https://www.apsny.ge/2023/pol/1688404134.php) .

"У Міністерстві закордонних справ [ Грузії ](https://www.ukrinform.ua/tag-gruzia) проходить зустріч із тимчасовим повіреним у справах УкраїниОлександром Шульгою", - йдеться у повідомленні.

Зазначається, що виклик тимчасового повіреного до МЗС Грузії пов'язаний іззапровадженням санкцій щодо компанії Georgian Airways українською стороною.

Коментуючи санкції, запроваджені Україною проти Georgian Airways, міністрекономіки та сталого розвитку Грузії Леван Давіташвілі назвав їх "політичнимрішенням".

**Читайте також:** [ Саакашвілі виступив у суді онлайн і показав, в якому вінстані ](https://www.ukrinform.ua/rubric-world/3730914-saakasvili-vistupiv-u-sudi-onlajn-i-pokazav-v-akomu-vin-stani.html)

"Слід однозначно сказати, що це було справді політично обумовлене рішення,тому що ми бачимо, що в Росію літає багато авіакомпаній багатьох країн, іподібної реакції чи рішення з боку української влади в інших випадках небуло", – сказав Давіташвілі.

Він також побачив у цьому рішенні української влади вплив грузинськоїопозиції.

"Сумно говорити, що ми побачили чергове вкрай недружнє рішення з боку владиУкраїни. Такі факти були у нас і в попередніх випадках, коли кілька громадянГрузії потрапили під так звані санкції влади України", – додав урядовець.

Міністр економіки та сталого розвитку Грузії висловив переконання, що церішення Києва не вкладається в ті стандарти відносин між країнами, які є вГрузії та України.

**Читайте також:** [ Молдова схвалила вихід країни з Міжпарламентськоїасамблеї **СНД** ](https://www.ukrinform.ua/rubric-world/3728845-moldova-shvalila-vihid-kraini-z-mizparlamentskoi-asamblei-snd.html)

Нагадаємо, Президент України [ Володимир Зеленський ввів у дію](https://www.ukrinform.ua/rubric-polytics/3730142-zelenskij-uviv-u-diu-risenna-rnbo-pro-sankcii-proti-190-fizicnih-ta-291-uridicnoi-osobi.html)рішення Ради національної безпеки та оборони про запровадження санкцій протище понад 190 фізичних осіб та 291 юридичної особи, зокрема грузинськоїавіакомпанії Georgian Airways, яка поновила рейси до РФ.

Згідно з указом Путіна, з 15 травня 2023 року громадяни Грузії в'їжджатимутьта виїжджатимуть з РФ без оформлення віз на підставі чинних документів, щопосвідчують особу.

Заборона на повітряні перевезення з Росії до Грузії була запроваджена указомвід 21 червня 2019 року. Росія припинила авіасполучення з Грузією 8 липня 2019року після інциденту за участю депутата Держдуми РФ Сергія Гаврилова.

Source: [https://www.ukrinform.ua/rubric-polytics/3730952-do-mzs-gruzii-viklikali-ukrainskogo-diplomata-cerez-sankcii-proti-georgian-airways.html](https://www.ukrinform.ua/rubric-polytics/3730952-do-mzs-gruzii-viklikali-ukrainskogo-diplomata-cerez-sankcii-proti-georgian-airways.html)