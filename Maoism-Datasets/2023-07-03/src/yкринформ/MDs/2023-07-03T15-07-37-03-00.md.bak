# СБУ ліквідувала незаконний сервіс, через який росіяни анонімно телефонували в Україну

Authors: Ukrinform (Person)

Publisher: Укринформ (Organization)

Published Time: 2023-07-03T15:07:37+03:00

Modified Time: 2023-07-03T15:07:37+03:00

Description: Кіберфахівці СБУ викрили нелегальний телефонний сервіс, який забезпечував можливість здійснення в країну анонімних дзвінків будь-яким із-за кордону. — Укрінформ.

Images: ['[630_360_16883...](https://static.ukrinform.com/photos/2023_07/thumb_files/630_360_1688385427-434.jpeg)']

Tags: ['Кібербезпека', 'СБУ', "Мобільний зв'язок", 'Росія', 'Затримання']

Type: Article

<!--METADATA-->

![](../Images/2023-07-03T15-07-37-03-00/630_360_1688385427-434.jpeg)Кіберфахівці СБУ викрили нелегальний телефонний сервіс, який забезпечувавможливість здійснення в країну анонімних дзвінків будь-яким із-за кордону.

Як передає Укрінформ, про це повідомила [ СБУ ](https://ssu.gov.ua/novyny/sbu-prypynyla-robotu-nezakonnoho-servisu-yakyi-dozvoliav-rosiianam-anonimno-telefonuvaty-v-ukrainu) .

![](../Images/2023-07-03T15-07-37-03-00/1688385639-712.jpeg)

Встановлено, що незаконним каналом користувалися також росіяни. Таким чином,"сервіс" створював додаткову загрозу національній безпеці України.

![](../Images/2023-07-03T15-07-37-03-00/1688385597-485.jpeg)

У результаті комплексних заходів викриті четверо організаторів нелегальногобізнесу.

![](../Images/2023-07-03T15-07-37-03-00/1688385428-833.jpeg)

За даними СБУ, ділки здійснювали перемаршрутизацію міжнародних дзвінків,використовуючи PROXY-сервери, новітні технології ІР-телефонії й спеціалізованепрограмне забезпечення. Це дозволяло обходити центри комутації вітчизнянихоператорів та робило всі дзвінки, що проходили через "сервіс", невидимими дляукраїнських правоохоронних органів.

**Читайте також:** [ **СБУ** затримала коригувальника російського ракетногоудару по Краматорську ](https://www.ukrinform.ua/rubric-regions/3728747-sbu-zatrimala-koriguvalnika-rosijskogo-raketnogo-udaru-po-kramatorsku.html)

Щотижня незаконна діяльність приносила ділкам до 50 тисяч доларів. Щобзаплутати сліди, організатори нелегального бізнесу використовували підставнихосіб з-поміж соціально незахищених верств населення.

Діяльність "телефонного сервісу" станом на сьогодні припинена. Фігурантамоголошена підозра за ч. 3 ст. 28 та ч. 5 ст. 361 (несанкціоноване втручання вроботу інформаційно-комунікаційних систем, електронних комунікаційних мереж)Кримінального кодексу України.

Зловмисникам загрожує до 15 років позбавлення волі.

Як повідомляв Укрінформ, у червні СБУ ліквідувала підпільну типографію, девиготовляли фальшиві паспорти для легалізації росіян в Україні та вЄвропейському Союзі.

_Фото: СБУ_

Source: [https://www.ukrinform.ua/rubric-society/3730856-sbu-likviduvala-nezakonnij-servis-cerez-akij-rosiani-anonimno-telefonuvali-v-ukrainu.html](https://www.ukrinform.ua/rubric-society/3730856-sbu-likviduvala-nezakonnij-servis-cerez-akij-rosiani-anonimno-telefonuvali-v-ukrainu.html)