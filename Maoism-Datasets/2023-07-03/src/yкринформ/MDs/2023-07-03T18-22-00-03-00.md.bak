# Україна і Данія визначили пріоритети відновлення Миколаївської області

Authors: Ukrinform (Person)

Publisher: Укринформ (Organization)

Published Time: 2023-07-03T18:22:00+03:00

Modified Time: 2023-07-03T18:22:00+03:00

Description: Міністерство розвитку громад, територій та інфраструктури спільно з партнерами з Данії визначили пріоритети відбудови Миколаївської області та конкретні проєкти, які будуть реалізовані найближчим часом. — Укрінформ.

Images: ['[630_360_16883...](https://static.ukrinform.com/photos/2023_07/thumb_files/630_360_1688397961-263.jpg)']

Tags: ['Данія', 'Миколаївщина', 'Відбудова']

Type: Article

<!--METADATA-->

![](../Images/2023-07-03T18-22-00-03-00/630_360_1688397961-263.jpg)Міністерство розвитку громад, територій та інфраструктури спільно з партнерамиз Данії визначили пріоритети відбудови Миколаївської області та конкретніпроєкти, які будуть реалізовані найближчим часом.

Про це повідомив віцепрем’єр-міністр з відновлення – міністр розвитку громад,територій та інфраструктури Олександр Кубраков, передає Укрінформ ізпосиланням на пресслужбу міністерства у [ Фейсбуці.](https://www.facebook.com/Ministry.for.restoration/posts/pfbid0DNUHgwMLgQ1xMrJSEWTZ2LAWmPNJUzejz2nADEtswfxvS7R4QCSWV6DNBEoCwzUfl)

«Партнерство України та Данії у відбудові [ Миколаївщини](https://www.ukrinform.ua/tag-mikolaivsina) є одним з яскравих прикладівміждержавного порозуміння, швидкого ухвалення рішення та залученості у процес.Спільно ми вибудували модель, за якої у відбудові можуть брати участь якдержавні структури, так бізнес і меценати. Пріоритет співпраці - проєктивідбудови критичної інфраструктури, зокрема, системи тепло- та водопостачання.Важливо завершити їх до настання осінньо-зимового періоду», - зазначивКубраков.

Він нагадав, що з початку повномасштабного вторгнення Данія виділила навідбудову України 40 млн доларів. Допомога спрямована на відновленнятеплопостачання Миколаєва та вирішення критичних потреб в енергетичномусекторі.

**Читайте також:** [ **Данія** створила інвестиційний фонд для України на $133мільйони ](https://www.ukrinform.ua/rubric-economy/3715002-dania-stvorila-investicijnij-fond-dla-ukraini-na-133-miljoni.html)

Також партнери передали дві партії будівельної техніки у кількості 37 та 50одиниць.

Для подолання наслідків підриву Каховської ГЕС Данія вже передала два насосивеликої потужності, 35 наметів, три човни з транспортними плотами тагенератор.

Через Управління ООН з обслуговування проєктів (UNOPS) також надіслано 5цистерн для збору та транспортування води із затоплених районів, а такожкілька генераторів загальною вартістю майже 1 млн доларів.

**Читайте також:** [ **Данія** **надала** **допомогу** **понад** €20**мільйонів** **для** **відбудови** **Миколаївщини** – **Кім**](https://www.ukrinform.ua/rubric-vidbudova/3698380-dania-nadala-dopomogu-ponad-20-miljoniv-dla-vidbudovi-mikolaivsini-kim.html)

Як повідомлялось, 7 березня 2023 року укладено Меморандум про створенняпартнерства Данії, Миколаєва і Миколаївської області. Ключові напрямкиспівпраці - інфраструктура, ефективне врядування, морська галузь, транспорт,міське планування, розвиток малого та середнього бізнесу, "зелений" перехід,молодь та культура.

_Фото: Міністерство розвитку громад, територій та інфраструктури України_

Source: [https://www.ukrinform.ua/rubric-vidbudova/3730957-ukraina-i-dania-viznacili-prioriteti-vidnovlenna-mikolaivskoi-oblasti.html](https://www.ukrinform.ua/rubric-vidbudova/3730957-ukraina-i-dania-viznacili-prioriteti-vidnovlenna-mikolaivskoi-oblasti.html)