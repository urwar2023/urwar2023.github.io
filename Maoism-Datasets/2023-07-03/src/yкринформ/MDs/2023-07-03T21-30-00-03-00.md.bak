# Убезпечити Європу від агресії можна лише з Україною в НАТО - Зеленський

Authors: Ukrinform (Person)

Publisher: Укринформ (Organization)

Published Time: 2023-07-03T21:30:00+03:00

Modified Time: 2023-07-03T21:30:00+03:00

Description: Убезпечити Європу від будь-яких агресій можна лише разом з Україною і лише разом з Україною в НАТО, тому повинна бути досягнута безпекова визначеність щодо майбутнього нашої держави в Альянсі. — Укрінформ.

Images: ['[630_360_16617...](https://static.ukrinform.com/photos/2022_08/thumb_files/630_360_1661783861-434.jpeg)']

Tags: ['Європа', 'НАТО', 'Агресія РФ', 'Зеленський']

Type: Article

<!--METADATA-->

![](../Images/2023-07-03T21-30-00-03-00/630_360_1661783861-434.jpeg)Убезпечити Європу від будь-яких агресій можна лише разом з Україною і лишеразом з Україною в НАТО, тому повинна бути досягнута безпекова визначеністьщодо майбутнього нашої держави в Альянсі.

Про це Президент Володимир Зеленський сказав у вечірньому [ відеозверненні](https://t.me/V_Zelenskiy_official/6828) , передає Укрінформ.

“Не може бути в Європі дефіциту безпекової визначеності, який провокуватимеросійську тиранію та агресію. Росія буде пробувати відкусити той чи іншийшматок Європи лише тоді, коли бачитиме ту чи іншу безпекову невизначеність.Коли все визначено й очевидно, російська тиранія не наважується порушуватибезпеку. Очевидно, що убезпечити Європу від будь-яких агресій можна лише разомз Україною і лише разом з Україною в [ НАТО ](https://www.ukrinform.ua/tag-nato) . Саме тому має бути досягнута безпекова визначеність щодо нашогомайбутнього в Альянсі”, - сказав Зеленський.

_Відео:[ ОП ](https://t.me/V_Zelenskiy_official/6828) _

За його словами, тоді Росії доведеться переорієнтуватися на власну державність– “зайнятися собою, нарешті, а не будь-якими експансіями”.

Він також розповів про телефонну розмову з канцлером Німеччини Олафом Шольцом,під час якої “зосередилися на подальшій оборонній співпраці, на стратегічнихпитаннях захисту нашої Європи – Європи, яка може бути мирною лише тоді, колимир для неї буде гарантований повною безпековою визначеністю”.

Зеленський наголосив, що Німеччина дуже потужно допомогла Україні з ППО.

“Блискучі німецькі системи «Айріс-Т» добре показали себе в захисті нашогонеба. Ми маємо й передані нам Німеччиною американські «Петріоти», дужеефективні”, - сказав Президент.

**Читайте також:** [ Запрошення для України в **НАТО** має бути чітким і неможе бути відкликане – МЗС Литви ](https://www.ukrinform.ua/rubric-polytics/3731036-zaprosenna-dla-ukraini-v-nato-mae-buti-citkim-i-ne-moze-buti-vidklikane-mzs-litvi.html)

Він додав, що Україна вдячна за них, як і за всю іншу життєво необхіднудопомогу.

“Дуже активно готуємося до саміту і очікуємо від наших партнерів саме такоїрішучості, якої вимагає цей історичний момент. І обов’язково – наші активнідії”, - сказав Зеленський.

Як повідомлялося, Президент Володимир Зеленський і канцлер Німеччини ОлафШольц під час телефонної розмови скоординували позиції країн перед Вільнюськимсамітом НАТО, який відбудеться 11-12 липня.

_Фото: ОП_

Source: [https://www.ukrinform.ua/rubric-ato/3731042-ubezpeciti-evropu-vid-agresii-mozna-lise-z-ukrainou-v-nato-zelenskij.html](https://www.ukrinform.ua/rubric-ato/3731042-ubezpeciti-evropu-vid-agresii-mozna-lise-z-ukrainou-v-nato-zelenskij.html)