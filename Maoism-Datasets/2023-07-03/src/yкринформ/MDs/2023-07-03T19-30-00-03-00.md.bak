# Шольц і Зеленський обговорили ситуацію в Україні

Authors: Ukrinform (Person)

Publisher: Укринформ (Organization)

Published Time: 2023-07-03T19:30:00+03:00

Modified Time: 2023-07-03T19:30:00+03:00

Description: Канцлер ФРН Олаф Шольц і Президент України Володимир Зеленський під час телефонної розмови у понеділок обговорили політичну, військову та гуманітарну ситуацію в Україні. — Укрінформ.

Images: ['[630_360_16878...](https://static.ukrinform.com/photos/2023_06/thumb_files/630_360_1687808301-152.jpeg)']

Tags: ['Німеччина', 'Україна', 'Зеленський', 'Шольц']

Type: Article

<!--METADATA-->

![](../Images/2023-07-03T19-30-00-03-00/630_360_1687808301-152.jpeg) КанцлерФРН Олаф Шольц і Президент України Володимир Зеленський під час телефонноїрозмови у понеділок обговорили політичну, військову та гуманітарну ситуацію вУкраїні.

Про це повідомив журналістам речник федерального уряду Штеффен Гебештрайт,передає Укрінформ.

Президент Зеленський подякував федеральному уряду за військову підтримку,зокрема посилення української ППО та артилерії, зазначив речник.

Канцлер підтвердив незмінну та непохитну солідарність з Україною. Він заявив,що [ Німеччина ](https://www.ukrinform.ua/tag-nimeccina) продовжуватимепідтримувати Україну, в тому числі у військовій сфері, у тісній координації зєвропейськими та міжнародними партнерами.

Канцлер Шольц і Президент Зеленський закликали продовжити зернову угоду підегідою ООН після 17 липня, що сприяє покращенню глобальної продовольчоїситуації.

**Читайте також:** [ **Шольц** пояснив, чому ФРН зараз не дає Українідалекобійну зброю і безпекові гарантії ](https://www.ukrinform.ua/rubric-world/3730613-solc-poasniv-comu-frn-zaraz-ne-dae-ukraini-dalekobijnu-zbrou-i-bezpekovi-garantii.html)

Федеральний канцлер і український Президент домовилися продовжуватиконструктивний обмін думками, в тому числі з метою глобальної підтримкимирного вирішення, і підтримувати тісні контакти.

Також під час телефонної розмови Зеленський і Шольц скоординували позиціїкраїн перед Вільнюським самітом НАТО.

"Тривала і плідна телефонна розмова з канцлером Німеччини Олафом Шольцом.Скоординували позиції перед Вільнюським самітом НАТО та обговорили форматимайбутніх гарантій безпеки для України", - повідомляє Зеленський у [ Телеграмі](https://t.me/V_Zelenskiy_official/6827) .

Зеленський поінформував Шольца про ситуацію на полі бою. "Ми поділилисяоцінками останніх подій у Росії та Білорусі й обговорили поточний станзернової угоди та важливість її продовження", - зазначив Президент.

**Читайте також:** [ Єврокомісія ще не знайшла механізму, як використатиросійські активи в інтересах України - **Шольц**](https://www.ukrinform.ua/rubric-polytics/3729861-evrokomisia-se-ne-znajsla-mehanizmu-ak-vikoristati-rosijski-aktivi-v-interesah-ukraini-solc.html)

"Дякую за важливі сигнали підтримки Україні на Лондонській конференції звідновлення та засіданні Європейської ради. Окремо вдячний за активнуреалізацію попереднього оборонного пакету на 2,7 млрд євро та за багаторічнийплан оборонної підтримки України обсягом 8,8 млрд євро", - наголосивЗеленський.

Він додав, що зустріч на рівні радників у Копенгагені – важливий крок дореалізації Формули миру. Співрозмовники домовилися продовжувати активну роботуу цьому напрямі.

Як повідомлялося, 11-12 липня у Вільнюсі відбудеться саміт НАТО.

_Фото: ОП_

Source: [https://www.ukrinform.ua/rubric-polytics/3730996-solc-i-zelenskij-obgovorili-situaciu-v-ukraini.html](https://www.ukrinform.ua/rubric-polytics/3730996-solc-i-zelenskij-obgovorili-situaciu-v-ukraini.html)