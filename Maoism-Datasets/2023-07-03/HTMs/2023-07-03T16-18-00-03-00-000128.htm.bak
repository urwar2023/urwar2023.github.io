<html>
<head><style>img{height: auto; width: auto\9; width:100%;}</style></head>
<body>
<h1>Угорщина просить ЄС продовжити виняток із санкцій на експорт російських нафтопродуктів</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-07-03T16:18:00+03:00</p>
<p>Modified Time: 2023-07-03T16:18:00+03:00</p>
<p>Description: Угорщина проситиме ЄС продовжити на рік виняток із санкцій проти Росії, що дозволяє словацькій нафтопереробній компанії Slovnaft, яка входить до угорської енергетичної групи MOL, експортувати продукти з російської нафти до Чехії. — Укрінформ.</p>
<p>Images: ['<a href="https://static.ukrinform.com/photos/2015_10/thumb_files/630_360_1443904567-5893.jpg">630_360_14439...</a>']</p>
<p>Tags: ['Євросоюз', 'нафта', 'Санкції', 'Угорщина']</p>
<p>Type: Article</p>
<!--METADATA-->

<p><img alt="" src="../Images/yкринформ/2023-07-03T16-18-00-03-00/630_360_1443904567-5893.jpg" /> Угорщинапроситиме ЄС продовжити на рік виняток із санкцій проти Росії, що дозволяєсловацькій нафтопереробній компанії Slovnaft, яка входить до угорськоїенергетичної групи MOL, експортувати продукти з російської нафти до Чехії.</p>
<p>Про це заявив у понеділок міністр закордонних справ Угорщини Петер Сійярто,передає Укрінформ з посиланням на <a href="https://www.reuters.com/business/energy/hungary-wants-extend-eu-exemption-mol-export-russian-origin-oil-products-2023-07-03/"> Reuters</a> .</p>
<p>Як сказав Сійярто після зустрічі з міністром закордонних справ Словаччини,угорській MOL потрібен ще один рік, щоб завершити інвестиції на словацькомунафтопереробному заводі Slovnaft, які б дозволили перехід на неросійськунафту.</p>
<p><strong>Читайте також:</strong> <a href="https://www.ukrinform.ua/rubric-society/3729795-polsa-i-ugorsina-zablokuvali-tekst-sodo-pidtrimki-ukrainskih-bizenciv-fiala.html"> Польща і <strong>Угорщина</strong> заблокували текст щодо підтримкиукраїнських біженців – Фіала </a></p>
<p>«Щоб реалізувати ці інвестиції, потрібен ще один рік, тому ми просимо ЄСпродовжити на рік звільнення від санкцій, яке дозволяє MOL і Slovnaft, якавходить до групи, експортувати продукти, перероблені з російської нафти, доЧехії», – зазначив очільник угорського МЗС.</p>
<p><strong>Читайте також:</strong> <a href="https://www.ukrinform.ua/rubric-economy/3730663-evrosouz-moze-znati-sankcii-z-rosijskogo-banku-dla-zberezenna-zernovoi-ugodi-ft.html"> Євросоюз може зняти <strong>санкції</strong> з російського банку длязбереження «зернової угоди» - FT </a></p>
<p>За його словами, це допоможе Угорщині відмовитися від російської нафти.</p>
<p>MOL Group володіє нафтопереробними заводами в Угорщині та Словаччині.Підприємства не мають виходу до моря, проте до обох з них йде південна гілкаросійського нафтопроводу «Дружба».</p>
<p>Зазначається, що Словаччина отримує майже всю сиру нафту з Росії череззазначений трубопровід, але цьогоріч планує скоротити частку експорту.</p>
<p>«Торік лише близько 5% споживання нафти Slovnaft було неросійським, але докінця 2023 року цей показник зросте приблизно до 30-35%, або двох мільйонівтонн», – заявляв виконавчий директор MOL Жолт Гернаді в інтерв’ю виданню вквітні.</p>
<p><strong>Читайте також:</strong> <a href="https://www.ukrinform.ua/rubric-polytics/3709076-sijarto-virusiv-do-kitau-sob-obgovoriti-plan-ureguluvanna-vijni-v-ukraini.html"> <strong>Сійярто</strong> вирушив до Китаю, щоб обговорити планурегулювання війни в Україні </a></p>
<p>Він додав, що планує проінвестувати 500-700 мільйонів доларів для здійсненнядиверсифікації нафтопереробних заводів Danube та Slovnaft від нафти російськоїмарки Urals за рахунок коштів ЄС.</p>
<p>Як повідомлялося, торік деякі країни, зокрема Болгарія, Угорщина, Чехія таСловаччина, <a href="https://www.ukrinform.ua/rubric-economy/3498924-evrokomisia-poasnila-ak-pracuvatime-dla-krain-es-embargo-na-rosijsku-naftu.html"> отримали тимчасові винятки </a> із запровадженої заборони на імпорт Євросоюзом нафти танафтопродуктів із Росії.</p>
<p>Зокрема, країни-члени ЄС, які мають особливу залежність від російськоїтрубопровідної нафти, можуть скористатися тимчасовими винятками тапродовжувати отримувати сиру нафту через трубопроводи.</p>
<p>Source: <a href="https://www.ukrinform.ua/rubric-world/3730892-ugorsina-prosit-es-prodovziti-vinatok-iz-sankcij-na-eksport-rosijskih-naftoproduktiv.html">https://www.ukrinform.ua/rubric-world/3730892-ugorsina-prosit-es-prodovziti-vinatok-iz-sankcij-na-eksport-rosijskih-naftoproduktiv.html</a></p>
</body>
</html>