<html>
<head><style>img{height: auto; width: auto\9; width:100%;}</style></head>
<body>
<h1>Саакашвілі виступив у суді онлайн і показав, в якому він стані</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-07-03T17:09:00+03:00</p>
<p>Modified Time: 2023-07-03T17:09:00+03:00</p>
<p>Description: Ув'язнений колишній президент Грузії Міхеіл Саакашвілі 3 липня з`явився на засіданні Тбіліського міського суду по відеозв’язку і продемонстрував свій стан. — Укрінформ.</p>
<p>Images: ['<a href="https://static.ukrinform.com/photos/2023_07/thumb_files/630_360_1688393131-952.jpg">630_360_16883...</a>']</p>
<p>Tags: ['Грузія', 'Отруєння', 'Саакашвілі', 'Суд', 'Тортури']</p>
<p>Type: Article</p>
<!--METADATA-->

<p><img alt="" src="../Images/yкринформ/2023-07-03T17-09-00-03-00/630_360_1688393131-952.jpg" /> Ув'язненийколишній президент Грузії Міхеіл Саакашвілі 3 липня з`явився на засіданніТбіліського міського суду по відеозв’язку і продемонстрував свій стан.</p>
<p>Як передає Укрінформ, відео із суду опублікував канал Mtavari TV у <a href="https://twitter.com/MtavariChannel/status/1675833112905805824"> Твіттері</a> .</p>
<blockquote>
<p><a href="https://twitter.com/SaakashviliM?ref_src=twsrc%5Etfw"> @SaakashviliM </a>&gt; joined the trial hearing remotely  &gt;  "The founder of the Georgian state is in such a condition" | Mikheil&gt; Saakashvili <a href="https://t.co/kOS2c9LWhK"> pic.twitter.com/kOS2c9LWhK </a>&gt;&gt; — Mtavari TV (@MtavariChannel) <a href="https://twitter.com/MtavariChannel/status/1675833112905805824?ref_src=twsrc%5Etfw"> July 3, 2023&gt; </a></p>
</blockquote>
<p>«Ви маєте вибачитись перед європарламентарями, перед моєю сім'єю, переді мною,перед державою Україна, громадянина якої довели до такого стану, і перед усімагрузинами за те, що засновника грузинської держави поставили в такестановище», – <a href="https://www.apsny.ge/2023/pol/1688403689.php"> заявив </a>Саакашвілі під час дистанційного включення на судовому засіданні.</p>
<p>Роблячи цю заяву, він підвівся і продемонстрував свій фізичний стан.</p>
<p>За словами <a href="https://www.ukrinform.ua/tag-saakasvili"> Саакашвілі </a> , всі, хтозрадив Грузію та Україну, мають потрапити під найсуворіші санкції.</p>
<p><strong>Читайте також:</strong> <a href="https://www.ukrinform.ua/rubric-polytics/3729265-espl-vidhiliv-pozov-saakasvili-proti-ukraini-sodo-pozbavlenna-gromadanstva.html"> ЄСПЛ відхилив позов <strong>Саакашвілі</strong> проти України щодопозбавлення громадянства </a></p>
<p>«Я хочу сказати, що всі, хто зрадив Україну та Грузію, мають бути покаранінайжорсткішими санкціями. Моє перебування тут - це змова Путіна разом ізІванішвілі та його місцевими поплічниками. Це змова проти Грузії та України. Яне злякався під час Трояндової революції, я не злякався під час війни 2008року, я залишився у Тбілісі, врятував Грузію та грузинську державність, я незлякався й у 2021 році, коли Грузія тонула та повернувся навіть за умов цьогосуду, навіть за умов так званого суду», - сказав він.</p>
<p>Сьогодні Тбіліський міський суд розглядав справу проти Саакашвілі, пов'язануіз розгоном багатотисячної акції протесту опозиції, яка вимагала достроковихвиборів (7 листопада 2007 року). Політика звинувачують у перевищенні службовихповноважень. Стаття передбачає можливі терміни ув'язнення від п'яти до восьмироків. Раніше розгляд справи було відкладено, оскільки один із суддів, якірозглядають справу, вийшов на пенсію.</p>
<p>Як повідомлялося, Саакашвілі перебуває за ґратами у Грузії з часу поверненнядо країни восени 2021 року після восьмирічної відсутності.</p>
<p><strong>Читайте також:</strong> <a href="https://www.ukrinform.ua/rubric-world/3709974-stalo-vidomo-pro-tri-vipadki-otruen-kritikiv-rosijskoi-vladi-zmi.html"> Стало відомо про три випадки отруєнь критиків російськоївлади - ЗМІ </a></p>
<p>Україна офіційно визнала Саакашвілі потерпілим у справі про неналежнеповодження в ув'язненні.</p>
<p>1 лютого 2023 року Президент України Володимир Зеленський продемонструвавфотографії Саакашвілі й висловив переконання, що влада Грузії його публічнокатує і вбиває.</p>
<p>Зеленський закликав забезпечити Саакашвілі належне лікування.</p>
<p>Source: <a href="https://www.ukrinform.ua/rubric-world/3730914-saakasvili-vistupiv-u-sudi-onlajn-i-pokazav-v-akomu-vin-stani.html">https://www.ukrinform.ua/rubric-world/3730914-saakasvili-vistupiv-u-sudi-onlajn-i-pokazav-v-akomu-vin-stani.html</a></p>
</body>
</html>