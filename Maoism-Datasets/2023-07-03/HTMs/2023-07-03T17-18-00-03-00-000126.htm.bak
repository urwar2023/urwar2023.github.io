<html>
<head><style>img{height: auto; width: auto\9; width:100%;}</style></head>
<body>
<h1>Підозрюваний у вимаганні хабаря голова Тернопільської облради повернувся на роботу</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-07-03T17:18:00+03:00</p>
<p>Modified Time: 2023-07-03T17:18:00+03:00</p>
<p>Description: Підозрюваний в отриманні хабаря голова Тернопільської облради Михайло Головко, який вийшов з-під варти під заставу, з'явився на роботі. — Укрінформ.</p>
<p>Images: ['<a href="https://static.ukrinform.com/photos/2023_07/thumb_files/630_360_1688393989-961.jpg">630_360_16883...</a>']</p>
<p>Tags: ['Хабар', 'Підозра', 'Тернопільщина', 'Облрада']</p>
<p>Type: Article</p>
<!--METADATA-->

<p><img alt="" src="../Images/yкринформ/2023-07-03T17-18-00-03-00/630_360_1688393989-961.jpg" />Підозрюваний в отриманні хабаря голова Тернопільської облради Михайло Головко,який вийшов з-під варти під заставу, з'явився на роботі.</p>
<p>Про це повідомляє <a href="https://ternopoliany.te.ua/zhittya/82829-niiakoho-khabara-ne-bulo-holova-ternopilskoi-oblrady-dav-pershu-preskonferentsiiu-pislia-zatrymannia"> сайт Тернополяни</a> ,передає Укрінформ.</p>
<p>Зазначається, що після повернення на робоче місце Головко дав короткупресконференцію для місцевих ЗМІ стосовно затримання НАБУ за вимагання увласника підприємства 2,4 млн грн за підписання актів виконаних робіт збудівництва та ремонту інфраструктурних об’єктів комунальним підприємством <a href="https://www.ukrinform.ua/tag-ternopilsina">Тернопільської </a> облради.</p>
<p>«Ніякого хабаря не було. Я ніколи не брав і не буду. Свої слова можупідтвердити, якщо буде потрібно, і на детекторі брехні», - цитує виданняГоловка.</p>
<p>За його словами, він вже повернувся на своє робоче місце, позаяк відстороненимвід обов'язків він не був.</p>
<p>Він зазначив, що не збирається йти у відставку, оскільки не є підсудним, а маєстатус підозрюваного і свою невинуватість доводитиме у суді.</p>
<p><strong>Читайте також:</strong> <a href="https://www.ukrinform.ua/rubric-polytics/3729600-obman-ta-zavolodinna-grosima-narodnomu-deputatu-ogolosili-pidozru-u-sahrajstvi.html"> Депутату ВР оголосили підозру - за $50 тисяч обіцяв«відмазати» іноземця від екстрадиції </a></p>
<p>Як повідомлялося, вранці 26 червня у НАБУ заявили про <a href="https://www.ukrinform.ua/rubric-regions/3729035-vaks-arestuvav-golovu-ternopilskoi-oblradi-golovka.html"> затримання головиТернопільської облради </a> та двох заступників головиТернопільської ОВА. Їх затримали «на гарячому» після передачі третього траншуу розмірі понад 600 тис. грн.</p>
<p>Головко <a href="https://www.ukrinform.ua/rubric-regions/3729524-golovu-ternopilskoi-oblradi-golovka-zvilnili-zpid-varti.html"> вийшов з-під варти під заставу </a>у розмірі 805 тис. грн. Він повинен утримуватися від спілкування зі свідками,здати закордонні паспорти та носити електронний браслет.</p>
<p>У суді Головко назвав хабар провокацією і підставою.</p>
<p>Source: <a href="https://www.ukrinform.ua/rubric-regions/3730918-pidozruvanij-u-vimaganni-habara-golova-ternopilskoi-oblradi-povernuvsa-na-robotu.html">https://www.ukrinform.ua/rubric-regions/3730918-pidozruvanij-u-vimaganni-habara-golova-ternopilskoi-oblradi-povernuvsa-na-robotu.html</a></p>
</body>
</html>