<html>
<head><style>img{height: auto; width: auto\9; width:100%;}</style></head>
<body>
<h1>Публікації у ЗМІ про «повільний контрнаступ» не впливають на допомогу Україні - МЗС</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-07-04T-2:11:00+03:00</p>
<p>Modified Time: 2023-07-04T00:11:00+03:00</p>
<p>Description: Міністр закордонних справ Дмитро Кулеба заявив, що публікації у ЗМІ про «повільний український контрнаступ» не впливають на рішення західних лідерів щодо поставок зброї Україні. Водночас вони мають певний вплив на суспільні настрої у деяких країнах. — Укрінформ.</p>
<p>Images: ['<a href="https://static.ukrinform.com/photos/2023_02/thumb_files/630_360_1676662005-478.jpg">630_360_16766...</a>']</p>
<p>Tags: ['Дмитро Кулеба', 'МЗС', 'Війна з Росією', 'Контрнаступ', 'Єдині новини']</p>
<p>Type: Article</p>
<!--METADATA-->

<p><img alt="" src="../Images/yкринформ/2023-07-04T-2-11-00-03-00/630_360_1676662005-478.jpg" /> Міністрзакордонних справ Дмитро Кулеба заявив, що публікації у ЗМІ про «повільнийукраїнський контрнаступ» не впливають на рішення західних лідерів щодопоставок зброї Україні. Водночас вони мають певний вплив на суспільні настроїу деяких країнах.</p>
<p>Про Кулеба сказав в ефірі телемарафону «Єдині новини», повідомляє кореспондентУкрінформу.</p>
<p>«Ні, на тих, хто ухвалює рішення, це (публікації у ЗМІ про "повільнийукраїнський контрнаступ". – ред.) не впливає, тому що вони керуютьсяінформацією не з газет, а з об'єктивних зведень своїх військових тарозвідників», - сказав міністр.</p>
<p><strong>Читайте також:</strong> <strong><a href="https://www.ukrinform.ua/rubric-ato/3730873-admiral-nato-pro-kontrnastup-ukraini-ce-ne-prosto-progulanka.html"> Адмірал НАТО - про контрнаступ України: Це не простопрогулянка </a> </strong></p>
<p>Кулеба запевнив, що під час перемовин, які проводить з партнерами ПрезидентВолодимир Зеленський і він сам, «усі підтримують наш <strong><a href="https://www.ukrinform.ua/tag-kontrnastup"> контрнаступ</a> </strong> , підбадьорюють і розуміють, щоситуація складніша з об’єктивних причин».</p>
<p>«Але ніякого занепаду духу немає, всі готові рухатися далі та забезпечуватипостачання зброї, необхідної для контрнаступу», - зазначив очільник МЗС.</p>
<p><strong>Читайте також:</strong> <strong><a href="https://www.ukrinform.ua/rubric-ato/3730219-zelenskij-rosiani-mozut-zdijsniti-terakt-na-zaes-abi-zupiniti-kontrnastup.html"> Зеленський: Росіяни можуть здійснити теракт на ЗАЕС,аби зупинити контрнаступ </a> </strong></p>
<p>Водночас він зауважив, що подібні публікації дійсно впливають на публічнесприйняття українського контрнаступу і дають поживу численним коментаторам,які підхоплюють ці тези і знову починають розказувати, що «Україна не можеперемогти» та сіяти зневіру.</p>
<p>«Зараз якихось негативних, миттєвих наслідків від цього немає, це керованаситуація. Але якщо вони (ЗМІ – ред.) продовжать розганяти ці наративи, то,безумовно, це матиме негативні наслідки для сприйняття в суспільствахвідповідних країн успіху України на полі бою», - спрогнозував Кулеба.</p>
<p><strong>Читайте також:</strong> <strong><a href="https://www.ukrinform.ua/rubric-ato/3730904-vijna-ne-zakincitsa-poki-krim-bude-pid-okupacieu-zelenskij.html"> Війна не закінчиться, поки Крим буде під окупацією –Зеленський </a> </strong></p>
<p>Як повідомляв Укрінформ, голова Військового комітету НАТО адмірал Роб Бауерзаявив, що не треба диктувати українцям, наскільки швидким має бути їхнійконтрнаступ.</p>
<p>Source: <a href="https://www.ukrinform.ua/rubric-ato/3731062-publikacii-u-zmi-pro-povilnij-kontrnastup-ne-vplivaut-na-dopomogu-ukraini-mzs.html">https://www.ukrinform.ua/rubric-ato/3731062-publikacii-u-zmi-pro-povilnij-kontrnastup-ne-vplivaut-na-dopomogu-ukraini-mzs.html</a></p>
</body>
</html>