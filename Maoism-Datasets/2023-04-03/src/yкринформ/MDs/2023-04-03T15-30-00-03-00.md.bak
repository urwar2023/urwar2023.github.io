# Ремонт військової техніки: Німеччина та Румунія обіцяють Україні допомогу

Authors: Ukrinform (Person)

Publisher: Укринформ (Organization)

Published Time: 2023-04-03T15:30:00+03:00

Modified Time: 2023-04-03T15:30:00+03:00

Description: Німеччина та Румунія тісно співпрацюють у підтримці України як на двосторонньому рівні, так і як партнери в ЄС і союзники в НАТО. — Укрінформ.

Images: ["[630_360_16805...](https://static.ukrinform.com/photos/2023_04/thumb_files/630_360_1680525146-337.jpeg)"]

Tags: ['Німеччина', 'Румунія', 'Зброя', 'Війна з росією']

Type: Article

<!--METADATA-->

![](../Images/2023-04-03T15-30-00-03-00/630_360_1680525146-337.jpeg) Німеччината Румунія тісно співпрацюють у підтримці України як на двосторонньому рівні,так і як партнери в ЄС і союзники в НАТО.

Про це заявили канцлер ФРН Олаф Шольц і президент Румунії Клаус Йоганніс підчас спільного брифінгу в Бухаресті 3 квітня, передає кореспондент Укрінформу.

«Наше співробітництво в питанні підтримки України є дуже інтенсивним… Можу васзапевнити, ми будемо продовжувати це робити за допомогою дуже багатьохконкретних кроків», - заявив [ ](https://www.ukrinform.ua/tag-solc) .

Він зазначив, що це стосується, зокрема, питань ремонту і підтримки уналежному стані військової техніки, яка передається Україні. Йдеться простворення німецьким виробником зброї Rheinmetall центру обслуговуваннязахідної військової техніки, яку використовують ЗСУ, в румунському Сату-Маре.

Канцлер назвав особливістю цієї війни те, що техніку треба ремонтувати замежами України, але близько до її кордонів.

**Читайте також:** [ ](https://www.ukrinform.ua/rubric-ato/3688202-solc-pidtverdiv-nimeccina-peredala-ukraini-18-tankiv-leopard.html)

«Ми раді, що так багато європейських держав, членів ЄС, готові робити це разомз нами», - зазначив політик.

Він також подякував Румунії за те, що вона прийняла чимало українськихбіженців, що є «великим гуманітарним жестом», а також логістичну допомогу урамках ініціативи «Шляхи солідарності» з доправлення українського збіжжя.

Йоганніс підтвердив, що його країна допомогла вивезти з України чимало зерна.Він поінформував, що територією Румунії далі на захід виїхали 3,8 млнбіженців, з них понад 110 тисяч залишилися.

Коментуючи створення центру з ремонту техніки, він назвав це великою німецькоюінвестицією, економічною співпрацею, але не тільки.

«Треба продовжувати підтримувати Україну, скільки потрібно. Як на рівні ЄС,так і країн-членів», - сказав президент Румунії.

**Читайте також:** [ ](https://www.ukrinform.ua/rubric-ato/3690730-rheinmetall-budue-v-rumunii-centr-obslugovuvanna-vijskovoi-tehniki-zsu.html)

Він висловився за посилення східного флангу НАТО та посилення присутностіАльянсу в Чорному морі, яке має надзвичайне стратегічне значення особливозараз.

Обидва лідери підтвердили підтримку розширення ЄС, зокрема, за рахунок Українита Молдови.

Шольц перебуває в Бухаресті з одноденним візитом, у ході якого він такожзустрінеться з президенткою Молдови Маєю Санду.

_Фото: Твіттер Олафа Шольца_

Source: [https://www.ukrinform.ua/rubric-polytics/3690977-remont-vijskovoi-tehniki-nimeccina-ta-rumunia-obicaut-ukraini-dopomogu.html](https://www.ukrinform.ua/rubric-polytics/3690977-remont-vijskovoi-tehniki-nimeccina-ta-rumunia-obicaut-ukraini-dopomogu.html)