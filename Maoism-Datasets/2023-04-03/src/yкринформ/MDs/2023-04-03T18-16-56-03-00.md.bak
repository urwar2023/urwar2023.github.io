# Антиукраїнська пропаганда: прокуратура повідомила підозру блогеру-мільйоннику

Authors: Ukrinform (Person)

Publisher: Укринформ (Organization)

Published Time: 2023-04-03T18:16:56+03:00

Modified Time: 2023-04-03T18:16:56+03:00

Description: Правоохоронці повідомили про підозру блогеру-мільйоннику, який, за інформацією слідства, виправдовує збройну агресію рф та поширює антиукраїнську пропаганду. — Укрінформ.

Images: ["[630_360_16551...](https://static.ukrinform.com/photos/2022_06/thumb_files/630_360_1655121940-321.png)"]

Tags: ['Підозра', 'Прокуратура', 'Офіс генпрокурора']

Type: Article

<!--METADATA-->

![](../Images/2023-04-03T18-16-56-03-00/630_360_1655121940-321.png)Правоохоронці повідомили про підозру блогеру-мільйоннику, який, за інформацієюслідства, виправдовує збройну агресію рф та поширює антиукраїнську пропаганду.

Про це у [ ](https://t.me/pgo_gov_ua/10981) поінформувала пресслужба Офісугенпрокурора, передає Укрінформ.

«За процесуального керівництва Вінницької обласної прокуратури громадянинуУкраїни, який до повномасштабного вторгнення виїхав до рф, повідомлено пропідозру у вчиненні низки злочинів проти основ національної безпеки України», -йдеться в повідомленні.

**Читайте також:** [ ](https://www.ukrinform.ua/rubric-regions/3691057-na-harkivsini-miscevij-deputatci-vid-opzz-ogolosili-pidozru-v-derzzradi.html)

За даними слідства, підозрюваний публікував на своїх інтернет-ресурсахматеріали з антиукраїнськими наративами.

Зокрема, фігурант у своїх авторських програмах поширював дискредитуючуінформацію про ЗСУ, «обґрунтовував» необхідність зміни конституційного ладу тамеж території України, «легалізовував» терористичні організації «лнр/днр» таокуповані рф українські території.

Як заявили у Офісі генпрокурора, блогер також надавав викривлені коментаріщодо збройних агресивних дій загарбників у 2022 році на Київщині, Харківщині,Херсонщині та в Маріуполі.

**Читайте також:** [ ](https://www.ukrinform.ua/rubric-regions/3691054-na-zitomirsini-svasennik-upc-mp-vdariv-po-golovi-hlopcika-policia-vidkrila-spravu.html)

«Висновком експертизи підтверджено протиправність цих публічних висловлюваньяк таких, що спрямовані на шкоду суверенітетові, територіальній цілісності,обороноздатності, економічній та інформаційній безпеці України в умовахвоєнного стану», - наголосили в ОГП.

Чоловіку правоохоронці інкримінували розповсюдження матеріалів із публічнимизакликами до насильницької зміни держвлади; посягання на територіальнуцілісність і недоторканність України; держзраду; пропаганду війни;виправдовування, визнання правомірною, заперечення збройної агресії рф протиУкраїни, глорифікацію її учасників (ч. 2 ст. 109, ч. 1 ст. 110, ч. 2 ст. 111,ст. 436, ч. 2 ст. 436-2 ККУ).

Досудове розслідування здійснює Управління СБУ у Вінницькій області.

За [ ](https://t.me/SBUkr/7807) Служби безпеки України, цього блогера зватиЮрій Подоляка. Наразі він перебуває на території росії.

**Читайте також:** [ ](https://www.ukrinform.ua/rubric-regions/3691007-spivucasnici-vikradenna-ditej-na-zaporizzi-povidomili-pidozru.html)

«Перебуваючи на території країни-агресора, він бере активну участь вінформаційно-психологічних операціях російських спецслужб. Зловмисникрегулярно виступає на пропагандистських телеканалах, у тому числі на ток-шоусоловйова», - уточнили у СБУ.

Тривають комплексні заходи для притягнення фігуранта до відповідальності.

Як повідомлялося, 20 лютого СБУ повідомила про підозру прокремлівськимблогерам, які дискредитують ЗСУ.

Source: [https://www.ukrinform.ua/rubric-society/3691063-antiukrainska-propaganda-prokuratura-povidomila-pidozru-blogerumiljonniku.html](https://www.ukrinform.ua/rubric-society/3691063-antiukrainska-propaganda-prokuratura-povidomila-pidozru-blogerumiljonniku.html)