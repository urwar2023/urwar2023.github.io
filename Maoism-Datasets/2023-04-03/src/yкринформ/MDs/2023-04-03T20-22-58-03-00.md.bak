# У п'ятьох номінаціях Міжнародної німецько-української премії ім. Олеся Гончара оголосили лавреатів

Authors: Ukrinform (Person)

Publisher: Укринформ (Organization)

Published Time: 2023-04-03T20:22:58+03:00

Modified Time: 2023-04-03T20:22:58+03:00

Description: У Національному музеї літератури у 105-ту річницю з дня народження українського письменника Олеся Гончара відбулося нагородження п'ятьох лавреатів однойменної Міжнародної німецько-української премії для молодих письменників. — Укрінформ.

Images: ["[630_360_16805...](https://static.ukrinform.com/photos/2023_04/thumb_files/630_360_1680542448-611.jpg)"]

Tags: ['Гончар', 'Премія', 'Музей Гончара']

Type: Article

<!--METADATA-->

![](../Images/2023-04-03T20-22-58-03-00/630_360_1680542448-611.jpg) УНаціональному музеї літератури у 105-ту річницю з дня народження українськогописьменника Олеся Гончара відбулося нагородження п'ятьох лавреатів однойменноїМіжнародної німецько-української премії для молодих письменників.

Про це повідомляє кореспондент Укрінформу.

«Це не просто відзнака за твори окремим молодим авторам: сьогодні, коли країнаведе змагання з агресором, ми бачимо її як символ підтримки всієї українськоїкультури, яка також бере участь у цій боротьбі... Творчість Гончара завждинесла ідеї світла та любов, а його герої у змаганнях за власну долю завждиробили це на засадах високих чеснот християнської моралі", - зазначилагенеральна директорка НМЛУ Галина Сорока.

**Читайте також:** [ ](https://www.ukrinform.ua/rubric-culture/3690963-derzmistectv-ogolosilo-lavreata-premii-imeni-olesa-goncara.html)

У номінації «Велика проза» перемогу здобула збірка повістей «У дзеркальнійсповідальні» київського автора Тараса Голота, який також відомий своїмипоезіями. Серед творів малої прози журі, за словами його голови ДмитраЧистяка, одностайно відзначило збірку новел «Поки сонце росте» Богдана Гасюказ Івано-Франківська. Письменник та член журі конкурсу Олександр Балабкопідкреслив, що його вразили новели автора, схожі за стилістикою на роботиВасиля Стефаника.

«Яка запахуща ця мова, ніби зібрана з гірських схилів Карпат», - підкресливвін.

У номінації «Поезія» нагороду отримав Станіслав Новицький із Кропивницького зазбірку поезій «Передмовчання».

**Читайте також:** [ ](https://www.ukrinform.ua/rubric-culture/3682755-premia-lesi-ukrainki-ogolosila-lavreatok.html)

«Поетична творчість Станіслава, яка вийшла друком у відомій серії «Поетитретього тисячоліття», свідчить про те, що він хоч і молодий, але вжесформований поет. Коли ми говоримо про його творчість, зазначу, що його стильвпізнаваний - це афористичність, стисла ліричність, яка переходить втрансцендентальність», - зауважив Чистяк.

У номінації «Публіцистика» премію присудили студенту Львівського університетуім. Івана Франка Любомиру Лесоніну за добірку есеїв «Альбом, у якому – ти».

«Я уявляю собі, що за 20 років ми зберемося - я, Гасюк, Новицький - і скажемоу якомусь інтерв'ю, що ми були лавреатами однієї премії у 2023 році. Менівидається, що це буде досить приємно - згадати, як нас об'єднав Гончар", -сказав Лесонін.

**Читайте також:** [ ](https://www.ukrinform.ua/rubric-culture/3680948-lavreativ-sevcenkivskoi-premii-hocut-ogolositi-22-travna-do-dna-perepohovanna-kobzara.html)

Наймолодшим переможцем став 16-річний Захар Зіненко з смт Козельщина, що наПолтавщині. Він здобув нагороду в номінації «Літературознавча праця,присвячена творчості Олеся Гончара» із розвідкою «Якась вища сила зберігаємене...», що присвячена творчості Гончара на Козельщині. Чистяк зазначив, щоюний дослідник у співпраці з музейними працівниками та дружиною письменникаВалентиною Гончар увів у науковий обіг новий матеріал.

Під час зустрічі передали дипломи переможців премії 2022 року Микиті Григоровута Ігорю Дорошенку, які перебувають за кордоном. Літератори, які зустрічалисяабо особисто знали Гончара, поділилися своїми спогадами про письменника.

Як повідомлялося, Міжнародна німецько-українська премія імені Олеся Гончаразаснована у 1996-му році німецькими меценатами: письменницею ТетяноюКуштевською, підприємцем Дітером Карренбергом та Національною спілкоюписьменників України.

Фото: wikimedia

Source: [https://www.ukrinform.ua/rubric-culture/3691127-u-patoh-nominaciah-miznarodnoi-nimeckoukrainskoi-premii-im-olesa-goncara-ogolosili-lavreativ.html](https://www.ukrinform.ua/rubric-culture/3691127-u-patoh-nominaciah-miznarodnoi-nimeckoukrainskoi-premii-im-olesa-goncara-ogolosili-lavreativ.html)