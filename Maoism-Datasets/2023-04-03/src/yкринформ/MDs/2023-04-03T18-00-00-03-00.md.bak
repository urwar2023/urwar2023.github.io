# Зеленська обговорила з гендиректоркою ЮНЕСКО збереження культурної спадщини України

Authors: Ukrinform (Person)

Publisher: Укринформ (Organization)

Published Time: 2023-04-03T18:00:00+03:00

Modified Time: 2023-04-03T18:00:00+03:00

Description: Дружина Президента Олена Зеленська обговорила з генеральною директоркою ЮНЕСКО Одрі Азулє збереження української культурної спадщини та відновлення освітньої галузі. — Укрінформ.

Images: ["[630_360_16805...](https://static.ukrinform.com/photos/2023_04/thumb_files/630_360_1680539444-922.jpeg)", "[1680539445-56...](https://static.ukrinform.com/photos/2023_04/1680539445-562.jpeg)", "[1680539445-12...](https://static.ukrinform.com/photos/2023_04/1680539445-129.jpeg)"]

Tags: ['Культурна спадщина', 'ЮНЕСКО', 'Зеленський']

Type: Article

<!--METADATA-->

![](../Images/2023-04-03T18-00-00-03-00/630_360_1680539444-922.jpeg) ДружинаПрезидента Олена Зеленська обговорила з генеральною директоркою ЮНЕСКО ОдріАзулє збереження української культурної спадщини та відновлення освітньоїгалузі.

Як передає Укрінформ, про це повідомляється на  [](https://www.president.gov.ua/news/olena-zelenska-obgovorila-z-gendirektorkoyu-yunesko-zberezhe-82045)

Зустріч відбулася в Києві, у Національному заповіднику “Софія Київська”, заучастю міністра культури та інформаційної політики Олександра Ткаченка йпершої заступниці міністра закордонних справ Еміне Джапарової.

![](../Images/2023-04-03T18-00-00-03-00/1680539445-562.jpeg)

Перша леді подякувала Одрі Азулє за підтримку України в протистоянніросійській агресії, зокрема за позитивне рішення Комітету Всесвітньої спадщинипро внесення Одеси до списку Всесвітньої спадщини під загрозою (25 січня 2023року).

**Читайте також:** [ ](https://www.ukrinform.ua/rubric-culture/3690894-mkip-proponue-vnesti-u-spiski-unesko-se-tri-elementi-nematerialnoi-kulturnoi-spadsini.html)

“Це рішення, ухвалене під час повномасштабної війни в Україні, коли нашаісторична та культурна спадщина є однією зі стратегічних цілей для країни-агресора, дасть змогу захистити культурне надбання Одеси й зберегти його відросійських загарбників, які неодноразово спрямовували свої ракети на місто”, –зазначила Зеленська.

![](../Images/2023-04-03T18-00-00-03-00/1680539445-129.jpeg)

Також дружина Президента привітала розблокування роботи Комітету Всесвітньоїспадщини та звільнення його від російського головування. 45-а сесія Комітетувідбудеться цього року в Саудівській Аравії у вересні.

“Після візиту в Україну ви краще розумітимете, за що ми боремося, що ми хочемозберегти й чому це важливо для нас”, – зауважила перша леді, звертаючись доАзулє.

Дружина Президента відзначила зусилля, яких докладає ЮНЕСКО для моніторингу,оцінки й документування шкоди, завданої культурній спадщині України. Ці данібудуть використані для збору доказів для притягнення агресора довідповідальності, зокрема міжнародної, за злочини проти культурної спадщиниУкраїни.

“Ми сподіваємося на підтримку з боку ЮНЕСКО у поверненні культурних цінностей,які нападник і далі викрадає й незаконно вивозить з окупованих ним територійУкраїни, грубо порушуючи Статут і конвенції ЮНЕСКО”, – сказала Зеленська.

**Читайте також:** [ ](https://www.ukrinform.ua/rubric-other_news/3690939-ukraina-podast-svou-kandidaturu-do-vikonavcoi-radi-unesko.html)

“Культура не має кордонів. Втрати однієї країни збіднюють увесь світ.Натомість збережене збагачує й додає розмаїття”, – додала перша леді.

Вона також акцентувала на важливості допомоги ЮНЕСКО у відновленні системиосвіти України.

“Готові й надалі активно працювати разом із ЮНЕСКО в межах великого проєкту ізсоціально-психологічної допомоги українським дітям і вчителям, які постраждаливнаслідок війни рф проти України”, – наголосила дружина Президента.

Відео: [ ](https://t.me/FirstLadyOfUkraine/2820)

Як повідомляв Укрінформ, [ ](https://www.ukrinform.ua/rubric-culture/3691001-kulinarna-diplomatia-u-kievi-gendirektorka-unesko-dolucilasa-do-prigotuvanna-borsu.html) ЮНЕСКО Одрі Азуле прибула до Києва. На 4 квітнязапланований її візит до Одеси, де за її участі планують відкрити на розівулиць Пушкінської та Ланжеронівської, біля Морського музею, інформаційнутабличку про включення об’єкта "Історичний центр Одеси" до Списку всесвітньоїспадщини ЮНЕСКО.

Source: [https://www.ukrinform.ua/rubric-culture/3691110-zelenska-obgovorila-z-gendirektorkou-unesko-zberezenna-ukrainskoi-kulturnoi-spadsini.html](https://www.ukrinform.ua/rubric-culture/3691110-zelenska-obgovorila-z-gendirektorkou-unesko-zberezenna-ukrainskoi-kulturnoi-spadsini.html)