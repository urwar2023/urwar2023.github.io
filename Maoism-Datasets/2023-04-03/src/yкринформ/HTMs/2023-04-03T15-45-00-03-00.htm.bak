<h1>Бізнес трохи покращив перспективи своєї діяльності - НБУ</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-04-03T15:45:00+03:00</p>
<p>Modified Time: 2023-04-03T15:45:00+03:00</p>
<p>Description: Підприємства всіх секторів у березні більш оптимістично оцінили результати та перспективи своєї діяльності. — Укрінформ.</p>
<p>Images: ["<a href="https://static.ukrinform.com/photos/2022_06/thumb_files/630_360_1654625641-738.jpg">630_360_16546...</a>"]</p>
<p>Tags: ['Бізнес', 'Нацбанк']</p>
<p>Type: Article</p>
<!--METADATA-->

<p><img alt="" src="../Images/2023-04-03T15-45-00-03-00/630_360_1654625641-738.jpg" />Підприємства всіх секторів у березні більш оптимістично оцінили результати таперспективи своєї діяльності.</p>
<p>Як передає Укрінформ, про це свідчить індекс очікувань ділової активності(ІОДА), який Національний банк розраховує щомісяця, повідомляє <a href="https://bank.gov.ua/ua/news/all/indeks-ochikuvan-dilovoyi-aktivnosti-mayje-dosyag-rivnovajnogo-rivnya--rezultati-opituvannya-pidpriyemstv-u-berezni"></a> <a href="https://bank.gov.ua/ua/news/all/indeks-ochikuvan-dilovoyi-aktivnosti-mayje-dosyag-rivnovajnogo-rivnya--rezultati-opituvannya-pidpriyemstv-u-berezni"></a> .</p>
<p>"Поліпшення зовнішньої кон’юнктури, логістики, ситуації в <a href="https://www.ukrinform.ua/tag-energetika"></a> , підвищення споживчих настроївпозитивно позначилися на очікуваннях бізнесу в березні", - йдеться вповідомленні.</p>
<p>У березні 2023 року ІОДА підвищився до 49,5 із 45,0 у лютому і майже досягрівноважного рівня. Це є найвищим значенням із грудня 2021 року.</p>
<p>Підприємства торгівлі надали найоптимістичніші оцінки результатів таперспектив своєї діяльності на тлі пожвавлення споживчих настроїв, поліпшенняситуації з енергопостачанням та збільшення пропозиції товарів: секторальнийіндекс у березні зріс до 53,6 із 47,0 у лютому, перетнувши нейтральний рівеньуперше після листопада 2021 року. Респонденти суттєво поліпшили своїочікування щодо товарообороту та обсягів закупівлі товарів для продажу.</p>
<p><strong>Читайте також:</strong> <a href="https://www.ukrinform.ua/rubric-economy/3689548-kabmin-shvaliv-nadanna-grantiv-biznesu-z-teritorij-mozlivih-bojovih-dij.html"> </a></p>
<p>Поліпшення ситуації в енергетиці та зовнішньої кон’юнктури, а такожналагодження ланцюгів поставок позитивно вплинули на оцінки респондентівпромисловості. Уперше після лютого 2022 року вони очікували зростання своїхекономічних результатів порівняно з попереднім місяцем: секторальний індекс уберезні перетнув нейтральний рівень і становив 51,2 порівняно із 47,2 улютому. Респонденти очікували зростання обсягів виготовленої продукції таобсягів нових замовлень на продукцію, у тому числі експортних. Одночасносуттєво знизився песимізм в оцінках обсягів незавершеного виробництва(невиконаних замовлень) та послабились очікування щодо зростання залишківготової продукції.</p>
<p>Підприємства будівництва, зважаючи на сезонний фактор, суттєво пом'якшилинегативні оцінки своїх економічних результатів: секторальний індекс у березністановив 45,9 (у лютому – 33,5). Респонденти очікували зростання обсягівзакупівлі послуг підрядників, а також сировини та матеріалів. Водночасбудівельники не прогнозували змін обсягів будівництва та значно послабилинегативні оцінки щодо обсягів нових замовлень.</p>
<p>Підприємства сфери послуг, попри сезонне пожвавлення, мали найстриманішіоцінки щодо своїх економічних перспектив: секторальний індекс становив 45,7порівняно з 43,2 у лютому. Респонденти дещо пом’якшили, але зберегли негативніочікування щодо обсягів наданих послуг, нових замовлень, а також обсягівпослуг у процесі виконання.</p>
<p>Більшість підприємств, що беруть участь в опитуваннях, прогнозуютьуповільнення темпів зростання закупівельних цін та цін підрядників, а такожцін і тарифів на власну продукцію чи послуги.</p>
<p><strong>Читайте також:</strong> <a href="https://www.ukrinform.ua/rubric-economy/3689269-ukraina-spilno-z-nimeckim-biznesom-budut-rozvivati-zeleni-proekti.html"> </a></p>
<p>"Оцінки щодо зайнятості залишаються стриманими. Підприємства всіх секторів,залучених до опитування, поки не очікують на збільшення загальної чисельностісвоїх працівників. Найменш песимістичні оцінки в підприємств торгівлі", -зауважили в НБУ.</p>
<p>Як повідомлялось, щомісячне опитування підприємств проводилося з 6 до 24березня 2023 року; ним було охоплено 484 підприємства. Серед опитанихпідприємств 46,5 % – компанії промисловості, 28,9% – сфери послуг, 20,7% –торгівлі, 5,0% – будівництва; 32,9% респондентів – великі підприємства, 30,0%– середні, 37,2% – малі.</p>
<p>Source: <a href="https://www.ukrinform.ua/rubric-economy/3690982-biznes-trohi-pokrasiv-perspektivi-svoei-dialnosti-nbu.html">https://www.ukrinform.ua/rubric-economy/3690982-biznes-trohi-pokrasiv-perspektivi-svoei-dialnosti-nbu.html</a></p>