<h1>«Кулінарна дипломатія»: у Києві гендиректорка ЮНЕСКО долучилася до приготування борщу</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-04-03T16:21:17+03:00</p>
<p>Modified Time: 2023-04-03T16:21:17+03:00</p>
<p>Description: Гендиректорка ЮНЕСКО Одрі Азуле долучилася до приготування борщу та дегустації страви в одному із столичних ресторанів під час презентації ідеї музею борщу. — Укрінформ.</p>
<p>Images: ["<a href="https://static.ukrinform.com/photos/2023_04/thumb_files/630_360_1680527426-5410.jpeg">630_360_16805...</a>"]</p>
<p>Tags: ['Джапарова', 'Ткаченко', 'ЮНЕСКО', 'Борщ', 'Клопотенко']</p>
<p>Type: Article</p>
<!--METADATA-->

<p><img alt="" src="../Images/2023-04-03T16-21-17-03-00/630_360_1680527426-5410.jpeg" />Гендиректорка ЮНЕСКО Одрі Азуле долучилася до приготування борщу та дегустаціїстрави в одному із столичних ресторанів під час презентації ідеї музею борщу.</p>
<p>Захід організований експерткою, менеджером подання борщу до ЮНЕСКО МариноюСоботюк та шеф-кухарем Євгеном Клопотенком у ресторані "Сто років томувперед", повідомляє кореспондент Укрінформу.</p>
<p>"Те, що ми робимо, - це кулінарна дипломатія. Сьогодні ми підготувалиперформанс, де зазначили, що прагнемо створити музей борщу - і діджитальний, іофлайновий. Таким чином, ми підтримаємо програму ЮНЕСКО зі збереження цьогоелементу нематеріальної спадщини"- сказав Клопотенко.</p>
<p><strong>Читайте також:</strong> <a href="https://www.ukrinform.ua/rubric-regions/3690938-gendirektorka-unesko-zbiraetsa-zavtra-odesu.html"> </a></p>
<p><a href="https://static.ukrinform.com/photos/2023_04/1680527425-7532.jpeg"> </a> <a href="https://static.ukrinform.com/photos/2023_04/1680527425-2561.jpeg"></a> <a href="https://static.ukrinform.com/photos/2023_04/1680527425-3400.jpeg"></a> <a href="https://static.ukrinform.com/photos/2023_04/1680527425-3319.jpeg"></a> <a href="https://static.ukrinform.com/photos/2023_04/1680527425-6769.jpeg"></a> <a href="https://static.ukrinform.com/photos/2023_04/1680527425-9984.jpeg"></a> <a href="https://static.ukrinform.com/photos/2023_04/1680527426-5410.jpeg"></a> <a href="https://static.ukrinform.com/photos/2023_04/1680527426-5028.jpeg"></a> <a href="https://static.ukrinform.com/photos/2023_04/1680527426-1594.jpeg"></a> <a href="https://static.ukrinform.com/photos/2023_04/1680527426-6393.jpeg"></a> <a href="https://static.ukrinform.com/photos/2023_04/1680527426-1333.jpeg"></a> <a href="https://static.ukrinform.com/photos/2023_04/1680527426-1091.jpeg"></a></p>
<p>На заході продемонстрували процес вирощування буряка із зернини до коренеплодуна імпровізованій грядці. Поряд із городиною розмістили банки, наповненіінгредієнтами для традиційної української страви. Гості ресторану ознайомилисяз різноманітними дослідженнями про борщ.</p>
<p>Учасники делегації, зокрема гендиректорка ЮНЕСКО Одрі Азуле, міністр культурита інформаційної політики Олександр Ткаченко та перша заступниця міністразакордонних справ Еміне Джапарова долучилися до приготування цієї страви.</p>
<p>"Цей борщ був без м'яса. Азуле додала білі гриби, Еміне - червоний перець,очільник МКІП додав картоплю, а я - насіння кропу", - розповів шеф-кухар.</p>
<p><strong>Читайте також:</strong> <a href="https://www.ukrinform.ua/rubric-polytics/3690799-v-ukrainu-pribula-z-vizitom-gendirektorka-unesko.html"> </a></p>
<p>Надалі готову страву законсервували у скляних банках, після чого Азулеписьмово засвідчила, що страва приготована за її участі.</p>
<p>"Це буде першим елементом майбутнього музею борщу", - підкреслив Клопотенко.</p>
<p>За словами організаторів, музей міститиме усі інгредієнти, які люди додають доборщу. Також планують зібрати цікаві факти про страву. Після екскурсу увідвідувачів такого музею буде змога скуштувати борщ з будь-якимиінгредієнтами.</p>
<p><strong>Читайте також:</strong> <a href="https://www.ukrinform.ua/rubric-culture/3690894-mkip-proponue-vnesti-u-spiski-unesko-se-tri-elementi-nematerialnoi-kulturnoi-spadsini.html"> </a></p>
<p>"Термін "кулінарна дипломатія" сформувався у Кореї у 1980-х роках, колизавдяки кімчі популяризували країну. Ми хотіли показати, що борщ для нас - цете ж, що для корейців кімчі. Це наша ідентичність, яку ми маємо підтримувати.Якщо ЮНЕСКО допоможе нам із розвитком, це буде дуже добре", - наголосивКлопотенко.</p>
<p>Як повідомляв Укрінформ, український борщ внесли до Списку нематеріальноїкультурної спадщини ЮНЕСКО, що потребує негайної охорони, 1 липня 2022 року.</p>
<p>3 квітня гендиректорка ЮНЕСКО Одрі Азуле прибула до Києва. На 4 квітнязапланований її візит до Одеси, де за її участі планують відкрити на розівулиць Пушкінської та Ланжеронівської, біля Морського музею, інформаційнутабличку про включення об’єкта «Історичний центр Одеси» до Списку всесвітньоїспадщини ЮНЕСКО.</p>
<p>Source: <a href="https://www.ukrinform.ua/rubric-culture/3691001-kulinarna-diplomatia-u-kievi-gendirektorka-unesko-dolucilasa-do-prigotuvanna-borsu.html">https://www.ukrinform.ua/rubric-culture/3691001-kulinarna-diplomatia-u-kievi-gendirektorka-unesko-dolucilasa-do-prigotuvanna-borsu.html</a></p>