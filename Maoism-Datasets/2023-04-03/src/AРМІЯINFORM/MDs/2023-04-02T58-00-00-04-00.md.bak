# Група «Білий Янгол» евакуює людей з Авдіївки, яка перебуває в «червоній зоні»

Author: ['АРМІЯINFORM']

Time: 2023-04-02T58:00:00-04:00

Description: Про це повідомляє Нацполіція.    Евакуаційна група «Білий Янгол» вивозить мешканців... Война с Украиной 2022, Война с Украиной последние новости сегодня, Новости война с Украиной 2022 последние на сегодня, Будет ли война между Украиной и Россией и когда, Война с Украиной в 2022 году будет или нет,  Будет ли война с Украиной в ближайшее время что говорят,  Война с Украиной новости,  Новости Украины сегодня,  Украинские новости в украинских СМИ на русском

Images: ['[642805df04ed4211768041.jpg](https://armyinform.com.ua/wp-content/uploads/2023/04/642805df04ed4211768041.jpg)', '[642805cb051c4568278921.jpg](https://armyinform.com.ua/wp-content/uploads/2023/04/642805cb051c4568278921.jpg)', '[642805d49bcca427716354.jpg](https://armyinform.com.ua/wp-content/uploads/2023/04/642805d49bcca427716354.jpg)', '[642805d49ac38245462836.jpg](https://armyinform.com.ua/wp-content/uploads/2023/04/642805d49ac38245462836.jpg)', '[642805daa07a1472567930.jpg](https://armyinform.com.ua/wp-content/uploads/2023/04/642805daa07a1472567930.jpg)']

Tags: ['STOPRUSSIA', 'АВДІЇВКА', 'АГРЕСІЯ РФ', 'БІЛИЙ ЯНГОЛ', 'ВІЙНА', 'ВТОРГНЕННЯ РФ', 'НАЦПОЛІЦІЯ']

Category: News

<!--METADATA-->

![](../Images/2023-04-02T58-00-00-04-00/642805df04ed4211768041.jpg)

Про це [повідомляє](https://www.npu.gov.ua/news/politseiski-evakuiuiut-liudei-z-avdiivky-iaka-znakhodytsia-v-chervonii-zoni) Нацполіція.

Евакуаційна група «Білий Янгол» вивозить мешканців на бронекапсулі тасупроводжує тих, хто виїжджає на власному транспорті. Щоб допомогти всім імаксимально швидко реагувати на обстріли, поліція сформувала додатковіекіпажі.

Евакуація відбувається під координацією Донецької ОВА, задіяно такожрятувальників ДСНС. В Авдіївці залишається близько 1900 мешканців. Більшість зних живуть у приватному секторі в старій частині міста. Окрім «Білих Янголів»,до «червоної зони» спрямовано зведені загони поліції. Завдання правоохоронців— миттєва допомога населенню під час авіаударів та артилерійських атак,кількість яких значно зросла.

![](../Images/2023-04-02T58-00-00-04-00/642805cb051c4568278921.jpg)

Вулиці Авдіївки — вимерлі. Люди виходять з укриттів тільки за їжею, водою абов лікарню. Але кожен вихід — смертельний ризик. «Нещодавно жінка загинула,коли пішла до свердловини набрати води. Чоловік отримав поранення», —розповідає член екіпажу «Білий Янгол» Геннадій Юдін.

![](../Images/2023-04-02T58-00-00-04-00/642805d49bcca427716354.jpg)

Щоб проїхати до потрібної адреси, поліцейський змушений спочатку розчиститидорогу від шматків бетону й пластику — того, що раніше було будинком. Вирвивід снарядів та осколки Геннадій обережно об’їжджає. У броньованому авто —запасні колеса, медичне знаряддя, дитячі бронежилети. Все, що може знадобитисядля порятунку.

Цього разу поліцейські евакуювали літніх людей, яких попросили забрати їхніродичі, що виїхали раніше. Один з мешканців спершу посадив на борт кішку тадворову собаку Аліску, за якою доглядав і забрав із собою у безпечне місце.«Підвал ходив ходором, коли били ракетами. Було дуже страшно», — розповідаєінша пасажирка.

![](../Images/2023-04-02T58-00-00-04-00/642805d49ac38245462836.jpg)

Обидва «Білі янголи» — місцеві й розуміють жителів, бо і їхні сім’їпереживають те ж саме. «Ось тут на п’ятому поверсі жила моя бабуся», — показуєвигорілий будинок «білий янгол» Дмитро Соловій.

Поліцейські об’їхали локації, де можуть бути люди, вмовляючи їх виїхати. Окрімтого, по маршруту перевірили майно в розбитих магазинах, де можуть діятимародери. Після ракетного удару «янголи» знайшли на землі пошматований, алевцілілий прапор і повернули його на місце майоріти як символ незламноїАвдіївки.

![](../Images/2023-04-02T58-00-00-04-00/642805daa07a1472567930.jpg)

Поки готувався цей матеріал, в Авдіївці сталася трагедія — внаслідок обстрілузагинув 5-місячний малюк та його бабуся. Батьки госпіталізовані з травмами. Задень до прильоту поліцейські вмовляли матір виїхати й врятувати дитину. Цебула не перша спроба переконати жінку, але марно. Ворог хаотично б’є пожитлових будинках, тож єдиний спосіб вижити — евакуюватися, поки не пізно.

Source: [https://armyinform.com.ua/2023/04/02/evakuaczijna-grupa-bilyj-yangol-evakuyuyut-lyudej-z-avdiyivky-yaka-znahodytsya-v-chervonij-zoni/](https://armyinform.com.ua/2023/04/02/evakuaczijna-grupa-bilyj-yangol-evakuyuyut-lyudej-z-avdiyivky-yaka-znahodytsya-v-chervonij-zoni/)