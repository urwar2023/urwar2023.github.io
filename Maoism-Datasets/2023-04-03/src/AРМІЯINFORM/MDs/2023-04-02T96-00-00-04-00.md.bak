# На честь визволення Київщини в Бородянці відкрили скульптуру «Дівчинка під сонцем»

Author: ['Єгор Брайлян']

Time: 2023-04-02T96:00:00-04:00

Description: Сьогодні в центрі Бородянки було урочисто відкрито мистецьку скульптуру «Дівчинка під... Война с Украиной 2022, Война с Украиной последние новости сегодня, Новости война с Украиной 2022 последние на сегодня, Будет ли война между Украиной и Россией и когда, Война с Украиной в 2022 году будет или нет,  Будет ли война с Украиной в ближайшее время что говорят,  Война с Украиной новости,  Новости Украины сегодня,  Украинские новости в украинских СМИ на русском

Images: ['[1-3-1-scaled.jpg](https://armyinform.com.ua/wp-content/uploads/2023/04/1-3-1-scaled.jpg)', '[2-1-2.jpg](https://armyinform.com.ua/wp-content/uploads/2023/04/2-1-2.jpg)', '[3-2-1-scaled.jpg](https://armyinform.com.ua/wp-content/uploads/2023/04/3-2-1-scaled.jpg)', '[4-2-scaled.jpg](https://armyinform.com.ua/wp-content/uploads/2023/04/4-2-scaled.jpg)', '[5-1-scaled-e1680456541354.jpg](https://armyinform.com.ua/wp-content/uploads/2023/04/5-1-scaled-e1680456541354.jpg)', '[6-scaled.jpg](https://armyinform.com.ua/wp-content/uploads/2023/04/6-scaled.jpg)']

Tags: ['STOPRUSSIA', 'БОРОДЯНКА', 'БРІДЖИТ БРІНК', 'ВТОРГНЕННЯ РФ', 'ОФІС ПРЕЗИДЕНТА УКРАЇНИ', 'США']

Category: News

<!--METADATA-->

![](../Images/2023-04-02T96-00-00-04-00/1-3-1-scaled.jpg)

Сьогодні в центрі Бородянки було урочисто відкрито мистецьку скульптуру«Дівчинка під сонцем». У ці дні ми згадуємо річницю визволення Київщини відросійських окупантів. Новий твір мистецтва показує незламність українців, якіпопри травми війни, розв’язаної росією, продовжують жити та боротися.Кореспондент АрміяInform відвідав відкриття та розповів головне із заходу.

У 2022 році було зроблено відоме фото дівчинки, яка гойдається на фонізруйнованої багатоповерхівки в Бородянці. 11-річна Аліна стала символомнезламності на тлі російсько-української війни. Відтак виникла ідея створитискульптуру, яка б попри все символізувала боротьбу та життя.

Ведуча, модераторка урочистого відкриття скульптури, продюсерка Радіо«Культура» Ірина Славінська розповіла історію фото та відчуття, які були вукраїнців рік тому. Тоді ми дізналися про жахи російських воєнних злочинів наКиївщині — в Бучі, Ірпені, Бородянці…

«І напевно один із найбільш яскравих образів того невмотивованого насильства —це пам’ятник Шевченку ось тут, зовсім поруч із нами, у центрі Бородянки. Йоготеж розстріляли російські окупанти. Так само вони атакували звичайних мирнихмешканців.

![](../Images/2023-04-02T96-00-00-04-00/2-1-2.jpg)

Це фото ( _дівчинки. — Ред._ ) — документальне свідчення, що життя перемагаєсмерть — це потужний контраст. І фото стало натхненням для скульптури, яку мисьогодні відкриваємо. Це символ нашого опору, спротиву та нескореності. І,звичайно, не лише Київщини, але й всієї України», — зазначила ІринаСлавінська.

Амбасадорка США в Україні Бріджит Брінк висловила слова впевненості в тому, щоСполучені Штати будуть надалі підтримувати нашу державу. А також, що всі винніу воєнних злочинах будуть притягнені до відповідальності.

«Робота скульптора Євгена Примаченка свідчить про жорстокі події, які вчинилисаме росіяни. А також про нездоланний дух, який відчуваю навіть перебуваючитут з Вами, в центрі Бородянки.

Ця робота свідчить те, що я бачу кожної хвилини, відколи я прибула до України— Ваше прагнення бути вільними.

![](../Images/2023-04-02T96-00-00-04-00/3-2-1-scaled.jpg)

Відколи минув рік як Бородянку звільнено, я тут разом з вами для того, щобпідтвердити непохитну підтримку Сполучених Штатів через те, що ми обов’язковопритягнемо до відповідальності тих, хто винен у цьому.

Бородянка стала одним з перших місць, які я відвідала. Вперше я побувала вБородянці 5 червня 2022 року. Тоді ж побачила, які руйнування вчинила росія. Імушу Вам сказати, що коли в мене відбуваються не дуже легкі дні, я завждидивлюсь на ті світлини, зроблені саме тут, у Бородянці, для того, щоб нагадатисобі про ці події», — заявила Бріджит Брінк.

Заступник голови Офісу Олексій Кулеба відзначив:

«Цей рік був, звичайно, складний. І думаю, що ми поки що не можемо навітьуявити і зрозуміти, що ви змогли пережити.

Те, що відбулося в Бородянці, це ще один доказ того, що росія країна-терорист.За всі злочини, які тут відбулися, мають понести відповідальність всі ті, хтоце зробив. Це наша місія, це наша задача для того, щоб ми з вами розуміли, щоця війна є і буде переможною для нас.

![](../Images/2023-04-02T96-00-00-04-00/4-2-scaled.jpg)

Ми разом відбудуємо Бородянку, відбудуємо Київщину, відбудуємо всю Україну».

Дмитро Назаренко, тимчасовий виконувач обов’язків Голови Київської ОбласноїВійськової Адміністрації підкреслив наступне:

«Сьогодні є головна мета — це перемога. Як тоді наші відважні Збройні Сили зіншими військовими формуваннями вигнали підступного ворога з Київськоїобласті. Так і виженемо ми з усієї території суверенної, незламної України».

![](../Images/2023-04-02T96-00-00-04-00/5-1-scaled-e1680456541354.jpg)

Власне, сам автор твору, скульптор Євген Примаченко розкрив значення символів,які були закладені у скульптуру:

«Було єдине бажання — не робити пам’ятник жертвам. Навпаки — вкласти в цюскульптуру сенс життя, відновлення, відродження, і щоб вона мала якийсьпозитивний, хороший символ для людей. Оскільки місце доволі складне, і мирозуміємо, що тут відбулося багато жахливих речей, багато людей постраждало.

Для мене образ сонця і є символом життя, світла і радощів. Тому тут у нас ускульптурі є жовті вставки, які й символізують сонце. Самі лінії арки формуютькупол, бо хотілося придати сенсу, що це не просто сонячне світло. А формуєзахисний купол, адже всім нам зараз не вистачає відчуття безпеки та захисту.Сама дівчинка вже має такий динамічний характер. Вона символізує рух вперед доперемоги, відновлення».

Тимчасовий виконувач обов’язків Бородянського селищного голови Георгій Єрконагадав, що жертвами російської окупації у громаді стали цілі родини, середяких 8 дітей.

«Скульптура є символом того, що наші діти, наше майбутнє буде безхмарним, будебез війни. Що наші Збройні Сили переможуть», — впевнено наголосив ГеоргійЄрко.

![](../Images/2023-04-02T96-00-00-04-00/6-scaled.jpg)

Сама героїня фото та скульптури, 11-річна Аліна, теж була з мамою навідкритті. Незважаючи на дощ, всі присутні мали сонячний настрій, бо розуміли,що життя триває. І боротьба теж, а Перемога буде. За Україною.

_Скульптуру встановлено в межах загальнонаціональної кампанії «Змагаймося занове життя» агенцією ISD Group за сприяння Офісу Президента України впартнерстві з Бородянською селищною громадою, Київською військовою обласноюадміністрацією за підтримки Агентства США з міжнародного розвитку (USAID)._

_Фото Ігор Бабинець_

Source: [https://armyinform.com.ua/2023/04/02/na-chest-vyzvolennya-kyyivshhyny-v-borodyanczi-vidkryly-skulpturu-divchynka-pid-sonczem/](https://armyinform.com.ua/2023/04/02/na-chest-vyzvolennya-kyyivshhyny-v-borodyanczi-vidkryly-skulpturu-divchynka-pid-sonczem/)