# Дуда отримав у Римі Вогонь миру до Європейських ігор-2023

Authors: Ukrinform (Person)

Publisher: Укринформ (Organization)

Published Time: 2023-04-04T-29:54:00+03:00

Modified Time: 2023-04-04T01:54:00+03:00

Description: Президент Польщі Анджей Дуда отримав у столиці Італії Вогонь миру, який буде запалено у Кракові 21 червня з нагоди початку Європейських ігор-2023. — Укрінформ.

Images: ["[630_360_16805...](https://static.ukrinform.com/photos/2023_04/thumb_files/630_360_1680561698-424.jpg)", "[1680561540-37...](https://static.ukrinform.com/photos/2023_04/1680561540-371.jpg)"]

Tags: ['Дуда', 'Санкції', 'Спорт', 'Європейські ігри']

Type: Article

<!--METADATA-->

![](../Images/yкринформ/2023-04-04T-29-54-00-03-00/630_360_1680561698-424.jpg) ПрезидентПольщі Анджей Дуда отримав у столиці Італії Вогонь миру, який буде запалено уКракові 21 червня з нагоди початку Європейських ігор-2023.

Про це повідомляє Укрінформ із посиланням на [](http://www.pap.pl/aktualnosci/news,1556495,prezydent-duda-odebral-w-rzymie-ogien-pokoju-na-igrzyska-europejskie.html) .

“Через 80 днів, подолавши понад 1500 кілометрів, цей вогонь зігріватиме серцяпонад 7 тисяч спортсменів у найбільшій спортивній події у світі 2023 року,якою є Європейські ігри”,- заявив Дуда.

Він зауважив, що його рідний Краків буде першим містом ЄС, яке приймеЄвропейські ігри, адже раніше вони відбувалися у Баку та Мінську. І для Польщіце буде найбільше спортивне змагання в історії країни після Євро-2012.

Дуда подякував голові Європейських олімпійських комітетів Спіросу Капралосу зате, що на цих міжнародних змаганнях не буде спортсменів з росії та білорусі,

“Хочу подякувати президенту Європейських олімпійських комітетів, усім вам зарішення, що вони пройдуть без участі представників росії, яка розпочала війнув Україні, та білорусі, чий режим її підтримує”, - підкреслив [](https://www.ukrinform.ua/tag-duda) .

**Читайте також:** [ ](https://www.ukrinform.ua/rubric-sports/3689037-evropejski-igri-u-polsi-projdut-bez-rosijskih-ta-biloruskih-sportsmeniv.html)

За його словами, як господар Європейських ігор він зможе спокійно подивитися вочі Президентові України Зеленському, який 5 квітня прибуде з візитом доПольщі, і сказати: “Володимире, це будуть Ігри миру та спокою, де нам непотрібно буде вдавати, що все добре”.

![](../Images/yкринформ/2023-04-04T-29-54-00-03-00/1680561540-371.jpg)

Дуда передав вогонь польським олімпійським чемпіонам Роберту Коженьовському(спортивна ходьба) й Аніті Влодарчик (метання молота). Вони розпочали естафетудоставлення вогню до Польщі.

Нагадаємо, Європейські ігри-2023 відбудуться з 21 червня до 2 липня у Краковіта Малопольському воєводстві. У них візьмуть участь понад 7 тис. спортсменівіз 48 країн, зокрема й України. У програмі Ігор - 29 дисциплін, у 19 з нихспортсмени виборюватимуть кваліфікацію на Олімпіаду-2024 в Парижі.

_Фото: Jakub Szymczuk/KPRP_

Source: [https://www.ukrinform.ua/rubric-world/3691179-duda-otrimav-u-rimi-vogon-miru-do-evropejskih-igor2023.html](https://www.ukrinform.ua/rubric-world/3691179-duda-otrimav-u-rimi-vogon-miru-do-evropejskih-igor2023.html)