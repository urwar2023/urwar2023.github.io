# ООН не впоралась зі своїм основним завданням і потребує радикальної реформи – депутат

Authors: Ukrinform (Person)

Publisher: Укринформ (Organization)

Published Time: 2023-04-03T15:14:12+03:00

Modified Time: 2023-04-03T15:14:12+03:00

Description: Організація Об‘єднаних Націй не впоралась із своїм основним завданням – підтриманням миру та безпеки у світі – і потребує радикального реформування. — Укрінформ.

Images: ["[630_360_16357...](https://static.ukrinform.com/photos/2021_11/thumb_files/630_360_1635749082-989.jpg)", "[1680521459-48...](https://static.ukrinform.com/photos/2023_04/1680521459-484.jpg)"]

Tags: ['ООН', 'Реформа']

Type: Article

<!--METADATA-->

![](../Images/yкринформ/2023-04-03T15-14-12-03-00/630_360_1635749082-989.jpg)Організація Об‘єднаних Націй не впоралась із своїм основним завданням –підтриманням миру та безпеки у світі – і потребує радикального реформування.

Таку думку висловив голова Комітету ВР з питань зовнішньої політики таміжпарламентського співробітництва Олександр Мережко (парламентська фракція"Слуга народу") під час брифінгу в Медіацентрі "Україна – Укрінформ".

![](../Images/yкринформ/2023-04-03T15-14-12-03-00/1680521459-484.jpg)

"Мені здається, що доля Організації Об‘єднаних Націй нагадує долю Ліги Націй.Адже ООН не впоралась із своїм основним завданням – підтриманням миру табезпеки у світі. Вона не захистила державу-члена, Україну, від актів агресії.Усе це говорить про те, що ця Організація потребує або радикальної реформи,або просто піде в небуття, як це сталося з Лігою Націй", – сказав він.

**Читайте також:** [ ](https://www.ukrinform.ua/rubric-ato/3682912-dmitro-kuleba-nagadav-ak-rosia-uzurpuvala-misce-v-radbezi-oon.html)

На переконання Мережка, реформа ООН, зокрема Ради безпеки ООН, "назріла іперезріла". За його словами, нині постійний склад Радбезу ООН не віддзеркалюєреальну ситуацію у світі, оскільки там немає Індії, жодної країни Африки,Латинської Америки. Парламентарій зазначив, що ООН не виконує свою основнуфункцію, тому що паралізована безпідставною присутністю у складі держави-агресорки, яка часто блокує можливість ухвалювати важливі міжнародні рішення.

**Читайте також:** [ ](https://www.ukrinform.ua/rubric-world/3690548-onovlena-koncepcia-zovnisnoi-politiki-rosii-glibinna-derzava-zminue-kamuflaz.html)

Мережко додав, що світова спільнота по-різному ставиться до необхідностіреформування ООН. На його переконання, важливо створити коаліцію країн, якіготові реформувати ООН. Народний депутат зауважив, що будь-які реформинеможливо провести без змін у Статуті ООН, а процес внесення змін можевідбутися за підтримки всіх членів Радбезу ООН. У зв’язку з цим вінпідкреслив, що спроби реформування можуть зайти в "глухий кут".

Як повідомлялося, головування в Радбезі [ ](https://www.ukrinform.ua/tag-oon)щомісяця змінюється почергово між його членами. У січні головувала Японія, улютому – Мальта, у березні – Мозамбік, у квітні розпочала головування росія.

_Фото: Alexandros Michailidis/Shutterstock_

Source: [https://www.ukrinform.ua/rubric-polytics/3690961-oon-ne-vporalas-zi-svoim-osnovnim-zavdannam-i-potrebue-radikalnoi-reformi-deputat.html](https://www.ukrinform.ua/rubric-polytics/3690961-oon-ne-vporalas-zi-svoim-osnovnim-zavdannam-i-potrebue-radikalnoi-reformi-deputat.html)