# Нарада у Верещук: держава має гарантувати соцзахист ветеранам у мирному житті

Authors: Ukrinform (Person)

Publisher: Укринформ (Organization)

Published Time: 2023-04-03T-53:47:00+03:00

Modified Time: 2023-04-03T21:47:00+03:00

Description: Віцепрем’єр-міністр – міністр з питань реінтеграції тимчасово окупованих територій України Ірина Верещук наголосила, що держава має гарантувати соціальний захист ветеранам у мирному житті. — Укрінформ.

Images: ["[630_360_16805...](https://static.ukrinform.com/photos/2023_04/thumb_files/630_360_1680547094-449.jpg)"]

Tags: ['Соцзахист', 'Ветерани війни', 'Мінреінтеграції', 'Лапутіна']

Type: Article

<!--METADATA-->

![](../Images/yкринформ/2023-04-03T-53-47-00-03-00/630_360_1680547094-449.jpg)Віцепрем’єр-міністр – міністр з питань реінтеграції тимчасово окупованихтериторій України Ірина Верещук наголосила, що держава має гарантуватисоціальний захист ветеранам у мирному житті.

Як передає Укрінформ, про це вона сказала на міжвідомчій нараді щодоформування та реалізації державної політики у сфері соціального захистуветеранів, інформує [ ](https://minre.gov.ua/2023/04/03/derzhava-maye-napraczyuvaty-mehanizm-povernennya-zahysnykiv-ukrayiny-do-myrnogo-zhyttya-iryna-vereshhuk/)

_«_ Громадяни, які захищають Батьківщину, мають бути впевнені у підтримцідержави. Особливо ті захисники та захисниці, які отримали поранення внаслідокбойових дій. Вони не мусять доводити свій статус, проходячи численнібюрократичні процедури. В цьому питанні потрібно запроваджувати цифровіінструменти, рішення мають прийматися автоматично, з мінімальним впливомлюдського фактору. Ці люди захищають нас на фронті, тож ми як держава маємогарантувати їм соціальний захист у мирному житті», – наголосила Верещук.

**Читайте також:** [ ](https://www.ukrinform.ua/rubric-society/3667729-akim-bude-povernenna-ukrainskih-zahisnikiv-u-mirne-zitta-pisla-peremogi-u-vijni.html)

До обговорення долучилися міністр у справах ветеранів Юлія Лапутіна, міністрсоціальної політики Оксана Жолнович, представники Міністерства оборони таОфісу Президента.

За інформацією пресслужби Мінреінтеграції, під час наради її учасники дійшлизгоди, що питання повернення ветеранів до мирного життя має розглядатисякомплексно. Так, відомства представили власні програми підтримки захисниківУкраїни, які стосуються, зокрема, соціальної адаптації, психологічноїреабілітації, працевлаштування, стимулювання розвитку підприємництва середветеранів.

Зазначається, що реалізація кожної з цих програм потребує постійноїміжвідомчої взаємодії, тож сьогоднішня нарада має стати своєрідним майданчикомдля подальших напрацювань.

**Читайте також:** [ ](https://www.ukrinform.ua/rubric-society/3663421-elektronnij-reestr-veteraniv-stvorenij-ale-bude-dostupnij-tilki-pisla-peremogi-laputina.html)

Як повідомлялося, раніше у Міністерстві з питань реінтеграції тимчасовоокупованих територій поінформували, що всі українці, визволені з ворожогополону, та родини осіб, незаконно позбавлених свободи російською федерацією, [](https://www.ukrinform.ua/rubric-society/3690740-simi-polonenih-maut-pravo-na-bezoplatnu-pravovu-dopomogu-minreintegracii.html) .

_Фото: minre.gov.ua_

Source: [https://www.ukrinform.ua/rubric-society/3691152-narada-u-veresuk-derdava-mae-garantuvati-soczahist-veteranam-u-mirnomu-zitti.html](https://www.ukrinform.ua/rubric-society/3691152-narada-u-veresuk-derdava-mae-garantuvati-soczahist-veteranam-u-mirnomu-zitti.html)