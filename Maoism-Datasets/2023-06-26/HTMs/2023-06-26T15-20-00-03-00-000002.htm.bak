<html>
<head><style>img{height: auto; width: auto\9; width:100%;}</style></head>
<body>
<h1>Україна отримала перші модульні мости від американських партнерів</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-06-26T15:20:00+03:00</p>
<p>Modified Time: 2023-06-26T15:20:00+03:00</p>
<p>Description: Державне агентство відновлення та розвитку інфраструктури в межах спільного проєкту з корпорацією CDF отримало перші тимчасові мостові конструкції для Харківської, Миколаївської та Херсонської областей. — Укрінформ.</p>
<p>Images: ['<a href="https://static.ukrinform.com/photos/2023_06/thumb_files/630_360_1687781786-357.jpg">630_360_16877...</a>']</p>
<p>Tags: ['США', 'Міст', 'Відбудова', 'Агентство відновлення']</p>
<p>Type: Article</p>
<!--METADATA-->

<p><img alt="" src="../Images/yкринформ/2023-06-26T15-20-00-03-00/630_360_1687781786-357.jpg" /> Державнеагентство відновлення та розвитку інфраструктури в межах спільного проєкту зкорпорацією CDF отримало перші тимчасові мостові конструкції для Харківської,Миколаївської та Херсонської областей.</p>
<p>Про це повідомив очільник Агентства відновлення Мустафа Найєм, передаєУкрінформ із посиланням на пресслужбу відомства у <a href="https://www.facebook.com/agency.for.restoration/posts/pfbid0bGoKZFftvLwD7AZFHCqpymsQd1zP9GQWvBWyZ6bDQX8aJsPo1Jf8B47NiLAnPaKJl"> Фейсбуці.</a></p>
<p>«У пріоритеті Агентства відновлення – встановлення цих мостів у Харківській,Миколаївській та Херсонській областях. У прифронтових регіонахжиттєзабезпечення людей залежить в першу чергу від автомобільних доріг.Руйнування мостів призводить до від’єднання громад від базових послуг. Для насдуже важливо максимально оперативно відновити логістику...», - зазначив Найєм.</p>
<p><img alt="" src="../Images/yкринформ/2023-06-26T15-20-00-03-00/1687781799-718.jpg" /></p>
<p>Він уточнив, що мости, виготовлені компанією Acrow Corporation, здатнівитримати рух як легкового, так і вантажного транспорту, що, своєю чергою,допоможе швидко відновити безперебійний транспортний зв'язок у найбільшпостраждалих через війну регіонах.</p>
<p><strong>Читайте також:</strong> <a href="https://www.ukrinform.ua/rubric-vidbudova/3727046-mzs-aponii-zustric-v-londoni-zasvidcila-visokij-interes-biznesu-do-proektiv-vidbudovi-ukraini.html"> МЗС Японії: зустріч в Лондоні засвідчила високий інтересбізнесу до проєктів <strong>відбудови</strong> України </a></p>
<p>Конструкції надіслано в межах проєкту «Модульний міст» Агентства відновленнята корпорації CDF за підтримки гранту від The Howard G. Buffett Foundation,який був розпочатий у квітні. Фундація фінансує постачання 9 модульних <a href="https://www.ukrinform.ua/tag-mist">мостів </a> в Україну.</p>
<p>Як повідомлялось, з початку повномасштабного вторгнення Агентство відновленняотримало від Чехії, Франції, Швеції та Норвегії 37 тимчасових мостів, 18комплектів понтонних переправ і 6 катерів для влаштування понтонів.</p>
<p><em>Фото: Державне агентство відновлення та розвитку інфраструктури України</em></p>
<p>Source: <a href="https://www.ukrinform.ua/rubric-vidbudova/3727899-ukraina-otrimala-persi-modulni-mosti-vid-amerikanskih-partneriv.html">https://www.ukrinform.ua/rubric-vidbudova/3727899-ukraina-otrimala-persi-modulni-mosti-vid-amerikanskih-partneriv.html</a></p>
</body>
</html>