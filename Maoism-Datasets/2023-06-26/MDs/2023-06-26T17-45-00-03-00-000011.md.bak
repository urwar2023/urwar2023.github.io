# Міністри ЄС не змогли погодити 8-й пакет військової допомоги для України

Authors: Ukrinform (Person)

Publisher: Укринформ (Organization)

Published Time: 2023-06-26T17:45:00+03:00

Modified Time: 2023-06-26T17:45:00+03:00

Description: Міністри закордонних справ ЄС не змогли погодити виділення для України 8-го пакету військової допомоги, хоча затвердили новий внесок країн-членів до Європейського фонду миру в обсязі 3,5 млрд євро. — Укрінформ.

Images: ['[630_360_16560...](https://static.ukrinform.com/photos/2022_06/thumb_files/630_360_1656009722-922.jpg)']

Tags: ['Євросоюз', 'допомога', 'Війна з Росією']

Type: Article

<!--METADATA-->

![](../Images/yкринформ/2023-06-26T17-45-00-03-00/630_360_1656009722-922.jpg) Міністризакордонних справ ЄС не змогли погодити виділення для України 8-го пакетувійськової допомоги, хоча затвердили новий внесок країн-членів доЄвропейського фонду миру в обсязі 3,5 млрд євро.

Про це сьогодні під час пресконференції у Люксембурзі за підсумками радиміністрів ЄС із закордонних справ заявив Високий представник ЄС Жозеп Боррель,повідомляє кореспондент Укрінформу.

«Ми підтвердили наше зобов’язання підтримувати Україну, подвоїти зусилля зпоставок обладнання та з тренування, зробити все, щоб підтримати контрнаступ,який здійснює Україна. Перш за все, ми погодили дуже потрібний додаток у 3,5мільярди євро до Європейського фонду миру та негайно мали пояснити, що це нелише для України… Ухвалення 8-го пакета (військової, - ред.) допомоги дляУкраїни все ще не знайшло вирішення. Ми працювали особисто з усіма,намагаючись вирішити це питання якнайшвидше, тому що цей пакет підтримки дляУкраїни залишається життєво важливим», - сказав Боррель.

Він нагадав, що додаткові внески до міждержавного Європейського фонду мирубудуть спрямовані, окрім України, на підтримку партнерів Європейського Союзубудь-де у світі, включаючи Африку та Західні Балкани.

**Читайте також:** [ **Угорщ** ина розблокує транш ЄС, якщо Україна виключитьOTP Bank із «чорного списку» - Сіярто ](https://www.ukrinform.ua/rubric-world/3727995-ugorsina-rozblokue-trans-es-akso-ukraina-viklucit-otp-bank-iz-cornogo-spisku-siarto.html)

Відповідаючи на запитання журналістів щодо причин блокування чергового траншувійськової допомоги для України, Боррель повідомив, що продовжить працювати з[ Угорщиною ](https://www.ukrinform.ua/tag-ugorsina) й Україною, щоб знайтивідповідні рішення.

«Мені шкода, що цей ще один транш допомоги не був погоджений. Мипродовжуватимемо працювати з Угорщиною і Україною, щоб бачити, як можемознайти рішення, розблокувати цей стан справ», - додав Боррель.

Як повідомлялося, Угорщина не підтримала виділення чергового траншу у 500 млнєвро військової допомоги Україні з [ Європейського фонду миру](https://www.ukrinform.ua/rubric-ato/3727798-rada-es-shvalila-zbilsenna-fondu-vijskovoi-dopomogi-ukraini-na-35-milarda.html) державами-членами ЄСчерез включення Україною угорського OTP Bank до списку "спонсорів війни".

Завдяки можливостям цього міждержавного Фонду, ЄС зміг надати Україні вже сімпакетів військової допомоги на загальну суму 3,6 мільярда євро. Крім цього, ЄСвиділив 1 мільярд євро для поставок наявних боєприпасів для України зарсеналів країн ЄС та ще 1 мільярд євро – для колективного замовлення таприскорення виробництва артилерійських боєприпасів на підприємствахєвропейської оборонної промисловості для їх подальшого передання Україні.

Фонд використовується також для допомоги іншим-країнам-партнерам у зміцненніїх стійкості та стабільності, серед яких Молдова, Грузія, Мозамбік, Боснія іГерцеговина, Сомалі, Нігер, Мавританія, Ліван та Йорданія.

З початку повномасштабної російської агресії Європейський Союз надав Українідопомогу, загальний обсяг якої наближається до 70 мільярдів євро, з якихбільше 10 мільярдів євро припадають на суто військову допомогу, включаючивнески ЄС та прямі поставки військового обладнання від країн-членів.

Source: [https://www.ukrinform.ua/rubric-polytics/3727971-ministri-es-ne-zmogli-pogoditi-8j-paket-vijskovoi-dopomogi-dla-ukraini.html](https://www.ukrinform.ua/rubric-polytics/3727971-ministri-es-ne-zmogli-pogoditi-8j-paket-vijskovoi-dopomogi-dla-ukraini.html)