# Штати продовжать санкційний тиск на ПВК «Вагнер» - Білий дім

Authors: Ukrinform (Person)

Publisher: Укринформ (Organization)

Published Time: 2023-06-26T22:24:00+03:00

Modified Time: 2023-06-26T22:24:00+03:00

Description: Уряд США продовжуватиме чинити санкційний тиск на ПВК «Вагнер» на чолі з Пригожиним, аби позбавити це угруповання змоги сіяти хаос та насильство по всьому світу. — Укрінформ.

Images: ['[630_360_16823...](https://static.ukrinform.com/photos/2023_04/thumb_files/630_360_1682353688-641.jpg)']

Tags: ['Санкції', 'США', 'ПВК "Вагнера"', 'Білий дім']

Type: Article

<!--METADATA-->

![](../Images/yкринформ/2023-06-26T22-24-00-03-00/630_360_1682353688-641.jpg) Уряд СШАпродовжуватиме чинити санкційний тиск на ПВК «Вагнер» на чолі з Пригожиним,аби позбавити це угруповання змоги сіяти хаос та насильство по всьому світу.

Про це заявив на брифінгу у Вашингтоні координатор Ради Нацбезпеки Білого домуДжон Кірбі, передає власний кореспондент Укрінформу.

«Ми надалі вживатимемо відповідних заходів, щоб обмежити їхню здатністьпродовжувати сіяти хаос і насильство, де б вони не були», - сказав представникадміністрації Байдена.

Він нагадав, що стосовно [ ПВК «Вагнер» ](https://www.ukrinform.ua/tag-pvk-vagnera) були застосовані санкції як проти транснаціонального злочинногоугруповання. Водночас ця військова компанія продовжує діяти не лише в Україні,а й у країнах Африки, інших регіонах.

**Читайте також:** [ Після заколоту Пригожина Путін і його уряд похитнулися -ексдиректор ЦРУ ](https://www.ukrinform.ua/rubric-world/3727638-pisla-zakolotu-prigozina-putin-i-jogo-urad-pohitnulisa-eksdirektor-cru.html)

Кірбі зауважив, що наразі зарано робити оцінки й прогнози, як «Вагнер» та йоговатажки діятимуть далі. Він також додав, що не знає, де зараз перебуваєПригожин.

Як повідомляв Укрінформ, напередодні [ держсекретар США Ентоні Блінкен заявив](http://www.ukrinform.ua/rubric-world/3727554-blinken-pro-zakolot-prigozina-ne-dumau-so-mi-bacili-finalnij-akt.html) , що військовий заколот найманців зПВК «Вагнер» на чолі з Пригожиним проти Кремля продемонстрував «тріщини» увладі Путіна. Водночас глава американської дипломатії висловив упевненість, щофінальний акт розвитку ситуації в Росії ще попереду.

Source: [https://www.ukrinform.ua/rubric-world/3728069-stati-prodovzat-sankcijnij-tisk-na-pvk-vagner-bilij-dim.html](https://www.ukrinform.ua/rubric-world/3728069-stati-prodovzat-sankcijnij-tisk-na-pvk-vagner-bilij-dim.html)