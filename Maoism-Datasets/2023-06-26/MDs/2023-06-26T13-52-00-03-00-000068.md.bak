# У Білому домі не бачать ознак «неминучої загрози» підриву Запорізької АЕС

Authors: Ukrinform (Person)

Publisher: Укринформ (Organization)

Published Time: 2023-06-26T13:52:00+03:00

Modified Time: 2023-06-26T22:52:00+03:00

Description: США на нинішньому етапі не вважають «неминучою» загрозу підриву російськими військами Запорізької АЕС – попри інформацію про розміщення на території станції вибухівки. — Укрінформ.

Images: ['[630_360_16597...](https://static.ukrinform.com/photos/2022_08/thumb_files/630_360_1659774839-514.jpg)']

Tags: None

Type: Article

<!--METADATA-->

![](../Images/yкринформ/2023-06-26T13-52-00-03-00/630_360_1659774839-514.jpg) США нанинішньому етапі не вважають «неминучою» загрозу підриву російськими військамиЗапорізької АЕС – попри інформацію про розміщення на території станціївибухівки.

Так схарактеризував ситуацію на брифінгу у Вашингтоні представник Радинацбезпеки Білого дому Джон Кірбі, передає власний кореспондент Укрінформу.

«Я не вдаватимуся в конкретні розвіддані - я б сказав, що ми дуже уважностежимо за цим, бачимо ці повідомлення», - зауважив представник Білого дому увідповідь на прохання прокоментувати заяви української сторони про активністьросійських військ у мінуванні Запорізької АЕС.

Він також нагадав, що американська сторона має можливість відстежувати рівеньрадіації навколо атомної електростанції.

**Читайте також:** [ Світ приділяє недостатньо уваги ситуації на **ЗАЕС** \-Зеленський ](https://www.ukrinform.ua/rubric-polytics/3727627-svit-pridilae-nedostatno-uvagi-situacii-na-zaes-prezident.html)

«Ми не бачили жодних ознак того, що ця загроза є неминучою, але ми стежимодуже, дуже уважно», - наголосив Кірбі.

Як повідомляв Укрінформ, напередодні [ керівник ГУР МО * Кирило Буданов заявив](http://www.ukrinform.ua/rubric-ato/3727559-budanov-pro-zagrozu-pidrivu-zaes-nikoli-situacia-ne-bula-takou-serjoznou-ak-zaraz.html) , що російські військарозмістили техніку з вибухівкою біля 4 із 6 енергоблоків Запорізької атомноїелектростанції. Він також зазначив, що план теракту на ЗАЕС повністюрозроблений та затверджений російським керівництвом.

Source: [https://www.ukrinform.ua/rubric-ato/3728072-u-bilomu-domi-ne-bacat-oznak-neminucoi-zagrozi-pidrivu-zaporizkoi-aes.html](https://www.ukrinform.ua/rubric-ato/3728072-u-bilomu-domi-ne-bacat-oznak-neminucoi-zagrozi-pidrivu-zaporizkoi-aes.html)