# Спроба бунту «вагнерівців» засвідчила ослаблення російської держави й Путіна – Боррель

Authors: Ukrinform (Person)

Publisher: Укринформ (Organization)

Published Time: 2023-06-26T19:52:00+03:00

Modified Time: 2023-06-26T19:52:00+03:00

Description: Євросоюз уважно стежить за розвитком подій в Росії, які залишаються непередбачуваними, оскільки збройне втручання групи «Вагнер» засвідчило ослаблення держави та авторитету особисто Путіна і поставило на межу краху всю політичну систему РФ. — Укрінформ.

Images: ['[630_360_16139...](https://static.ukrinform.com/photos/2021_02/thumb_files/630_360_1613983608-121.jpg)']

Tags: ['Євросоюз', 'Путін', 'Росія', 'Боррель', 'Війна з Росією']

Type: Article

<!--METADATA-->

![](../Images/yкринформ/2023-06-26T19-52-00-03-00/630_360_1613983608-121.jpg) Євросоюзуважно стежить за розвитком подій в Росії, які залишаються непередбачуваними,оскільки збройне втручання групи «Вагнер» засвідчило ослаблення держави таавторитету особисто Путіна і поставило на межу краху всю політичну систему РФ.

Про це на пресконференції у Люксембурзі за підсумками Ради міністрів ЄС іззакордонних справ сказав високий представник ЄС Жозеп Боррель, повідомляєкореспондент Укрінформу.

«Ми розпочали цей день з оцінки розвитку подій в Росії упродовж вихідних, девідбулося незавершене збройне втручання, здійснене групою «Вагнера». Ситуаціязалишається складною та непередбачуваною, якою і була від початку… Ці подіїпродемонстрували, що російська держава та особистий авторитет Путіна булипослаблені, ... політична система продемонструвала злам», - зазначив високийпредставник ЄС.

Він зауважив, що ЄС проводить потужну координацію дій з міжнароднимипартнерами, з усіма 27-ма країнами-членами та з сусідніми державами. Засловами Борреля, останні події змінили характер загроз, що виходять від Росії.Раніше вона являла загрозу, тому що могла вдертися до мирних сусідів, що йпродемонструвала. Віднині [ Росія ](https://www.ukrinform.ua/tag-rosia)перетворюється на фактор ризику, тому що, залишаючись однією з головнихядерних держав світу, демонструє політичну нестабільність і внутрішнювразливість.

Він зауважив, що уточнення стратегії ЄС щодо Росії у цих нових умовах потребуєчасу.

**Читайте також:** [ Останні події в РФ зробили подальшу допомогу ЄС дляУкраїни ще важливішою – Шведське головування](https://www.ukrinform.ua/rubric-polytics/3727769-ostanni-podii-v-rf-zrobili-podalsu-dopomogu-es-dla-ukraini-se-vazlivisou-svedske-golovuvanna.html)

«Всі зараз аналізують ймовірні сценарії. Але у нас немає готової стратегії.Очевидно, що зараз наш погляд на Росію дещо інший. Це не лише країна, яка маєвійськовий потенціал, щоб спровокувати війну, але також має внутрішнюполітичну нестабільність. Це суто внутрішня справа, ми не несемо за це жодноївідповідальності і не долучені до цього. Але ми вимушені мати справу зпричинами та наслідками такого розвитку», - сказав Боррель.

«Ми не хочемо давати підстави російській громадській думці вважати, що уякийсь спосіб долучені до цієї ситуації. Вона була для нас несподіваною.Безумовно, ми маємо реагувати на цю ситуацію, аналізувати можливі сценарії,передбачати наші наступні дії. Але це не є чимось таким, що може бути зробленоупродовж ночі» - додав високий представник ЄС.

Як повідомлялося, сьогодні у Люксембурзі відбулася Рада міністрів ЄС іззакордонних справ, під час якої європейські урядовці розглянули питання щодопродовження допомоги Україні в умовах дестабілізації внутрішньополітичноїситуації в Росії. Міністри обговорили ключові зовнішньополітичні пріоритетиЄвросоюзу напередодні зустрічі глав держав та урядів ЄС у форматі Європейськоїради, що відбудеться наприкінці тижня у Брюсселі.

_Фото: DPA_

Source: [https://www.ukrinform.ua/rubric-world/3728018-sproba-buntu-vagnerivciv-zasvidcila-oslablenna-rosijskoi-derzavi-j-putina-borrel.html](https://www.ukrinform.ua/rubric-world/3728018-sproba-buntu-vagnerivciv-zasvidcila-oslablenna-rosijskoi-derzavi-j-putina-borrel.html)