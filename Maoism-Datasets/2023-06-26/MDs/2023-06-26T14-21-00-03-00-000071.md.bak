# У Вільнюсі Україна має отримати гарантії безпеки і сигнал про членство в НАТО - Расмуссен

Authors: Ukrinform (Person)

Publisher: Укринформ (Organization)

Published Time: 2023-06-26T14:21:00+03:00

Modified Time: 2023-06-26T14:21:00+03:00

Description: Колишній генеральний секретар НАТО Андерс Фог Расмуссен зазначив, що на Вільнюському саміті НАТО Україна має отримати як гарантії безпеки, так і сигнал щодо перспектив членства в Альянсі. — Укрінформ.

Images: ['[630_360_16841...](https://static.ukrinform.com/photos/2023_05/thumb_files/630_360_1684147437-259.jpg)']

Tags: ['НАТО', 'Расмуссен', 'Саміт НАТО', 'Єрмак']

Type: Article

<!--METADATA-->

![](../Images/yкринформ/2023-06-26T14-21-00-03-00/630_360_1684147437-259.jpg) Колишнійгенеральний секретар НАТО Андерс Фог Расмуссен зазначив, що на Вільнюськомусаміті НАТО Україна має отримати як гарантії безпеки, так і сигнал щодоперспектив членства в Альянсі.

Про це він заявив на спільному брифінгу з керівником Офісу Президента УкраїниАндрієм Єрмаком для представників німецьких ЗМІ з питань підготовки доВільнюського саміту та надання гарантій безпеки для України, передає Укрінформз посиланням на [ пресслужбу глави держави](https://president.gov.ua/news/andrij-yermak-na-brifingu-dlya-nimeckih-zmi-ukrayina-ochikuy-83809?fbclid=IwAR2sfi6zbzrZCrvvUzKs6Ba2c2TXqW8vr7SjYY1XPSWABEZz_B8eFgC6aRA).

Окрему увагу було привернуто до пропозицій щодо гарантій безпеки для України,які мають бути надані на її шляху до повноправного членства в [ НАТО](https://www.ukrinform.ua/tag-nato) .

Як зауважили Єрмак і Расмуссен, такі пропозиції були викладені в проектіКиївського безпекового договору, розробленого експертами Міжнародної робочоїгрупи та опублікованого у вересні 2022 року.

**Читайте також:** [ Україна прагне отримати чітке запрошення в **НАТО** заспрощеною процедурою – Єрмак ](https://www.ukrinform.ua/rubric-polytics/3727860-ukraina-pragne-otrimati-citke-zaprosenna-v-nato-za-sprosenou-procedurou-ermak.html)

Расмуссен зазначив, що на Вільнюському саміті Україна має отримати як гарантіїбезпеки, так і сигнал щодо перспектив членства в Альянсі. Він наголосив, щовірить у надання безпекових гарантій Україні на саміті в липні, і висловивпереконання, що майбутнє Української держави – в Альянсі, адже Україна нинібудує нову безпекову архітектуру Європи.

«Ми маємо рухатися до чіткого пакету підтримки й говорити про каркас тривалихбезпекових гарантій для України. Також у фокусі – членство в НАТО для України.Я вірю, що цей час настане на Вільнюському саміті», – зауважив колишній генсекНАТО.

Розповідаючи про оборонну підтримку від партнерів, Єрмак зазначив, щостійкість українського народу й рішучість Збройних сил у боротьбі з російськимагресором спонукають світових лідерів до збільшення постачання озброєнь нашійдержаві.

«Щодня українці, лягаючи спати, не впевнені, чи прокинуться вранці. Але вонизалишаються тут, удома. Вони повертаються. І це спонукало партнерів надаватинам засоби для захисту неба. Так і в інших позиціях», – констатував керівникОП.

У цьому контексті він також зазначив, що надана Німеччиною зброя, зокрема йсистеми ППО, також допомагає нашому народу.

«Це значна допомога. Президент Зеленський під час нещодавнього візиту доБерліна та Аахена персонально подякував німецькому народу та канцлеру,парламенту Німеччини, які підтримують Україну й допомагають нам. Ваша зброядобре працює на нашому полі бою, і, звісно, ми надзвичайно вдячні тасподіваємося на продовження цієї підтримки», – наголосив Єрмак.

Як повідомлялося, 11-12 липня у Вільнюсі [ відбудеться саміт НАТО](https://www.ukrinform.ua/rubric-polytics/3719764-nato-mae-nadati-ukraini-garantii-bezpeki-sob-istoria-z-vijnou-ne-povtorilasa-stoltenberg.html) .

На всіх рівнях українська сторона наголосила, що запевнень про те, що «Українастане членом Альянсу», які лунали під час Бухарестського саміту НАТО у 2008році, недостатньо.

Натомість Україна ставить перед союзниками по НАТО питання щодо гарантійбезпеки та чіткої перспективи руху до повноправного членства в Альянсі.

_Фото: Shutterstock_

Source: [https://www.ukrinform.ua/rubric-polytics/3727869-u-vilnusi-ukraina-mae-otrimati-garantii-bezpeki-i-signal-pro-clenstvo-v-nato-rasmussen.html](https://www.ukrinform.ua/rubric-polytics/3727869-u-vilnusi-ukraina-mae-otrimati-garantii-bezpeki-i-signal-pro-clenstvo-v-nato-rasmussen.html)