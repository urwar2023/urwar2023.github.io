# ЄС підтримує українську Формулу миру та просуватиме її у світі – Боррель

Authors: Ukrinform (Person)

Publisher: Укринформ (Organization)

Published Time: 2023-06-26T-8:31:49+03:00

Modified Time: 2023-06-26T20:31:49+03:00

Description: Європейський Союз підтримує українську «формулу миру» та просуватиме її у світі.  — Укрінформ.

Images: ['[630_360_16675...](https://static.ukrinform.com/photos/2022_11/thumb_files/630_360_1667561515-584.jpg)']

Tags: ['Євросоюз', 'Україна', 'Боррель', 'Війна з Росією', 'Формула миру']

Type: Article

<!--METADATA-->

![](../Images/yкринформ/2023-06-26T-8-31-49-03-00/630_360_1667561515-584.jpg)Європейський Союз підтримує українську «формулу миру» та просуватиме її усвіті.

Про це на прессконференції у Люксембурзі за підсумками Ради міністрів ЄС іззакордонних справ сказав високий представник ЄС Жозеп Боррель, повідомляєкореспондент Укрінформу.

«Зрозуміло, що ми прагнемо миру. Ми продовжуватимемо глобальні контакти зметою пошуку тривалого миру для України у відповідності до принципів Хартії [ООН ](https://www.ukrinform.ua/tag-oon) . Ця зустріч (міністрів) є такожважливим моментом для консолідації підтримки з боку наших глобальнихпартнерів. Ми підтвердили підтримку «мирної формули», запропонованої Україною,і шукаємо якомога ширшої підтримки для неї. Це буде велика робота дляЄвропейської служби зовнішніх дій, а також для мене, щоб добитися підтримкидля України по всьому світу, підтримки для справедливого, чесного та тривалогомиру», - зауважив Боррель.

**Читайте також:** [ У Данії пройде зустріч щодо української **Формул** и миру](https://www.ukrinform.ua/rubric-polytics/3726984-u-danii-projde-zustric-sodo-ukrainskoi-formuli-miru.html)

Він додав, що після широкого обговорення ситуації в Україні та впливу на неїостанніх подій у Росії міністри дійшли розуміння необхідності подальшоїпідтримки України та її збільшення. Така допомога має надалі зростати у всіхвимірах, особливо – у військовій сфері.

«Ми були поінформовані про ситуацію на місцях міністром закордонних справДмитром Кулебою, обговорили, як виконати зобов’язання та відповісти на негайніпотреби як на короткий, так і на тривалий термін», - сказав високийпредставник ЄС.

Він зауважив, що 24 тисячі українських військових уже пройшли тренування врамках Допоміжної військової місії ЄС для України. Таким чином, кінцева метамісії - підготувати 30 тисяч українських військових до кінця року, за словамиБорреля, «є цілком досяжною».

**Читайте також:** [ ПАРЄ підтримала **формул** у миру Зеленського та вступУкраїни до НАТО ](https://www.ukrinform.ua/rubric-polytics/3726463-pare-uhvalila-rezoluciu-pro-povnu-pidtrimku-mirnogo-planu-zelenskogo.html)

«Наша підтримка (для України – ред.) очевидна. Ми будемо відігравати свою рольта робити свій внесок у надання Україні запевнень з безпеки на тривалуперспективу, щоб допомогти захистити себе, бути здатною стримувати потенційніакти агресії в майбутньому та протидіяти зусиллям із дестабілізації. Мипродовжуватимемо військову допомогу, щоб прискорити їх оборонне виробництво,через тренувальні місії та через передання технологій», - заявив Боррель.

Як повідомлялося, сьогодні у Люксембурзі відбулася Рада міністрів ЄС іззакордонних справ, під час якої європейські урядовці розглянули питанняпродовження допомоги Україні в умовах дестабілізації внутрішньополітичноїситуації в Росії. Міністри обговорили ключові зовнішньополітичні пріоритетиЄвросоюзу напередодні зустрічі глав держав та урядів ЄС у форматі Європейськоїради, що відбудеться наприкінці тижня у Брюсселі.

Source: [https://www.ukrinform.ua/rubric-polytics/3728033-es-pidtrimue-ukrainsku-formulu-miru-ta-prosuvatime-ii-u-sviti-borrel.html](https://www.ukrinform.ua/rubric-polytics/3728033-es-pidtrimue-ukrainsku-formulu-miru-ta-prosuvatime-ii-u-sviti-borrel.html)