# «Харків без Лободи»: 16-річна випускниця не вірить у «повагу», про яку заявила співачка

Authors: Ukrinform (Person)

Publisher: Укринформ (Organization)

Published Time: 2023-06-26T18:14:00+03:00

Modified Time: 2023-06-26T18:14:00+03:00

Description: Шістнадцятирічна випускниця Дарина Вдовенко, яка напередодні вийшла на одиночний пікет проти концерту Світлани Лободи в Харкові, геть не вірить у “повагу” до її позиції, про яку співачка написала в своїх соцмережах. — Укрінформ.

Images: ['[630_360_16877...](https://static.ukrinform.com/photos/2023_06/thumb_files/630_360_1687793188-112.png)']

Tags: ['Лобода', 'Скандал', 'Харків', 'Співачка']

Type: Article

<!--METADATA-->

![](../Images/yкринформ/2023-06-26T18-14-00-03-00/630_360_1687793188-112.png)Шістнадцятирічна випускниця Дарина Вдовенко, яка напередодні вийшла наодиночний пікет проти концерту Світлани Лободи в Харкові, геть не вірить у“повагу” до її позиції, про яку співачка написала в своїх соцмережах.

Про це Дарина Вдовенко сказала в коментарі кореспонденту Укрінформу.

“Я бачу, що її допис розходиться з діями, з тим, що вона сказала мені. Вонаабсолютно не поважає мою позицію, бо спитала про [ гроші](https://www.ukrinform.ua/tag-grosi) . Щодо її поведінки, того, що воначіпала мене рукою, я скажу, що жодна людина не має так поводитися повідношенню до іншої людини”, - зазначила харків’янка.

Дарина подякувала тим людям, які висловили їй підтримку під час одиночногопікету.

“Так, прихильників Лободи було набагато більше, але були й ті, хто менепідтримав. І я вдячна цим людям”, - сказала дівчина.

Її батьки вчинок доньки та принциповість схвалюють.

“Мама сказала, що, звісно, не здивована, але дуже пишається. Батько такожпідтримує”, - зазначила Дарина.

**Читайте також:** [ Кіркорова, Баскова, Ані **Лорак** вимагають позбавитизвання «народних артистів України» ](https://www.ukrinform.ua/rubric-culture/3435905-kirkorova-baskova-ani-lorak-vimagaut-pozbaviti-zvanna-narodnih-artistiv-ukraini.html)

Після концерту в харківському саду ім. Шевченка Світлана Лобода в своєму  [Інстаграмі ](https://www.instagram.com/p/Ct61pMeMG63/) написала: “Ви такірізні і такі красиві!! Дякую, що прийшли. Дівчинка, яка простояла увесь час зплакатом «Харків без Лободи» - я пишаюсь тобою. Ти маєш право на свою думку ія поважаю це. Бо теж добре знаю, що таке йти проти течії. На жаль, мою розмовуз тобою вкотре намагаються зробити маніпуляцією. Мені шкода, якщо хтось вбачаєв цьому зневагу. Знаю, що не ти. І бажаю тобі ніколи не втрачати сили духу”.

> [> ](https://www.instagram.com/p/Ct61pMeMG63/?utm_source=ig_embed&utm_campaign=loading)>> [ Посмотреть эту публикацию в Instagram> ](https://www.instagram.com/p/Ct61pMeMG63/?utm_source=ig_embed&utm_campaign=loading)>> [ Публикация от LOBODA (@lobodaofficial)> ](https://www.instagram.com/p/Ct61pMeMG63/?utm_source=ig_embed&utm_campaign=loading)

У соціальних мережах другу добу не вщухає дискусія довкола виступу співачки таїї поведінки, хоча на її підтримку почали висловлюватися деякі військові,зокрема, одна з бригад тероборони, але згодом цей допис із подякою за допомогуформуванню від співачки було видалено.

**Читайте також:** [ У **Литві** **скасували** **концерти** **співачки****Лободи** – **ЗМІ** ](https://www.ukrinform.ua/rubric-culture/3625691-u-litvi-vse-z-skasuvali-koncerti-spivacki-lobodi-zmi.html)

“Інститут репутації в Україні, на жаль, відсутній. Вона (Лобода - ред.) заразбуде давати дуже багато грошей різним підрозділам, аби повернутися до нашогоінформаційного простору”, - зауважив у  [ Фейсбуці](https://www.facebook.com/Nevidomy/posts/pfbid031mBgqvrXrtLmJy7hoeDfntbBb9o1VpYrd3AAsBC8XqS1i2HY8mxiShcKHsjXDP57l)керівник ГО “Декомунізація. Україна” Вадим Поздняков.

Юрист ГО “Харківський антикорупційний центр” Володимир Рисенко закликаєорганізаторів туру співачки припинити його.

“Кейс Лободи, це насамперед про дві речі - гроші і репутацію. У світі і головіЛободи все крутиться навколо грошей, точніше бабок. Нічого іншого в її головіне існує. Цінності і Свобода - для неї вигадані речі для "лохів". Була б такаможливість, а скоріше необхідність піару на російському телебаченні, вона б іна Майдані могла запросто спитати «хто тобі дав гроші?» І в тій голові нічогоне змінилось. І друге. Так, в Україні відсутній інститут репутації. Аледавайте нарешті його створювати. Тобі подобалось заробляти в Росії, ну то ізаробляй там далі. Тобі "безразлично в какой стране жить"? Ну ок, то і Україніна тебе начхати. І останнє. Не тягніть цю Лободу ні в Харків, ні в Дніпро, нібудь-яке місто в Україні. Бо це і про репутацію тих, хто це робить”, - написавРисенко у  [ Фейсбуці](https://www.facebook.com/v.rysenko/posts/pfbid02mLrTtfTLZwgFggkD6yp1zosLqv413sDeeCUuxmt9ezq2roxMt7McydXNUMMf3Bwzl).

Як повідомляв Укрінформ, співачка Світлана Лобода на концерті у Харкові,запитала у дівчини, що стояла з плакатом “Харків без Лободи”, хто їй давгроші, після цього почала гладити її по голові. Дівчина намагаласядистанціюватися та не припинила свій одиночний пікет.  [ Відео](https://www.ukrinform.ua/rubric-regions/3727607-spivacka-loboda-obrazila-unu-harkivanku-hto-tobi-dav-grosi.html) , на якому Лобода ображає дівчинку,облетіло соцмережі. Люди переконані, що співачка фактично цькує дитину запроукраїнську позицію.

Фото: Instagram/LOBODA

Source: [https://www.ukrinform.ua/rubric-culture/3727991-harkiv-bez-lobodi-16ricna-vipusknica-ne-virit-u-povagu-pro-aku-zaavila-spivacka.html](https://www.ukrinform.ua/rubric-culture/3727991-harkiv-bez-lobodi-16ricna-vipusknica-ne-virit-u-povagu-pro-aku-zaavila-spivacka.html)