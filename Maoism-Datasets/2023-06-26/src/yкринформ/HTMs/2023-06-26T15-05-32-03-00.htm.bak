<h1>Стефанішина прокоментувала висновок Венеційської комісії щодо закону про нацменшини</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-06-26T15:05:32+03:00</p>
<p>Modified Time: 2023-06-26T15:05:32+03:00</p>
<p>Description: Рекомендація Венеційської комісії щодо поновлення привілейованого статусу російської мови після завершення війни Росії проти України є великою репутаційною втратою для самого органу. — Укрінформ.</p>
<p>Images: ['<a href="https://static.ukrinform.com/photos/2023_04/thumb_files/630_360_1681984991-651.jpg">630_360_16819...</a>']</p>
<p>Tags: ['Закон', 'Венеційська комісія', 'Нацменшини', 'Стефанішина']</p>
<p>Type: Article</p>
<!--METADATA-->

<p><img alt="" src="../Images/2023-06-26T15-05-32-03-00/630_360_1681984991-651.jpg" />Рекомендація Венеційської комісії щодо поновлення привілейованого статусуросійської мови після завершення війни Росії проти України є великоюрепутаційною втратою для самого органу.</p>
<p>Про це заявила віцепрем’єр-міністр з питань європейської та євроатлантичноїінтеграції Ольга Стефанішина в інтерв’ю <a href="https://www.rbc.ua/rus/news/olga-stefanishina-vilnyusi-ukrayini-potribna-1687716936.html"> РБК-Україна</a> , передає Укрінформ.</p>
<p>«Перше, що маємо розуміти, у висновках (Венеційської комісії – ред.) надаютьсярекомендації. Україна абсолютно не почуває себе зобов'язаною реагувати абобудь-яким чином діяти у зв'язку з цими рекомендаціями», - сказала урядовиця.</p>
<p>Коментуючи рекомендацію Венеційської комісії про необхідність поновлення"привілейованого статусу" для російської мови після завершення "надзвичайноїситуації", тобто війни з РФ, <a href="https://www.ukrinform.ua/tag-stefanisina"> Стефанішина </a> зауважила, що на думку української сторони, «це великарепутаційна втрата для самого органу».</p>
<p>«Ми не вважаємо взагалі можливим зараз вести цю дискусію в площині якихосьюридичних нюансів. В Україні повністю забезпечені права всіх національнихменшин. Глибоко, очевидно, не треба тут занурюватись в питання, яке стосуєтьсяросійської національної меншини. Я єдине хочу звернути увагу – в Україні немаєорганізованої російської нацменшини», - акцентувала віцепрем’єрка.</p>
<p>Вона нагадала, що РФ ніколи не відстоювала права російської меншини, вонизавжди говорили про "русскоязичноє насєлєніє", яке треба "захищати".</p>
<p>«І фактично Венеційська комісія виходила з цього саме російського наративу. Цедля нас така неприємна історія. Тут є певний конституційний нюанс, щоКонституція передбачає, що забезпечується вільний розвиток російської та іншихмов. Конституція в нас була ухвалена 96-го року, з цим формулюванням, колибули меморандуми, договори і СНД, 6 років після розпаду Радянського союзу, деросійська мова була державною. Це реальність, очевидно, в умовах війни ми неможемо міняти Конституцію і так далі. Все це пояснювалось. Очевидно, що цейконтекст мав бути врахований», - зауважила Стефанішина.</p>
<p>За її словами, кожна рекомендація Венеційської комісії буде обговорюватись.</p>
<p><strong>Читайте також:</strong> <a href="https://www.ukrinform.ua/rubric-polytics/3724091-ukraina-pracue-nad-citkim-bacennam-implementacii-visnovkiv-venecijskoi-komisii.html"> Україна працює над чітким баченням імплементаціївисновків Венеційської комісії </a></p>
<p>«Європейська комісія наразі концентрується в основному на нашій державнійпрограмі захисту нацменшин в цілому і концентрується на освітньому,недискримінаційному процесі… Це складні питання, але я думаю, що жоднийполітичний лідер не візьме на себе зараз відповідальність відстоювати праваросійської національної меншини, якої де-факто і де-юре не існує», -підсумувала урядовиця.</p>
<p>Як повідомляв Укрінформ, Венеційська комісія 13 червня <a href="https://www.ukrinform.ua/rubric-polytics/3722213-venecijska-komisia-opriludnila-rekomendacii-sodo-ukrainskogo-zakonu-pro-nacmensini.html"> оприлюднила висновкищодо закону "Про національні меншини (спільноти)"</a> , уякому рекомендувала Україні переглянути деякі положення цьогоєвроінтеграційного закону.</p>
<p>Source: <a href="https://www.ukrinform.ua/rubric-polytics/3727893-stefanisina-prokomentuvala-visnovok-venecijskoi-komisii-sodo-zakonu-pro-nacmensini.html">https://www.ukrinform.ua/rubric-polytics/3727893-stefanisina-prokomentuvala-visnovok-venecijskoi-komisii-sodo-zakonu-pro-nacmensini.html</a></p>