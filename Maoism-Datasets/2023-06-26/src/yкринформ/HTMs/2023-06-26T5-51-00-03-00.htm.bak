<h1>США закликали союзників ділитися інформацією про розвиток подій в Росії</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-06-26T5:51:00+03:00</p>
<p>Modified Time: 2023-06-26T21:51:00+03:00</p>
<p>Description: Сполучені Штати вважають необхідним зберігати єдність та ділитися із союзниками й партнерами наявною інформацією та поглядами про розвиток подій у Росії після так званого заколоту, організованого Пригожиним. — Укрінформ.</p>
<p>Images: ['<a href="https://static.ukrinform.com/photos/2018_06/thumb_files/630_360_1528613516-2695.jpg">630_360_15286...</a>']</p>
<p>Tags: ['Кремль', 'США', 'Росія', 'Пригожин']</p>
<p>Type: Article</p>
<!--METADATA-->

<p><img alt="" src="../Images/2023-06-26T5-51-00-03-00/630_360_1528613516-2695.jpg" /> СполученіШтати вважають необхідним зберігати єдність та ділитися із союзниками йпартнерами наявною інформацією та поглядами про розвиток подій у Росії післятак званого заколоту, організованого Пригожиним.</p>
<p>Таке переконання висловив під час брифінгу у Вашингтоні координатор Радинацбезпеки Білого дому Джон Кірбі, повідомляє кореспондент Укрінформу.</p>
<p>«Важливо, щоб всередині адміністрації, а також ззовні, в контактах із нашимисоюзниками й партнерами, включно з Україною, ми всі ділилися своїми поглядамина те, що відбувається, і всі ми залишалися на одній хвилі», - зауваживпредставник Білого дому.</p>
<p>Він також підкреслив, що США чітко заявили союзникам і партнерам, а такожКремлю, що не були залученими та не мають наміру втручатися в події, якірозгортаються в <a href="https://www.ukrinform.ua/tag-rosia"> РФ </a> . У Вашингтонірозглядають це як «внутрішні справи Росії», додав представник адміністрації.</p>
<p><strong>Читайте також:</strong> <a href="https://www.ukrinform.ua/rubric-world/3728018-sproba-buntu-vagnerivciv-zasvidcila-oslablenna-rosijskoi-derzavi-j-putina-borrel.html"> Спроба бунту «вагнерівців» засвідчила ослабленняросійської держави й <strong>Путін</strong> а – Боррель </a></p>
<p>Кірбі зауважив, що на нинішньому етапі ще рано робити оцінки, який впливматиме ситуація в РФ на подальший перебіг подій. Однак, наголосив він,«незалежно від того, що станеться далі, ми тісно співпрацюватимемо із цимисоюзниками й партнерами і продовжимо підтримувати Україну».</p>
<p>Як повідомляв Укрінформ, у понеділок в Державному департаменті США  <a href="https://www.ukrinform.ua/rubric-world/3728053-derzdep-pro-zakolot-prigozina-mi-pobacili-pramij-viklik-liderstvu-putina.html"> заявили</a> , що вважають заколотПригожина прямим викликом лідерству Путіна всередині його ж режиму.</p>
<p><em>Фото: Медуза</em></p>
<p>Source: <a href="https://www.ukrinform.ua/rubric-world/3728065-ssa-zaklikali-souznikiv-dilitisa-informacieu-pro-rozvitok-podij-v-rosii.html">https://www.ukrinform.ua/rubric-world/3728065-ssa-zaklikali-souznikiv-dilitisa-informacieu-pro-rozvitok-podij-v-rosii.html</a></p>