# У Криму росіяни оштрафували двох кримських татар за національні прапори

Authors: Ukrinform (Person)

Publisher: Укринформ (Organization)

Published Time: 2023-06-26T15:26:00+03:00

Modified Time: 2023-06-26T15:26:00+03:00

Description: У тимчасово окупованому Криму росіяни оштрафували двох кримських татар - Рустема Курносова та Енвера Усеїнова через національні прапори. — Укрінформ.

Images: ['[630_360_16520...](https://static.ukrinform.com/photos/2022_05/thumb_files/630_360_1652075100-633.jpg)']

Tags: ['Крим', 'Кримські татари', 'Штраф']

Type: Article

<!--METADATA-->

![](../Images/2023-06-26T15-26-00-03-00/630_360_1652075100-633.jpg) Утимчасово окупованому Криму росіяни оштрафували двох кримських татар - РустемаКурносова та Енвера Усеїнова через національні прапори.

Про це у [ Телеграмі ](https://t.me/dmytro_lubinetzs/2796) поінформувавуповноважений ВР із прав людини Дмитро Лубінець, передає Укрінформ.

Він нагадав, що напередодні Дня кримськотатарського прапора російська поліціяу Білогірському районі зупинила колону авто під кримськотатарськими прапорамиі затримала трьох кримських татар.

«Рустем Курносов, Енвер (Усеїнов – ред.) та Ебабіль Ібрагімов прямували допідніжжя Білої Скелі, аби здійснити сходження з національними символами. Однакпідконтрольна Кремлю поліція вирішила, що це масовий, незаконний публічнийзахід. На 73-річного Рустема Курносова та 65-річного Енвера Усеїнова, у якоготретя група інвалідності та цукровий діабет, силовики склали протоколи», -заявив Лубінець.

**Читайте також:** [ Деокупація Криму йде не лише на полі бою, але й у сферідуховного життя - Точицький ](https://www.ukrinform.ua/rubric-crimea/3727837-deokupacia-krimu-jde-ne-lise-na-poli-bou-ale-j-u-sferi-duhovnogo-zitta-tocickij.html)

За його даними, напередодні окупаційний Білогірський райсуд призначивКурносову та Усеїнову штрафи по 20 тисяч рублів кожному, закидаючи їм«організацію чи проведення публічного заходу без повідомлення».

Омбудсман переконаний, що країна-окупант – РФ - укотре порушила правакорінного народу України.

Уповноважений ВР із прав поінформував, що в Україні з 1 липня 2021 рокуухвалено Закон «Про корінні народи України», згідно з яким в нашій державі,окрім українців, такими народами є: кримські татари, караїми та кримчаки.Більшість з них проживає в тимчасово окупованому Криму.

**Читайте також:** [ У Криму продовжили арешт п'ятьом фігурантам справи«другої джанкойської групи» ](https://www.ukrinform.ua/rubric-crimea/3725198-u-krimu-prodovzili-arest-patom-figurantam-spravi-drugoi-dzankojskoi-grupi.html)

«Вимагаю припинити систематичні переслідування кримських татар за національноюознакою на території півострова. Закликаю міжнародну спільноту долучитися дозахисту прав корінних народів України, а особливо тих, хто сьогоднізалишається на кримському півострові. Крим – це Україна», - написав він.

Як повідомлялося, у Криму під час сходження на Білу Скалу російська поліція [затримала трьох активістів. ](https://www.ukrinform.ua/rubric-crimea/3727533-u-krimu-rosijska-policia-zatrimala-troh-aktivistiv.html)

Source: [https://www.ukrinform.ua/rubric-crimea/3727903-u-krimu-rosiani-ostrafuvali-dvoh-krimskih-tatar-za-nacionalni-prapori.html](https://www.ukrinform.ua/rubric-crimea/3727903-u-krimu-rosiani-ostrafuvali-dvoh-krimskih-tatar-za-nacionalni-prapori.html)