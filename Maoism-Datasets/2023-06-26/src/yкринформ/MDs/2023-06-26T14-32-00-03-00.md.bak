# Лінія фронту не повинна стати новим кордоном між Україною та Росією - речник уряду ФРН

Authors: Ukrinform (Person)

Publisher: Укринформ (Organization)

Published Time: 2023-06-26T14:32:00+03:00

Modified Time: 2023-06-26T14:32:00+03:00

Description: Лінія фронту не повинна стати новим кордоном між Україною та Росією, а відносини між двома державами бути «холодним миром». — Укрінформ.

Images: ['[630_360_16877...](https://static.ukrinform.com/photos/2023_06/thumb_files/630_360_1687778225-389.jpg)']

Tags: ['Німеччина', 'Україна', 'Росія', 'Війна з Росією']

Type: Article

<!--METADATA-->

![](../Images/2023-06-26T14-32-00-03-00/630_360_1687778225-389.jpg) Лініяфронту не повинна стати новим кордоном між Україною та Росією, а відносини міждвома державами бути «холодним миром».

Про це заявив речник федерального уряду Німеччини Штеффен Гебештрайт набрифінгу в понеділок, повідомляє кореспондент Укрінформу.

«Не повинно бути «холодного миру». Не повинно дійти до ситуації, що нинішнялінія фронту перетвориться на новий державний кордон», - підкреслив речник.

Він запевнив, що німецька сторона постійно закликає російську негайно зупинитивійну, вивести свої війська та встановити справедливий мир.

Речник назвав добрим, що в світі є дедалі більше мирних ініціатив, спрямованихна завершення війни.

Який вплив події у РФ на минулих вихідних матимуть на можливість переговорівміж Україною і Росією, за словами Гебештрайта, говорити поки зарано. Загалом,зазначив він, це «стане зрозуміло лише наступними днями, тижнями та місяцями».

**Читайте також:** [ Посольство України розкритикувало політику уряду Ізраїлющодо РФ і закликало підтримати Київ ](https://www.ukrinform.ua/rubric-polytics/3727558-posolstvo-ukraini-rozkritikuvalo-politiku-uradu-izrailu-sodo-rf-i-zaklikalo-pidtrimati-kiiv.html)

Власних оцінок подіям в Росії і чи послабили вони позиції президента Путіна, вБерліні не дають, адже не мають власних даних, але слідкували за цимивнутрішньорсійськими подіями уважно та вважають їх «дуже серйозними». Речникпоінформував, що протягом вихідних відбувалося обговорення на різних рівнях,зокрема, канцлер Олаф Шольц провів телефонну розмову з лідерами США, Франціїта Великої Британії, а голова МЗС Анналена Бербок - з колегами по групі G7.Він не став відповідати на запитання, чи були останніми днями або чиплануються контакти з російською стороною, зокрема стосовно питань ядерноїбезпеки.

Як повідомлялося, ватажок ПВК «Вагнер» Євген Пригожин 23 червня, [ оголосивдемарш проти російського військового керівництва](https://www.ukrinform.ua/rubric-other_news/3727120-zakolot-prigozina-vse-so-vidomo-na-cej-moment.html) , зокрема, проти міністра оборони РФ Сергія Шойгу,та пішов на Москву. Втім, уже ввечері 24 червня після, начебто, досягненняякихось домовленостей за посередництва білоруського диктатора Лукашенка віноголосив, що його підрозділи повертаються у польові табори.

Source: [https://www.ukrinform.ua/rubric-polytics/3727876-linia-frontu-ne-povinna-stati-novim-kordonom-miz-ukrainou-ta-rosieu-recnik-uradu-frn.html](https://www.ukrinform.ua/rubric-polytics/3727876-linia-frontu-ne-povinna-stati-novim-kordonom-miz-ukrainou-ta-rosieu-recnik-uradu-frn.html)