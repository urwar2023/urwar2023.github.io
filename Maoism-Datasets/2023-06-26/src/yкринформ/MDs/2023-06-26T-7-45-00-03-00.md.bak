# Влада Бердянська підтвердила смерть двох підлітків, яких вбили росіяни

Authors: Ukrinform (Person)

Publisher: Укринформ (Organization)

Published Time: 2023-06-26T-7:45:00+03:00

Modified Time: 2023-06-26T20:45:00+03:00

Description: Бердянська міська військова адміністрація підтвердила смерть Тіграна Оганнісяна та Микити Ханганова, яких 24 червня вбили російські військові. — Укрінформ.

Images: ['[630_360_16174...](https://static.ukrinform.com/photos/2021_04/thumb_files/630_360_1617451171-445.jpg)']

Tags: ['Бердянськ', 'Діти', 'Вбивство', 'Війна з Росією']

Type: Article

<!--METADATA-->

![](../Images/2023-06-26T-7-45-00-03-00/630_360_1617451171-445.jpg) Бердянськаміська військова адміністрація підтвердила смерть Тіграна Оганнісяна та МикитиХанганова, яких 24 червня вбили російські військові.

Відповідне повідомлення оприлюднене в  [ Телеграмі](https://t.me/berdmisk/3534) Бердянської МВА, передає Укрінформ.

"На жаль, смерть Тіграна Оганнісяна та Микити Ханганова підтвердилася. Їхубили", - йдеться у дописі.

![](../Images/2023-06-26T-7-45-00-03-00/1687794422-834.png)

Міська влада  [ закликала ](https://t.me/berdmisk/3535) наразі утриматися відзаяв стосовно вбивства підлітків: "Їхні рідні досі знаходяться на тимчасовоокупованій території, і передчасні заяви можуть нашкодити їхній безпеці тастановити загрозу для життя".

Своєю чергою, уповноважений Верховної Ради з прав людини Дмитро Лубінець вефірі телемарафону “ [ Єдині новини](https://www.youtube.com/watch?v=f4NGLUHp0PI) ” заявив, що вкотре жоднаміжнародна інституція нічого не може зробити з Російською Федерацією, якаповодить себе як терорист.

"Ця країна себе поводить як терорист, не звертає увагу на жодні міжнародніконвенції, міжнародне гуманітарне право. Вони вкотре показали, що можуть вбитидвох українських дітей і роблять вигляд, що їм за це нічого не буде”, -наголосив омбудсмен.

Він повідомив, що Україна офіційно зверталась до Міжнародного комітетуЧервоного Хреста, щоб Росія терміново віддала тіла загиблих підлітків. Але, зайого словами, від МКЧХ офіційно відповіді немає.

**Читайте також:** [ Убивство підлітків у **Бердянс** ьку: правозахисникивважають відповідальною окупаційну владу ](https://www.ukrinform.ua/rubric-regions/3727998-ubivstvo-pidlitkiv-u-berdansku-pravozahisniki-vvazaut-vidpovidalnou-okupacijnu-vladu.html)

“Але відповідь у них завжди однакова - нас не допустила російська сторона,тому ми не змогли виконати свій мандат. Ми не бачимо великого бажання впливатина росіян, щоб вони все ж таки допускали представників Міжнародного комітетуЧервоного Хреста до наших громадян, яких тисячами росіяни незаконно утримуютьу російських таборах”, - наголосив Лубінець.

Він зазначив, що поінформував про цю ситуацію міжнародні організації.

Раніше повідомлялося, що в окупованому Бердянську загарбники заявили про«ліквідацію двох проукраїнських терористів». Один із них — 16-річний ТігранОганнісян. МІПЛ зазначає, що другий [ убитий ](https://www.ukrinform.ua/tag-vbivstvo) — Микита Ханганов.

У мережі публікують, як стверджується, останнє відео, записане Тіграном. Наньому хлопець каже: «Усе, це смерть, пацани. Прощавайте. Слава Україні». Тодізапис обривається.

Тіграна Оганнісяна окупанти викрали ще у вересні 2022 року. Його разом з іншимпідлітком, Микитою Хангановим, звинуватили в тероризмі. За це їм загрожувало20-річне ув’язнення.

**Читайте також:** [ Родичів убитих у **Бердянс** ьку хлопців загарбникидопитують та обшукують ](https://www.ukrinform.ua/rubric-regions/3727487-rodiciv-ubitih-u-berdansku-hlopciv-zagarbniki-dopituut-ta-obsukuut.html)

Європарламент у червні цього року вимагав від російської влади припинитипроцес проти дітей і дозволити їм виїхати на контрольовану Україною територію.

Source: [https://www.ukrinform.ua/rubric-regions/3728040-vlada-berdanska-pidtverdila-smert-dvoh-pidlitkiv-akih-vbili-rosiani.html](https://www.ukrinform.ua/rubric-regions/3728040-vlada-berdanska-pidtverdila-smert-dvoh-pidlitkiv-akih-vbili-rosiani.html)