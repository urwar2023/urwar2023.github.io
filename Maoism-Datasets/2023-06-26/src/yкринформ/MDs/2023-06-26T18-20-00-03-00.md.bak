# Відновлення України: у Мінфіні назвали пріоритетні сфери для фінансування

Authors: Ukrinform (Person)

Publisher: Укринформ (Organization)

Published Time: 2023-06-26T18:20:00+03:00

Modified Time: 2023-06-26T18:20:00+03:00

Description: Одним із пріоритетів держави є відновлення енергетичної інфраструктури та відбудова житла. — Укрінформ.

Images: ['[630_360_15182...](https://static.ukrinform.com/photos/2018_02/thumb_files/630_360_1518265938-9397.jpg)']

Tags: ['Енергетика', 'Мінфін', 'Житло', 'Сергій Марченко', 'Відбудова']

Type: Article

<!--METADATA-->

![](../Images/2023-06-26T18-20-00-03-00/630_360_1518265938-9397.jpg) Одним ізпріоритетів держави є відновлення енергетичної інфраструктури та відбудоважитла.

Про це в інтерв’ю для французького медіа LesEchos розповів міністр фінансівУкраїни Сергій Марченко, повідомляє Укрінформ із посиланням на [ пресслужбуМінфіну.](https://www.mof.gov.ua/uk/news/vidnovlennia_maie_pochatisia_zaraz_prioritetami_ie_zakhist_energosistemi_ta_povernennia_ukraintsiv_do_domu__sergii_marchenko_v_interviu_dlia_lesechos-4078)

"Одним із наших пріоритетів є [ відновлення ](https://www.ukrinform.ua/rubric-vidbudova) енергетичної інфраструктури, яка стала мішенню російських атак,особливо на початку опалювального сезону минулого року. За нашими оцінками,для захисту енергетичних об'єктів від ракетних атак і безпілотниківзнадобиться 3,3 млрд доларів США. Ця потреба є надзвичайно нагальною, оскількиенергетика може знову стати мішенню рф, щойно настане зима", - сказавМарченко.

Другий пріоритетом держави, за його словами, є житло.

"Понад 100 000 житлових будинків були зруйновані і потребують відбудови абореставрації вартістю 1,9 млрд доларів США. Це важливо, зокрема, для того щобукраїнські біженці змогли якомога скоріше повернутися додому", - зазначивміністр.

Ремонт лікарень, шкіл та інших освітніх закладів оцінюється у 2,3 млрд дол.Близько 3,5 млрд дол. потрібно на транспорт і логістику.

"Важливо вже зараз ремонтувати дороги і мости, розвивати комунікації зЄвропейським Союзом, адже це єдиний кордон, який у нас залишився", - зазначивМарченко.

Він нагадав, що минулого тижня на Лондонській конференції країни-донорипообіцяли виділити 60 млрд євро на відновлення України, однак тут потрібновраховувати, що на даному етапі це лише зобов'язання.

**Читайте також:** [ У **Мінфін** і на цей рік прогнозують такі податковінадходження, які були до війни ](https://www.ukrinform.ua/rubric-economy/3727972-u-minfini-na-cej-rik-prognozuut-taki-podatkovi-nadhodzenna-aki-buli-do-vijni.html)

"Реальна робота із залучення обіцяних коштів попереду. Це може зайняти певнийчас, а у деяких випадках навіть кілька років. Проблема в тому, що нашінагальні потреби величезні, за оцінками Світового банку, вони становлять понад14 млрд доларів США", - підкреслив Марченко.

Як повідомлялося, 21-22 червня у Лондоні проходила міжнародна Конференція звідновлення України - Ukraine Recovery Conference, третій масштабнийміжнародний захід (після конференцій в Лугано та Берліні). Понад 400 світовихкомпаній пообіцяли надати підтримку Україні у відбудові економіки.

Source: [https://www.ukrinform.ua/rubric-vidbudova/3727983-vidnovlenna-ukraini-u-minfini-nazvali-prioritetni-sferi-dla-finansuvanna.html](https://www.ukrinform.ua/rubric-vidbudova/3727983-vidnovlenna-ukraini-u-minfini-nazvali-prioritetni-sferi-dla-finansuvanna.html)