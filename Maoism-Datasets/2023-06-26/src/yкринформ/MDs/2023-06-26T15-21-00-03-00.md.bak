# У Грузії відкрили табір літній табір для 46 українських дітей

Authors: Ukrinform (Person)

Publisher: Укринформ (Organization)

Published Time: 2023-06-26T15:21:00+03:00

Modified Time: 2023-06-26T15:21:00+03:00

Description: У готельному комплексі Akhasheni wine and Spa Resort в Кахетії за сприяння Посольства Грузії в Україні та всебічної підтримки Державної молодіжної агенції Грузії відбулося відкриття тижневого літнього табору для 46 українських дітей з Львівської області. — Укрінформ.

Images: ['[630_360_16877...](https://static.ukrinform.com/photos/2023_06/thumb_files/630_360_1687776458-421.jpg)', '[1687776474-82...](https://static.ukrinform.com/photos/2023_06/1687776474-829.jpg)', '[1687776473-51...](https://static.ukrinform.com/photos/2023_06/1687776473-514.jpg)']

Tags: ['Діти', 'Грузія', 'Посольство', 'Війна з Росією']

Type: Article

<!--METADATA-->

![](../Images/2023-06-26T15-21-00-03-00/630_360_1687776458-421.jpg) Уготельному комплексі Akhasheni wine and Spa Resort в Кахетії за сприянняПосольства Грузії в Україні та всебічної підтримки Державної молодіжноїагенції Грузії відбулося відкриття тижневого літнього табору для 46українських дітей з Львівської області.

Як передає Укрінформ, про це йдеться на фейсбук-сторінці Посльства.

За повідомленням, з теплими привітаннями до українських дітей звернулисьповажні гості: заступник Міністра культури, спорту та молоді Грузії/діючийГолова державної молодіжної агенції пан Irakli Giviashvili, заступник ГоловиПарламенту Грузії/Голова групи міжпарламентської групи дружби Грузія-Українапан Арчіл Талаквадзе, заступник Міністра закордонних справ Грузії пан TeimurazJanjalia, депутат Парламенту Грузії від Гурджаані пан David Songulashvili.

![](../Images/2023-06-26T15-21-00-03-00/1687776474-829.jpg)

Під час офіційної церемонії Тимчасовий повірений у справах України в ГрузіїОлександр Шульга зауважив, що в довоєнні часи дітей звідусіль на літнійвідпочинок приймала сонячна та гостинна Херсонщина. І всім було вдостальтеплого Азовського моря біля Генічеська та Чорного біля Скадовська, сонця іфруктів в Лазурному та Залізному Порту, а лагідний Дніпро біля Олешокзустрічав спортсменів та любителів річкових пригод. Проте, жорстока війна,розв’язана варварською Росією, зірвала ці літні плани, а терористичний актросійських воєнних злочинців з керованим підривом Каховської ГЕС призвів доекологічної катастрофи, наслідки якої ще багато років будуть вдаватись взнаки.

![](../Images/2023-06-26T15-21-00-03-00/1687776473-514.jpg)

Користуючись нагодою український дипломат подякував за підтримку та допомогубратньому грузинському народу, уряду Грузії та місцевим органам влади,депутатам Парламенту Грузії та місцевих рад, а також висловив впевненість, щопісля беззаперечної перемоги України всі діти, всіх національностей, зможутьбезпечно відпочивати і на обох берегах Дніпра, і в Українському Криму, і нетільки в гостинній грузинській Кахетії, але й на суверенній території Грузії вАбхазії та Цхінвальському регіоні.

Нагадаємо, 23 червня представники Посольства України та Альянсу грузинсько-української дружби 23 червня [ зустрілися ](https://www.ukrinform.ua/rubric-diaspora/3726863-predstavniki-posolstva-u-gruzii-zustrilisa-z-ukrainskimi-ditmi-aki-postrazdali-vid-napadu-rf.html) з українськими дітьми, які прибулина відпочинок до Грузії.

_Фото: Посольство України в Грузії / Фейсбук_

Source: [https://www.ukrinform.ua/rubric-diaspora/3727844-u-gruzii-vidkrili-tabir-litnij-tabir-dla-46-ukrainskih-ditej.html](https://www.ukrinform.ua/rubric-diaspora/3727844-u-gruzii-vidkrili-tabir-litnij-tabir-dla-46-ukrainskih-ditej.html)