# Убивство підлітків у Бердянську: правозахисники вважають відповідальною окупаційну владу

Authors: Ukrinform (Person)

Publisher: Укринформ (Organization)

Published Time: 2023-06-26T18:47:00+03:00

Modified Time: 2023-06-26T18:47:00+03:00

Description: Організації «Медійна ініціатива за права людини» (МІПЛ) досі невідомі всі обставини вбивства двох підлітків у Бердянську, але за її інформацією вони були вбиті пострілами снайперів. — Укрінформ.

Images: ['[630_360_16877...](https://static.ukrinform.com/photos/2023_06/thumb_files/630_360_1687794422-834.png)']

Tags: ['Бердянськ', 'Вбивство', 'Війна з Росією']

Type: Article

<!--METADATA-->

![](../Images/2023-06-26T18-47-00-03-00/630_360_1687794422-834.png)Організації «Медійна ініціатива за права людини» (МІПЛ) досі невідомі всіобставини вбивства двох підлітків у Бердянську, але за її інформацією вонибули вбиті пострілами снайперів.

Про це у [](https://m.facebook.com/story.php?story_fbid=pfbid0844JJFanZuPwXNxNeTUPBp83Xv2zf11PrwAfHMSHmJao1zdDamFhiTcw9jmz4evXl&id=100064541236213)[ Фейсбуці](https://m.facebook.com/story.php?story_fbid=pfbid0844JJFanZuPwXNxNeTUPBp83Xv2zf11PrwAfHMSHmJao1zdDamFhiTcw9jmz4evXl&id=100064541236213)повідомила МІПЛ, передає Укрінформ.

“Уже кілька днів ми аналізуємо ситуацію і думаємо над тим, що ми, якправозахисна організація, держава Україна та міжнародна спільнота моглизробити, аби запобігти цій трагедії. Поки що у нас немає відповіді на цепитання. Більше того, нам досі невідомі всі обставини, що призвели до загибеліхлопців”, - йдеться в повідомленні.

В організації не виключають, що окупаційне слідство могло залякувати хлопців,аби спровокувати їх втечу і збройне затримання. Наразі МІПЛ вважає, що хлопцівмогли вбити навмисно.

“Окупаційні органи могли докласти зусиль для збереження життя підлітків, алецього не відбулося. Для прикладу, під час “слідчих дій” Слідчий комітет усправі Оганнісяна і Ханганова залучав десятки силовиків. Натомість, за нашоюінформацією, Тігран і Микита вбиті пострілами снайперів”, - повідомили ворганізації.

Зазначається, що окупаційна влада [ Бердянська ](https://www.ukrinform.ua/tag-berdansk) стверджує, що їх вбивство нібито сталося внаслідок нападу на“поліцейських”, який здійснили Тігран та Микита. Інформація з відкритих джерелта власні джерела МІПЛ підтверджують, що перестрілка в Бердянську ввечері 24червня справді була. Проте наразі жодних підтверджень про постраждалих середцивільних, на чому наголошують окупанти, МІПЛ не знайшла. Цей інцидентпотребує додаткового розслідування і з’ясування всіх обставин.

Разом із тим, в організації наголошують на важливості контексту та подій, щопередували вбивству підлітків.

Із вересня 2022 року Тігран та Микита, а також їхні сім’ї переслідувалисяросійською окупаційною владою. Тіграна викрадали з дому, впродовж п’яти днівкатували та знущалися над ним. Його відпустили лише після розголосу прозникнення дитини, до якого вдалися батьки. Також сім’я намагалася вивезтиТіграна з окупації, проте окупанти заарештували хлопця та батьків і повернулиїх в окупований Бердянськ.

За інформацією МІЛП, упродовж пів року діти перебували під жорстким пресингомокупантів. Їх допитували, змушували брати участь у “слідчих експериментах”,вони зобов’язані були щодня відмічатися в окупаційній поліції.

В останні кілька тижнів тиск посилився. Слідчі оголосили обвинуваченняпідліткам у підготовці диверсії та запланували передачу справи до суду. Закілька днів до вбивства додому до Тіграна приїхав слідчий із озброєнимконвоєм, проте Тігран разом із Микитою втекли з дому і переховувалися. У цейчас Тігран телефонував мамі, яка перебуває в Німеччині з молодшими дітьми,просив допомогти. Хлопці потребували допомоги, але не змогли її знайти вокупованому місті.

Вранці у день трагедії Микита і Тігран повернулися додому. Відразу до нихприїхав слідчий. Надвечір хлопці вдвох вийшли на прогулянку містом.

**Читайте також:** [ На окупованій території України росіяни масово затримуютьнеповнолітніх - правозахисники ](https://www.ukrinform.ua/rubric-regions/3727749-na-okupovanij-teritorii-ukraini-rosiani-masovo-zatrimuut-nepovnolitnih-pravozahisniki.html)

За пів години до того, як з’явилися повідомлення про перестрілку, мамарозмовляла з Тіграном телефоном. За її словами, він був спокійний і сказав, щоо 21:00 планує бути вдома. Загалом із розмови було зрозуміло, що він очікує назустріч із ріднею, мав плани на майбутнє і, очевидно, за власною ініціативоюне вчинив би ризиковані для життя дії.

“Як розгорталися подальші події, нам достеменно невідомо. Проте ми можемовпевнено припустити, що Тігран та Микита були доведені до відчаю тиском тазнущанням окупаційної влади та, як їм здавалося, безвихідною ситуацією, в якійвони опинилися”, - зазначають у МІПЛ

Медійна ініціатива за права людини вважає відповідальними за вбивствоокупаційну владу Бердянська, конкретно старшого слідчого другого відділу зрозслідування особливо важливих справ слідчого управління Слідчого комітетуРосійської Федерації Хусаінова І. Р., а також керівництво Слідчого комітетуРФ, яке, на переконання організації, сприяє злочинам своїх співробітниківпроти дітей, та вище військово-політичне керівництво Російської Федерації.

МІПЛ не знімає також відповідальності з міжнародних організацій, Міжнародногокомітету Червоного Хреста та ООН, до яких напередодні у своїй резолюціїзвертався Європейський парламент із закликом втрутитися у ситуацію навколопідлітків та сприяти їхньому виїзду на територію, контрольовану урядомУкраїни. Жодної реакції на цей заклик не відбулося.

Наразі МІПЛ очікує на посилення тиску і переслідувань близьких Тіграна таМикити з боку окупаційної влади. Тож втручання міжнародної спільноти, зокремаМКЧХ, залишається актуальним.

**Читайте також:** [ Родичів убитих у **Бердян** ську хлопців загарбникидопитують та обшукують ](https://www.ukrinform.ua/rubric-regions/3727487-rodiciv-ubitih-u-berdansku-hlopciv-zagarbniki-dopituut-ta-obsukuut.html)

Як повідомлялося, в окупованому Бердянську загарбники заявили про [«ліквідацію двох проукраїнських терористів» ](https://www.ukrinform.ua/rubric-ato/3727376-zagarbniki-kazut-so-vbili-u-berdansku-dvoh-proukrainskih-teroristiv.html) . Один з них — 16-річний Тігран Оганнісян. МІПЛ зазначає, щодругий убитий — Микита Ханганов.

У мережі публікують, як стверджується, останнє [ відео](https://t.me/berdmisk/3519) , записане Тіграном. На ньому хлопець каже:«Усе, це смерть, пацани. Прощавайте. Слава Україні». Тоді запис обривається.

Тіграна Оганнісяна [ окупанти ](https://www.ukrinform.ua/tag-rosijski-vijskovi) викрали ще у вересні 2022 року. Його разом з іншим підлітком,Микитою Хангановим, звинуватили в тероризмі. За це їм загрожувало 20-річнеув’язнення.

Європарламент у червні цього року [ вимагав від російської влади](https://www.ukrinform.ua/rubric-society/3723244-evroparlament-zasudiv-torturi-ta-kriminalne-peresliduvanna-rosieu-ukrainskih-pidlitkiv.html)припинити процес проти дітей і дозволити їм виїхати на контрольовану Україноютериторію.

Фото: Медійна ініціатива

Source: [https://www.ukrinform.ua/rubric-regions/3727998-ubivstvo-pidlitkiv-u-berdansku-pravozahisniki-vvazaut-vidpovidalnou-okupacijnu-vladu.html](https://www.ukrinform.ua/rubric-regions/3727998-ubivstvo-pidlitkiv-u-berdansku-pravozahisniki-vvazaut-vidpovidalnou-okupacijnu-vladu.html)