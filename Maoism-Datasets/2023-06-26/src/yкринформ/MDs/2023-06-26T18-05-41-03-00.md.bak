# У Відні аматорський колектив українців поставив п’єсу про війну та жіночі долі

Authors: Ukrinform (Person)

Publisher: Укринформ (Organization)

Published Time: 2023-06-26T18:05:41+03:00

Modified Time: 2023-06-26T18:05:41+03:00

Description: У столиці Австрії у неділю відбувалася прем’єра вистави "Відкрите небо" за однойменною п'єсою української драматургині Неди Неждани у постановці аматорського театру "Надих", створеного при українській православній парафії Св. Володимира й Ольги. — Укрінформ.

Images: ['[630_360_16877...](https://static.ukrinform.com/photos/2023_06/thumb_files/630_360_1687791799-544.jpg)']

Tags: ['Австрія', 'Діаспора', 'Культура', 'Театр']

Type: Article

<!--METADATA-->

![](../Images/2023-06-26T18-05-41-03-00/630_360_1687791799-544.jpg) У столиціАвстрії у неділю відбувалася прем’єра вистави "Відкрите небо" за однойменноюп'єсою української драматургині Неди Неждани у постановці аматорського театру"Надих", створеного при українській православній парафії Св. Володимира йОльги.

Як передає Укрінформ, про це повідомляється на [ фейсбук-сторінці](https://www.facebook.com/Provisnyk/posts/603358075240059) парафії.

![](../Images/2023-06-26T18-05-41-03-00/1687791819-927.jpg)

"Відбулася прем'єра вистави "Закрите небо" за однойменною п'єсою Неди Неждани.Авторка приїхала з самого Києва на прем'єру. Гра акторів аматорського театру"Надих", котрий започаткувала при нашій парафії талановита режисерка ОленаЕделінські, вразила кожного глядача", – йдеться у повідомленні.

![](../Images/2023-06-26T18-05-41-03-00/1687791841-992.jpg)

Зазначається, що "Закрите небо" – це історія чотирьох жінок, які потрапивши узакрите приміщення у перші місяці повномасштабної війни, діляться своїмипереживаннями, спогадами, аналізом думок. "Танцюють, трохи божеволіють,співають, викрикують. Щоб відпустити біль, але пам'ятати. Колективна пам'ять –те, що надає українцям сили", – йдеться у повідомленні.

![](../Images/2023-06-26T18-05-41-03-00/1687791862-235.jpg)

Вистава проходила у нижньому залі в грецькому храмі Святої Трійці. Її зігралиучасники новоствореного при парафії аматорського театру "Надих" підкерівництвом режисерки Олени Еделінскі. До складу театру увійшли люди з різнихрегіонів України, також і вимушені переселенці.

![](../Images/2023-06-26T18-05-41-03-00/1687791882-317.jpg)

Авторка "Відкритого неба" Неда Неждана спеціально прибула з Києва на прем’єрувистави.

![](../Images/2023-06-26T18-05-41-03-00/1687791898-490.jpg)

"Жіночі історії в час рашистського вторгнення. Різні за віком, характером,фахом, всі вони переживають атаки та втрати – близьких і пам'яті, але попривсе вириваються до свободи. Особлива атмосфера унікального підвалу зісклепіннями, повний зал і ще доставляли стільці, плакали й аплодували стоячиглядачі. Акторки тримали в напрузі всю виставу, кожна особлива по-своєму", -поділилася враженнями драматургиня.

Як повідомлялося, раніше у Відні у рамках фестивалю [ UStream Fest](https://www.ukrinform.ua/rubric-diaspora/3713542-u-vidni-startuvav-ukrainskij-festival-ustream.html) відбулися вистави Дніпровського молодіжногоакадемічного театру "Віримо!".

_Фото: Віденська парафія УПЦ / Фейсбук_

Source: [https://www.ukrinform.ua/rubric-diaspora/3727980-u-vidni-amatorskij-kolektiv-ukrainciv-postaviv-pesu-pro-vijnu-ta-zinoci-doli.html](https://www.ukrinform.ua/rubric-diaspora/3727980-u-vidni-amatorskij-kolektiv-ukrainciv-postaviv-pesu-pro-vijnu-ta-zinoci-doli.html)