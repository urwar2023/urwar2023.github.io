# Фільм «Мирний-21» покажуть у 15 країнах - Сеітаблаєв розповів деталі

Authors: Ukrinform (Person)

Publisher: Укринформ (Organization)

Published Time: 2023-06-26T14:10:00+03:00

Modified Time: 2023-06-26T14:10:00+03:00

Description: Український фільм режисера Ахтема Сеітаблаєва "Мирний-21" отримав запрошення на покази у 15 країнах світу. — Укрінформ.

Images: ['[630_360_16877...](https://static.ukrinform.com/photos/2023_06/thumb_files/630_360_1687780203-234.jpg)']

Tags: ['Сеітаблаєв', 'Фільм «Мирний-21»']

Type: Article

<!--METADATA-->

![](../Images/2023-06-26T14-10-00-03-00/630_360_1687780203-234.jpg)Український фільм режисера Ахтема Сеітаблаєва "Мирний-21" отримав запрошенняна покази у 15 країнах світу.

Про це кореспонденту Укрінформу розповів режисер Ахтем Сеітаблаєв.

"Що стосується стрічки «Мирний-21», то я нещодавно повернувся з такого доволівеликого міжнародного туру. Це був і Берлін, і Варшава, і Брюссель, іСтрасбург, де показ відбувся у Палаці Ради Європи. І зараз маємо запрошеннязагалом з 15 країн, в тому числі з комерційними показами. І в кожній країні –це по декілька міст. Тому, я думаю, що історія з бокс-офісом та з міжнародноюдистрибуцією теж має ознаки непоганого результату", - сказав Сеітаблаєв,відповідаючи на запитання про касові збори його фільму.

Він вважає, що історія із касовими зборами [ фільму "Мирний-21"](https://www.ukrinform.ua/tag-film-mirnij21) \- це така собі "гра в довгу".Подібний досвід у нього був зі стрічками «Хайтарма», «Чужа молитва» і«Кіборги», кожна з яких була показана мінімум у п’ятдесяти країнах у світі,починаючи від показу в Сенаті Сполучених Штатів Америки, закінчуючи Гонконгом.

Крім того, на результат касових зборів фільму "Мирний-21" також вплинуло ізменшення утричі кількості кінотеатрів від початку повномасштабногоросійського вторгнення.

"Стосовно касових зборів, давайте згадаємо «Мавку» – 150 мільйонів гривеньзборів. Це враховуючи те, що реально діючих кінозалів станом на зараз, післяпочатку широкомасштабної навали, залишилося 195. Із них 5 – це IMAX, а 190 –це звичні, класичні кінотеатри. До 24 лютого їх було близько 600 і це буловтричі менше, ніж потрібно для такої кількості населення України. І от уявітьсобі – 195 кінозалів по країні збирають 150 мільйонів гривень. Можемо казатипро занепад українського бокс-офісу? Звичайно, що ні. Тобто цікавість є вукраїнського глядача", - вважає український режисер.

**Читайте також:** [ **Сеітаблаєв** заявив про роботу над великим проєктом проСили тероборони ](https://www.ukrinform.ua/rubric-culture/3690329-seitablaev-zaaviv-pro-robotu-nad-velikim-proektom-pro-sili-teroboroni.html)

На думку Сеітаблаєва, навіть невисокі касові збори фільмів про війну не єпоказником того, що таку продукцію не варто виробляти. Навпаки, зараз потрібноще більше коштів і зусиль вкладати в українську кіноіндустрію, яка будезнімати і розповідати світові в тому числі і про нинішні події україсько-російської війни.

Повний текст інтерв'ю із режисером Ахтемом Сеітаблаєвим читайте найближчимчасом на [ сторінках Укрінформу. ](https://www.ukrinform.ua/block-interview)

Source: [https://www.ukrinform.ua/rubric-culture/3727861-film-mirnij21-pokazut-u-15-krainah-seitablaev-rozpoviv-detali.html](https://www.ukrinform.ua/rubric-culture/3727861-film-mirnij21-pokazut-u-15-krainah-seitablaev-rozpoviv-detali.html)