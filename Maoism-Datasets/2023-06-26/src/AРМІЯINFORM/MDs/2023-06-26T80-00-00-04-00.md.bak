# На Донеччині Президент нагородив воїнів, які відзначилися у боях за Бахмут

Author: ['АРМІЯINFORM']

Time: 2023-06-26T80:00:00-04:00

Description: Під час робочої поїздки на Донеччину Президент України Володимир Зеленський відвідав... Война с Украиной 2022, Война с Украиной последние новости сегодня, Новости война с Украиной 2022 последние на сегодня, Будет ли война между Украиной и Россией и когда, Война с Украиной в 2022 году будет или нет,  Будет ли война с Украиной в ближайшее время что говорят,  Война с Украиной новости,  Новости Украины сегодня,  Украинские новости в украинских СМИ на русском

Images: ['[cc58822fc00baa11fbbfefa72a292e35_1687788343_extra_large.jpeg](https://armyinform.com.ua/wp-content/uploads/2023/06/cc58822fc00baa11fbbfefa72a292e35_1687788343_extra_large.jpeg)', '[1eda8e962a41f69b4f18e5b082e9cbfb_1687788337_wysiwyg.jpeg](https://armyinform.com.ua/wp-content/uploads/2023/06/1eda8e962a41f69b4f18e5b082e9cbfb_1687788337_wysiwyg.jpeg)', '[be07e1bdc9c7d61a7110cb30264b1599_1687788340_wysiwyg-1.jpeg](https://armyinform.com.ua/wp-content/uploads/2023/06/be07e1bdc9c7d61a7110cb30264b1599_1687788340_wysiwyg-1.jpeg)']

Tags: ['STOPRUSSIA', 'АГРЕСІЯ РФ', 'ВІЙНА', 'ВТОРГНЕННЯ РФ', 'ОСУВ «ХОРТИЦЯ»']

Category: News

<!--METADATA-->

![](../Images/2023-06-26T80-00-00-04-00/cc58822fc00baa11fbbfefa72a292e35_1687788343_extra_large.jpeg)

Під час робочої поїздки на Донеччину Президент України Володимир Зеленськийвідвідав підрозділи ЗСУ оперативно-стратегічного угруповання військ «Хортиця»,які відзначились у важких боях на Бахмутському напрямку.

Командувач ОСУВ «Хортиця» генерал-полковник Олександр Сирський доповів Главідержави про детальну оперативну обстановку на цьому напрямку та перспективи їїрозвитку.

![](../Images/2023-06-26T80-00-00-04-00/1eda8e962a41f69b4f18e5b082e9cbfb_1687788337_wysiwyg.jpeg)

Володимир Зеленський також поспілкувався з військовослужбовцями та вручив їмдержавні нагороди.

«Шановні наші герої, маю честь сьогодні бути тут і насамперед подякувати вамза захист нашої держави, суверенітету, наших сімей, дітей, нашої рідноїУкраїни. Хочу вам подякувати, нагородити всіх вас і потиснути руку з великоювдячністю вам, вашим сім’ям, вашим батькам за те, що ви в нас такі є», —сказав Верховний Головнокомандувач, звертаючись до захисників України.

Президент побажав воїнам здоров’я і обов’язково — перемоги.

«Україна пишається кожним із вас. Ви — круті, міцні. Наші справжні українці. Івсі в державі, хто не на фронті, прекрасно розуміють, що ви робите сьогоднінайскладнішу роботу. І всі знають, що східний напрямок — дуже складний, тутгаряче. Тому я впевнений, що великий внесок у майбутню перемогу зробите самеви», — наголосив Володимир Зеленський.

![](../Images/2023-06-26T80-00-00-04-00/be07e1bdc9c7d61a7110cb30264b1599_1687788340_wysiwyg-1.jpeg)

Зокрема, Глава держави присвоїв звання Героя України та вручив орден «ЗолотаЗірка» капітану Олегу Оливі, командиру аеромобільної роти 81-ї окремої бригадиДШВ, який за час проходження військової служби вмілими діями разом ізпідлеглим особовим складом знищив десятки одиниць ворожої техніки та понадсотню військових противника. Після поранень офіцер неодноразово відмовлявсявід госпіталізації та залишався разом із побратимами на полі бою.

Сьогодні Олег Олива відзначає свій день народження. Президент привітав його зісвятом і подякував за службу.

За доброю традицією Володимир Зеленський зупинився на одній з АЗС Донеччини тавипив кави з військовими, які перебували там у справах. Президент побажавбійцям здоров’я та бойової удачі.

Джерело: [Офіс ПрезидентаУкраїни](https://www.president.gov.ua/news/prezident-ukrayini-vidvidav-pidrozdili-zsu-yaki-vidznachilis-83817)

Source: [https://armyinform.com.ua/2023/06/26/prezydent-nagorodyv-ta-potysnuv-ruky-voyinam-osuv-hortyczya/](https://armyinform.com.ua/2023/06/26/prezydent-nagorodyv-ta-potysnuv-ruky-voyinam-osuv-hortyczya/)