# Тримаєте свій фронт: Зеленський привітав працівників видавництв, поліграфії і книгорозповсюдження

Authors: Ukrinform (Person)

Publisher: Укринформ (Organization)

Published Time: 2023-05-27T10:15:00+03:00

Modified Time: 2023-05-27T10:15:00+03:00

Description: Президент Володимир Зеленський привітав із професійним святом працівників видавництв, поліграфії і книгорозповсюдження. — Укрінформ.

Images: ['[630_360_16851...](https://static.ukrinform.com/photos/2023_05/thumb_files/630_360_1685119271-129.jpeg)']

Tags: ['Книги', 'Свято', 'Видавництво', 'Зеленський']

Type: Article

<!--METADATA-->

![](../Images/2023-05-27T10-15-00-03-00/630_360_1685119271-129.jpeg) ПрезидентВолодимир Зеленський привітав із професійним святом працівників видавництв,поліграфії і книгорозповсюдження.

Текст вітання оприлюднено на  [ сайті глави держави](https://www.president.gov.ua/news/vitannya-prezidenta-ukrayini-z-nagodi-dnya-pracivnikiv-vidav-83177) , передає Укрінформ.

«Сьогодні, коли окупанти знищують українську культуру, руйнують друкарні йбібліотеки, ви незламно тримаєте свій видавничий фронт, творите українськукнигу і поширюєте українське слово», - підкреслив Президент.

Він зазначив, що війна розкидала українців по всьому світу, позбавившимільйони дітей можливості навчатись та розвиватись у рідному мовному такультурному середовищі. Але через [ книгу ](https://www.ukrinform.ua/tag-kniga) вони зберігають зв'язок з рідним домом і Батьківщиною.

Глава держави подякував усім, хто забезпечує художньою і навчальноюлітературою вимушених переселенців.

«Завдяки вашим спільним зусиллям у різних куточках світу успішно реалізуютьсяпроєкти «Українським дітям – українську книгу», «Українська книжкова поличка»,«Книжки без кордонів», - зауважив він.

Президент подякував працівникам видавничої галузі, які репрезентують Українуна міжнародних книжкових ярмарках та майданчиках, демонструють світовіукраїнські цінності і прагнення.

«Ціную кожного, хто передає книги нашим безстрашним воїнам на фронт чи ушпиталі», - додав Зеленський.

Він побажав працівникам видавничої галузі і книгорозповсюдження міцногоздоров'я, великого натхнення та реалізації творчих задумів.

**Читайте також:** [ У перші місяці з початку вторгнення рф 39% українцівзовсім не читали книжок ](https://www.ukrinform.ua/rubric-culture/3700988-u-persi-misaci-z-pocatku-vtorgnenna-rf-39-ukrainciv-zovsim-ne-citali-knizok.html)

Міністр культури та інформаційної політики Олександр Ткаченко у [ Телеграмі](https://t.me/otkachenkokyiv/3647) також привітав усіх причетних із Днемпрацівників видавництв, поліграфії і книгорозповсюдження.

"Вітаю всіх причетних до великої справи книговидання з Днем працівниківвидавництв, поліграфії і книгорозповсюдження", - зазначив міністр.

Ткаченко підкреслив, що наразі стоїть виклик поповнення книжкових поличокукраїнською літературою не тільки в Україні, а й у світі.

Він наголосив, що МКІП постійно працює над залученням міжнародної допомоги таспонукає партнерів купувати українські книжки, вкладатися у переклади та друк.

"Бажаю нам, щоб українська книга була невідʼємним атрибутом кожної бібліотеки,книжкового магазину та приватної книжкової полички у всьому світі", - додавТкаченко.

День працівників видавництв, поліграфії та книгорозповсюдження відзначається вУкраїні в останню суботу травня.

_ Фото: Офіс Президента  _

Source: [https://www.ukrinform.ua/rubric-society/3714837-trimaete-svij-front-zelenskij-privitav-pracivnikiv-vidavnictv-poligrafii-i-knigorozpovsudzenna.html](https://www.ukrinform.ua/rubric-society/3714837-trimaete-svij-front-zelenskij-privitav-pracivnikiv-vidavnictv-poligrafii-i-knigorozpovsudzenna.html)