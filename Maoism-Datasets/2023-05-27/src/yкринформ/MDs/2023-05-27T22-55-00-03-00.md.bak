# Суддю Тандира взяли під варту без права застави

Authors: Ukrinform (Person)

Publisher: Укринформ (Organization)

Published Time: 2023-05-27T22:55:00+03:00

Modified Time: 2023-05-27T22:55:00+03:00

Description: Печерський районний суд на засіданні обрав запобіжний захід голові Макарівського райсуду Олексію Тандиру - тримання під вартою до 21 липня без можливості внесення застави. — Укрінформ.

Images: ['[630_360_16852...](https://static.ukrinform.com/photos/2023_05/thumb_files/630_360_1685217512-297.jpg)']

Tags: ['Арешт', 'ДТП', 'Суд']

Type: Article

<!--METADATA-->

![](../Images/2023-05-27T22-55-00-03-00/630_360_1685217512-297.jpg) Печерськийрайонний суд на засіданні обрав запобіжний захід голові Макарівського райсудуОлексію Тандиру - тримання під вартою до 21 липня без можливості внесеннязастави.

Про це повідомляє [ Суспільне ](https://t.me/s/suspilnenews) , передаєУкрінформ.

"Судді Олексію Тандиру, підозрюваному у вчиненні смертельної ДТП у станіалкогольного сп’яніння, внаслідок якої загинув нацгвардієць, суд обравзапобіжний захід, - тримання під вартою без можливості внесення застави до 21липня", - йдеться в повідомленні.

Як [ зазначається ](https://suspilne.media/amp/489238-suddi-tandiri-akij-zbiv-nasmert-nacgvardijca-obrali-zapobiznij-zahid/?fbclid=IwAR21xkK5AL6CxqMe1VpmVHAe5XB26pO8sYQkmuelrrv5Qt6svIM6MZy08_o) ,прокурор Антон Войтенко наполягав на обранні запобіжного заходу у виглядітримання під вартою. Обґрунтовуючи свою позицію, він наголосив на кількохфактах. По-перше, за його словами, у підозрюваного на місці [ ДТП](https://www.ukrinform.ua/tag-dtp) була нерозбірлива мова, а свідки та слідчічули запах алкоголю. По-друге, швидкість автомобіля Тандира була більшою задозволену, про що свідчать механічні ушкодження автівки.

**Читайте також:** [ Запобіжний захід судді у можуть обрати вже сьогодні - ДБР](https://www.ukrinform.ua/rubric-society/3715033-zapobiznij-zahid-suddi-tandiru-mozut-obrati-vze-sogodni-dbr.html)

Також Войтенко звернув увагу на поведінку підозрюваного після аварії та на те,що на взяття зразків крові пішло 18 годин через початкову відмову Тандира.

Як повідомляв Укрінформ, у ніч на 26 травня голова Макарівського районногосуду Тандир  [ збив на смерть ](http://www.ukrinform.ua/rubric-kyiv/3714354-na-odnomu-iz-stolicnih-blokpostiv-sudda-na-smert-zbiv-nacgvardijca.html#) 23-річного нацгвардійця на блокпосту в столиці.Правоохоронці його затримали.

Суддя відмовився від освідування на вміст алкоголю та наркотиків, проте маввізуальні клінічні ознаки сп’яніння. Суд надав дозвіл на примусове відібранняв нього біологічних зразків.

За фактом ДТП  [ розпочато кримінальне провадження](http://www.ukrinform.ua/rubric-kyiv/3714707-suddi-akij-na-smert-zbiv-nacgvardijca-ogolosili-pidozru.html) за ч. ч. 3 ст. 286-1 (Порушення правилбезпеки дорожнього руху або експлуатації транспорту особами, які керуютьтранспортними засобами в стані сп'яніння) Кримінального кодексу України.

**Читайте також:** [ ВРП дозволила арештувати суддю, який збив на смертьнацгвардійця ](https://www.ukrinform.ua/rubric-society/3715018-vrp-dozvolila-arestuvati-suddu-akij-zbiv-na-smert-nacgvardijca.html)

Колектив Макарівського райсуду [ ](http://www.ukrinform.ua/rubric-kyiv/3714487-u-makarivskomu-rajsudi-prokomentuvali-smertelnu-dtp-za-ucasti-golovi-sudu-tandira.html) [ заявив, що не виправдовує дії голови суду](http://www.ukrinform.ua/rubric-kyiv/3714487-u-makarivskomu-rajsudi-prokomentuvali-smertelnu-dtp-za-ucasti-golovi-sudu-tandira.html) та виступаєза повне й неупереджене розслідування трагічної події.

_Фото: Суспільне_

Source: [https://www.ukrinform.ua/rubric-society/3715069-suddu-tandira-vzali-pid-vartu-bez-prava-zastavi.html](https://www.ukrinform.ua/rubric-society/3715069-suddu-tandira-vzali-pid-vartu-bez-prava-zastavi.html)