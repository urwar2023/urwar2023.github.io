# Запобіжний захід судді Тандиру можуть обрати вже сьогодні - ДБР

Authors: Ukrinform (Person)

Publisher: Укринформ (Organization)

Published Time: 2023-05-27T19:45:00+03:00

Modified Time: 2023-05-27T19:45:00+03:00

Description: До кінця дня 27 травня можуть обрати запобіжний захід голові Макарівського районного суду Олексію Тандиру, який за кермом автомобіля збив на смерть бійця Національної гвардії. — Укрінформ.

Images: ['[630_360_16852...](https://static.ukrinform.com/photos/2023_05/thumb_files/630_360_1685205655-114.jpg)']

Tags: ['Держбюро розслідувань', 'Кримінал', 'Єдині новини']

Type: Article

<!--METADATA-->

![](../Images/2023-05-27T19-45-00-03-00/630_360_1685205655-114.jpg) До кінцядня 27 травня можуть обрати запобіжний захід голові Макарівського районногосуду Олексію Тандиру, який за кермом автомобіля збив на смерть бійцяНаціональної гвардії.

Про це сказала речниця Державного бюро розслідувань Тетяна Сапьян в ефірінаціонального телемарафону «Єдині новини», передає Укрінформ.

"Зараз, наскільки мені відомо, можливо, навіть в ці хвилини готується або вжевідбувається в Печерському районному суді засідання, де йому обиратиметьсязапобіжний захід...Припускаю, що до завершення дня буде обрано запобіжнийзахід", - сказала речниця ДБР.

**Читайте також:** [ Судді, який на смерть збив нацгвардійця, оголосилипідозру ](https://www.ukrinform.ua/rubric-kyiv/3714707-suddi-akij-na-smert-zbiv-nacgvardijca-ogolosili-pidozru.html)

Вона зауважила, що сторона обвинувачення проситиме утримання під вартою безправа внесення застави.

Сап'ян також повідомила, що слідство чекає на результати аналізів, які буливідібрані у судді після аварії. За її словами, лабораторії потрібно 5-7 днівдля експертизи.

Також стало відомо, що київська міська прокуратура [ внесла до суду клопотання](https://t.me/kyiv_pro_office/1993) про обрання запобіжного заходу головіМакарівського районного суду Київської області Олексію Тандиру.

**Читайте також:** [ Суд дав дозвіл на примусове відібрання біологічнихзразків у судді, який збив нацгвардійця ](https://www.ukrinform.ua/rubric-kyiv/3714619-sud-dav-dozvil-na-primusove-vidibranna-biologicnih-zrazkiv-u-suddi-akij-zbiv-nacgvardijca.html)

Вища рада правосуддя на засіданні у суботу, 27 травня, задовольнила поданнязаступника генерального прокурора про надання згоди на утримання під вартоюсудді, якого підозрюють у вчиненні смертельної ДТП у стані алкогольногосп’яніння.

«У зв’язку з цим, Київською міською прокуратурою увечері 27 травня доПечерського районного суду м. Києва внесено клопотання про обранняпідозрюваному запобіжного заходу у вигляді тримання під вартою без можливостівнесення застави», - ідеться в повідомленні.

Як повідомлялося, [ Вища рада правосуддя надала згоду на арешт головиМакарівського районного суду Київської області Олексія Тандира](https://www.ukrinform.ua/rubric-society/3715018-vrp-dozvolila-arestuvati-suddu-akij-zbiv-na-smert-nacgvardijca.html) .

**Читайте також:** [ У підозрюваної в депутатки Київради на два місяцівилучили права ](https://www.ukrinform.ua/rubric-kyiv/3713678-u-pidozruvanoi-v-dtp-deputatki-kiivradi-na-dva-misaci-vilucili-prava.html)

У ніч на 26 травня Тандир [ збив на смерть 23-річного нацгвардійця наблокпосту в столиці ](https://www.ukrinform.ua/rubric-kyiv/3714354-na-odnomu-iz-stolicnih-blokpostiv-sudda-na-smert-zbiv-nacgvardijca.html#) .Правоохоронці його затримали.

Суддя відмовився від освідування на вміст алкоголю та наркотиків, проте маввізуальні клінічні ознаки сп’яніння. Суд надав дозвіл на примусове відібранняв нього біологічних зразків.

За фактом ДТП [ розпочате кримінальне провадження](https://www.ukrinform.ua/rubric-kyiv/3714707-suddi-akij-na-smert-zbiv-nacgvardijca-ogolosili-pidozru.html) за ч. ч. 3 ст. 286-1 (порушення правилбезпеки дорожнього руху або експлуатації транспорту особами, які керуютьтранспортними засобами в стані сп'яніння) Кримінального кодексу України.

Колектив Макарівського райсуду заявив, що [ не виправдовує дії голови суду](https://www.ukrinform.ua/rubric-kyiv/3714487-u-makarivskomu-rajsudi-prokomentuvali-smertelnu-dtp-za-ucasti-golovi-sudu-tandira.html) та виступаєза повне й неупереджене розслідування трагічної події.

Source: [https://www.ukrinform.ua/rubric-society/3715033-zapobiznij-zahid-suddi-tandiru-mozut-obrati-vze-sogodni-dbr.html](https://www.ukrinform.ua/rubric-society/3715033-zapobiznij-zahid-suddi-tandiru-mozut-obrati-vze-sogodni-dbr.html)