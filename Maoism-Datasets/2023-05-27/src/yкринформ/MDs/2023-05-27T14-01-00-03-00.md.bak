# Китайський спецпосланець поїздкою до Москви завершив свою місію

Authors: Ukrinform (Person)

Publisher: Укринформ (Organization)

Published Time: 2023-05-27T14:01:00+03:00

Modified Time: 2023-05-27T14:01:00+03:00

Description: Спеціальний представник уряду Китаю з питань Євразії Лі Хуей завершив свою місію поїздкою до Москви, під час якої у МЗС РФ обговорював перспективи політичного врегулювання розв'язаної Росією війни. — Укрінформ.

Images: ['[630_360_16851...](https://static.ukrinform.com/photos/2023_05/thumb_files/630_360_1685185959-848.jpg)']

Tags: ['Китай', 'МЗС', 'Росія']

Type: Article

<!--METADATA-->

![](../Images/2023-05-27T14-01-00-03-00/630_360_1685185959-848.jpg)Спеціальний представник уряду Китаю з питань Євразії Лі Хуей завершив своюмісію поїздкою до Москви, під час якої у МЗС РФ обговорював перспективиполітичного врегулювання розв'язаної Росією війни.

Про це повідомляє [ МЗС КНР](https://www.mfa.gov.cn/wjdt_674879/sjxw_674887/202305/t20230527_11084761.shtml), передає кореспондент Укрінформу.

За інформацією китайського зовнішньополітичного відомства, у Москві Лі Хуей«обмінявся думками щодо політичного врегулювання української кризи» зміністром закордонних справ Сергієм Лавровим та його заступниками АндріємРуденком і Михайлом Галузіним.

**Читайте також:** [ Китай вважає причиною «української кризи» проблеми збезпековим управлінням у Європі ](https://www.ukrinform.ua/rubric-world/3714286-kitaj-vvazae-pricinou-ukrainskoi-krizi-problemi-z-bezpekovim-upravlinnam-u-evropi.html)

Під час переговорів Лі зазначив, що в питанні «української кризи» Китай завждидотримувався цілей і принципів Статуту ООН, об’єктивної та справедливої​​позиції і завжди твердо стояв на боці миру та діалогу.

«На основі документа «Позиція Китаю щодо політичного врегулювання українськоїкризи» (так званий мирний план КНР з 12 пунктів – ред.) Китай готовий посилитиобміни та діалог з усіма сторонами, включаючи Росію, і докласти зусиль дляполітичного врегулювання української кризи», - заявив китайський дипломат.

Зазначається, що російська сторона подякувала Китаю за сприяння мирномуврегулюванню «кризи в Україні» й заявила, що «й надалі дотримуватиметьсянапрямку її політичного врегулювання та продовжить зміцнювати комунікацію ікоординацію з Китаєм».

**Читайте також:** [ ЄС сподівається, що Китай спонукає Росію до виведеннявсіх військ з України ](https://www.ukrinform.ua/rubric-world/3714276-es-spodivaetsa-so-kitaj-sponukae-rosiu-do-vivedenna-vsih-vijsk-z-ukraini.html)

З повідомлень російських пропагандистів про візит спецпосланця Пекінавипливає, що чиновники МЗС РФ на переговорах із Лі виклали російське баченняреальності, в якому Москва відстоює політико-дипломатичне вирішення конфлікту,а українська сторона та її «західні куратори» створюють серйозні перешкоди длявідновлення мирних переговорів.

Поїздкою до Москви 26 травня спецпредставник уряду Китаю Лі Хуей завершив своюдесятиденну місію, під час якої він відвідав Київ, Варшаву, Париж, Берлін тазустрівся в Бельгії з представниками Євросоюзу й представив бачення Пекіномшляхів якнайшвидшого припинення війни в Україні. Водночас в усіх європейськихстолицях китайський дипломат отримав рішучу відповідь, що будь-які переговориможливі лише після повного виведення російських військ з території України тавідновлення міжнародно визнаних кордонів України станом на 1991 рік.

**Читайте також:** [ Спецпредставник Китаю обговорив у Берліні політичневрегулювання «української кризи» ](https://www.ukrinform.ua/rubric-world/3713882-specpredstavnik-kitau-obgovoriv-u-berlini-politicne-vreguluvanna-ukrainskoi-krizi.html)

Як повідомляв Укрінформ, Китай вважає, що ініціатива у врегулюванні російсько-української війни належить Європі, й підтримує зусилля європейців ізвідновлення миру в Україні та пропозиції мирного рішення, прийнятного для всіхєвропейських країн.

Source: [https://www.ukrinform.ua/rubric-world/3714932-kitajskij-specposlanec-poizdkou-do-moskvi-zaversiv-svou-misiu.html](https://www.ukrinform.ua/rubric-world/3714932-kitajskij-specposlanec-poizdkou-do-moskvi-zaversiv-svou-misiu.html)