<h1>Київський військовий ліцей імені Богуна випустив майже 300 кадетів</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-05-27T23:38:00+03:00</p>
<p>Modified Time: 2023-05-27T23:38:00+03:00</p>
<p>Description: У Київському військовому ліцею імені Івана Богуна відбувся випуск 299 кадетів, серед яких – 25 дівчат. — Укрінформ.</p>
<p>Images: ['<a href="https://static.ukrinform.com/photos/2023_05/thumb_files/630_360_1685219670-342.jpg">630_360_16852...</a>']</p>
<p>Tags: ['Гордійчук', 'Військові', 'Київ', 'Курсант']</p>
<p>Type: Article</p>
<!--METADATA-->

<p><img alt="" src="../Images/2023-05-27T23-38-00-03-00/630_360_1685219670-342.jpg" /> УКиївському військовому ліцею імені Івана Богуна відбувся випуск 299 кадетів,серед яких – 25 дівчат.</p>
<p>Як передає Укрінформ, про це Київська міська військова адміністраціяповідомила у <a href="https://www.facebook.com/kyivmva/"> Фейсбуку </a> .</p>
<p>Зазначається, що більшість випускників продовжать навчання у військових вишах,стануть офіцерами та створюватимуть нову генерацію Збройних сил України.</p>
<p>Випускні урочистості відкрив начальник ліцею, Герой України генерал-майор ІгорГордійчук. Зі вступним словом до кадетів звернувся керівник КМВА генерал-полковник Сергій Попко.</p>
<p>«Для мене велика честь бути в цих стінах. Бо це моя альма-матер. Рівно 45років тому я, так само як і ви зараз, був випускником цього закладу. Київськийвійськовий ліцей у всі часи свого існування був школою честі й доблесті. Ліцейпишається іменами своїх випускників Героїв України – це Андрій Кизило,Олександр Кукурба та інших. А начальник Київського військового ліцею ІгорГордійчук – приклад незламності й мужності українського воїна. І як він каже,ліцей має відповідати сучасним викликам, випускати спеціалістів – англомовнихбандерівців, козаків-характерників, майстрів спорту зі знищення ворога. Незабувайте дякувати вашим викладачам, які вкладають душу у ваше навчання івиховання», – зазначив очільник КМВА.</p>
<p><strong>Читайте також:</strong> <a href="https://www.ukrinform.ua/rubric-society/3694873-zelenskij-privitav-vipusknikiv-sistemi-mvs.html"> Зеленський привітав иків системи МВС</a></p>
<p>Попко подякував кадетам за те, що під час війни вони обрали нелегкий, алепочесний шлях бути <a href="https://www.ukrinform.ua/tag-vijskovi"> військовими </a> .</p>
<p>«Ви – нащадки Івана Богуна, Петра Сагайдачного і Степана Бандери. Вам творитиісторію Збройних сил України. Від вас залежить майбутнє нашої держави! Лишеразом наближаємо мир в Україні після нашої Перемоги!», – наголосив генерал-полковник Попко.</p>
<p>Як повідомляв Укрінформ, у Сухопутних військах ЗСУ за минулий рік <a href="http://www.ukrinform.ua/rubric-society/3698489-u-suhoputnih-vijskah-zsu-nalicuetsa-majze-38-tisaci-zinokoficeriv.html">збільшилася кількість жінок-військовослужбовиць</a> , чимало з них обіймаютькерівні посади.</p>
<p>Source: <a href="https://www.ukrinform.ua/rubric-kyiv/3715073-kiivskij-vijskovij-licej-imeni-boguna-vipustiv-majze-300-kadetiv.html">https://www.ukrinform.ua/rubric-kyiv/3715073-kiivskij-vijskovij-licej-imeni-boguna-vipustiv-majze-300-kadetiv.html</a></p>