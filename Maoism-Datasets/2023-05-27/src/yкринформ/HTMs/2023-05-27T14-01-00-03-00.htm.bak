<h1>Китайський спецпосланець поїздкою до Москви завершив свою місію</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-05-27T14:01:00+03:00</p>
<p>Modified Time: 2023-05-27T14:01:00+03:00</p>
<p>Description: Спеціальний представник уряду Китаю з питань Євразії Лі Хуей завершив свою місію поїздкою до Москви, під час якої у МЗС РФ обговорював перспективи політичного врегулювання розв'язаної Росією війни. — Укрінформ.</p>
<p>Images: ['<a href="https://static.ukrinform.com/photos/2023_05/thumb_files/630_360_1685185959-848.jpg">630_360_16851...</a>']</p>
<p>Tags: ['Китай', 'МЗС', 'Росія']</p>
<p>Type: Article</p>
<!--METADATA-->

<p><img alt="" src="../Images/2023-05-27T14-01-00-03-00/630_360_1685185959-848.jpg" />Спеціальний представник уряду Китаю з питань Євразії Лі Хуей завершив своюмісію поїздкою до Москви, під час якої у МЗС РФ обговорював перспективиполітичного врегулювання розв'язаної Росією війни.</p>
<p>Про це повідомляє <a href="https://www.mfa.gov.cn/wjdt_674879/sjxw_674887/202305/t20230527_11084761.shtml"> МЗС КНР</a>, передає кореспондент Укрінформу.</p>
<p>За інформацією китайського зовнішньополітичного відомства, у Москві Лі Хуей«обмінявся думками щодо політичного врегулювання української кризи» зміністром закордонних справ Сергієм Лавровим та його заступниками АндріємРуденком і Михайлом Галузіним.</p>
<p><strong>Читайте також:</strong> <a href="https://www.ukrinform.ua/rubric-world/3714286-kitaj-vvazae-pricinou-ukrainskoi-krizi-problemi-z-bezpekovim-upravlinnam-u-evropi.html"> Китай вважає причиною «української кризи» проблеми збезпековим управлінням у Європі </a></p>
<p>Під час переговорів Лі зазначив, що в питанні «української кризи» Китай завждидотримувався цілей і принципів Статуту ООН, об’єктивної та справедливої​​позиції і завжди твердо стояв на боці миру та діалогу.</p>
<p>«На основі документа «Позиція Китаю щодо політичного врегулювання українськоїкризи» (так званий мирний план КНР з 12 пунктів – ред.) Китай готовий посилитиобміни та діалог з усіма сторонами, включаючи Росію, і докласти зусиль дляполітичного врегулювання української кризи», - заявив китайський дипломат.</p>
<p>Зазначається, що російська сторона подякувала Китаю за сприяння мирномуврегулюванню «кризи в Україні» й заявила, що «й надалі дотримуватиметьсянапрямку її політичного врегулювання та продовжить зміцнювати комунікацію ікоординацію з Китаєм».</p>
<p><strong>Читайте також:</strong> <a href="https://www.ukrinform.ua/rubric-world/3714276-es-spodivaetsa-so-kitaj-sponukae-rosiu-do-vivedenna-vsih-vijsk-z-ukraini.html"> ЄС сподівається, що Китай спонукає Росію до виведеннявсіх військ з України </a></p>
<p>З повідомлень російських пропагандистів про візит спецпосланця Пекінавипливає, що чиновники МЗС РФ на переговорах із Лі виклали російське баченняреальності, в якому Москва відстоює політико-дипломатичне вирішення конфлікту,а українська сторона та її «західні куратори» створюють серйозні перешкоди длявідновлення мирних переговорів.</p>
<p>Поїздкою до Москви 26 травня спецпредставник уряду Китаю Лі Хуей завершив своюдесятиденну місію, під час якої він відвідав Київ, Варшаву, Париж, Берлін тазустрівся в Бельгії з представниками Євросоюзу й представив бачення Пекіномшляхів якнайшвидшого припинення війни в Україні. Водночас в усіх європейськихстолицях китайський дипломат отримав рішучу відповідь, що будь-які переговориможливі лише після повного виведення російських військ з території України тавідновлення міжнародно визнаних кордонів України станом на 1991 рік.</p>
<p><strong>Читайте також:</strong> <a href="https://www.ukrinform.ua/rubric-world/3713882-specpredstavnik-kitau-obgovoriv-u-berlini-politicne-vreguluvanna-ukrainskoi-krizi.html"> Спецпредставник Китаю обговорив у Берліні політичневрегулювання «української кризи» </a></p>
<p>Як повідомляв Укрінформ, Китай вважає, що ініціатива у врегулюванні російсько-української війни належить Європі, й підтримує зусилля європейців ізвідновлення миру в Україні та пропозиції мирного рішення, прийнятного для всіхєвропейських країн.</p>
<p>Source: <a href="https://www.ukrinform.ua/rubric-world/3714932-kitajskij-specposlanec-poizdkou-do-moskvi-zaversiv-svou-misiu.html">https://www.ukrinform.ua/rubric-world/3714932-kitajskij-specposlanec-poizdkou-do-moskvi-zaversiv-svou-misiu.html</a></p>