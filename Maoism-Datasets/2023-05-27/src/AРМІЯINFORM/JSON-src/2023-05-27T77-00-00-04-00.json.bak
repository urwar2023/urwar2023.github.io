{'title': 'Служба безпеки України виявила вже понад 300 російських агентів', 'description': 'В\xa0інтерв’ю Дмитру Комарову голова Служби безпеки України генерал-майор Василь Малюк... Война с Украиной 2022, Война с Украиной последние новости сегодня, Новости война с Украиной 2022 последние на сегодня, Будет ли война между Украиной и Россией и когда, Война с Украиной в 2022 году будет или нет,  Будет ли война с Украиной в ближайшее время что говорят,  Война с Украиной новости,  Новости Украины сегодня,  Украинские новости в украинских СМИ на русском', 'time': '2023-05-27T77:00:00-04:00', 'author': ['Олексій Тригуб'], 'images': [], 'text': 'В інтерв’ю Дмитру Комарову голова Служби безпеки України генерал-майор ВасильМалюк розповів про те, що за минулий рік спецслужба виявила вже понад 300російських агентів. Але є нюанси, говорить очільник СБУ.\n\n— Потрібно розуміти, що ворожий агент — це не завжди людина в кайданках налаві підсудних, — пояснює генерал. — На певному етапі, якщо він піддаєтьсятому, щоб ми його «перешнурували» — вибачте за такий оперативний сленг —мається на увазі перевербували — і в подальшому через нього і дезінформуваливорога, і впливали на нього, і отримували від нього якісь дані, то мивикористовуємо його по-іншому. А є й ті, хто отримує від 13 до 15 роківпозбавлення волі, — це, в середньому, такі зараз терміни ув’язнення дають застаттею 111, тобто — державна зрада.\n\nЯк розповів голова СБУ, затримують агентів, так би мовити, різного калібру.Від звичайних збирачів інформації щодо дислокації українських військовихчастин та підрозділів — до топових, таких, до прикладу, як медведчук.\n\n— Якщо ми згадали про цю особу, то потрібно розуміти, що медведчук пліч-о-плічпрацював із 5-ю службою фсб рф, — продовжує Василь Малюк. — Це — та служба,яка працює по Україні. Вона весь час цим займалася, це — її пряма робота. Уних навіть був такий план під назвою «Промінь» — і в матеріалах справи цевідображено — де медведчук своєю рукою навіть вносив корективи щодо того, якпотрібно працювати і діяти в Україні. Йдеться про їхнє глибоке агентурнепроникнення, про подальше створення окупаційних режимів на території України ітак далі.\n\nГенерал додає, що, працюючи над кейсом медведчука, співробітники СБУ виявили йбагато інших ворожих джерел. У цьому контексті не можна не згадати, зокрема, йпро зрадника, який став резидентом російської розвідки й мав позивний«професор».\n\n— Це — персонаж, який працював в Одесі, — розповідає генерал-майор Малюк. —Там же він і проживав, і він був резидентом, тобто — у нього на зв’язкузнаходилися інші агенти, які перебували в інших областях України, збиралиінформацію, передавали її «професору», а той, у свою чергу, передавав їїворогу.\n\nРосіян завжди цікавило місцезнаходження об’єктів критичної інфраструктури татак званих «центрів прийняття рішень», тож їхні агенти за гроші шукали адресивійськових частин, засекречених штабів та інших важливих об’єктів, після чогопередавали їх координати для подальшого завдавання ракетних ударів. Якрозповідає начальник Служби безпеки України генерал-майор Василь Малюк,резидент «професор» був затриманий якраз під час виконання завдання фсб щодоотримання інформації про місцезнаходження будівель Одеської військово-цивільної адміністрації та управління СБУ.\n\n— У нього був при собі так званий СТЗ — спеціальний технічний засіб, — пояснюєгенерал. — Це був годинник, обладнаний відеокамерою та іншими засобами. Вінусе фільмував, і в подальшому, завдяки отриманій інформації, ворог планувавзавдати ракетних ударів по цих об’єктах, будівлях ВЦА та СБУ.', 'category': 'News', 'tags': ['АГЕНТИ РФ', 'ВАСИЛЬ МАЛЮК', 'СБУ'], 'source': 'https://armyinform.com.ua/2023/05/27/sluzhba-bezpeky-ukrayiny-vyyavyla-vzhe-ponad-300-rosijskyh-agentiv/'}