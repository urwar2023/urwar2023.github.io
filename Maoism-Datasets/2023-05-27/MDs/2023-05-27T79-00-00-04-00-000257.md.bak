# Експосол США назвав три варіанти притягнення путіна до відповідальності за агресію

Author: ['Ольга Мосьондз']

Time: 2023-05-27T79:00:00-04:00

Description: Одним зі шляхів, який дозволить розпочати процес у міжнародному трибуналі щодо... Война с Украиной 2022, Война с Украиной последние новости сегодня, Новости война с Украиной 2022 последние на сегодня, Будет ли война между Украиной и Россией и когда, Война с Украиной в 2022 году будет или нет,  Будет ли война с Украиной в ближайшее время что говорят,  Война с Украиной новости,  Новости Украины сегодня,  Украинские новости в украинских СМИ на русском

Images: ['[img_20230527_142116.jpg](https://armyinform.com.ua/wp-content/uploads/2023/05/img_20230527_142116.jpg)']

Tags: ['КИЇВСЬКИЙ БЕЗПЕКОВИЙ ФОРУМ', 'США']

Category: News

<!--METADATA-->

![](../Images/AРМІЯINFORM/2023-05-27T79-00-00-04-00/img_20230527_142116.jpg)

Одним зі шляхів, який дозволить розпочати процес у міжнародному трибуналі щодопритягнення президента росії владіміра путіна до відповідальності за агресію вУкраїні, може стати ухвалення резолюції Генеральної асамблеї ООН. Таку думкупід час 15-го щорічного Київського Безпекового Форуму висловив Вільям Тейлор,віцепрезидент Інституту миру (США), посол США в Україні у 2006–2009 роках.

— Питання зараз, як саме започаткувати цей процес і які є варіанти, — сказавдипломат.

На його думку, **одним із варіантів** є ухвалення резолюції Генасамблеї ООН.

— Цей документ має бути вироблений разом з урядом України і міжнароднимтрибуналом, — сказав Вільям Тейлор.

Він зазначив, що для цього «потрібні будуть надзвичайні зусилля, але це можназробити», адже, як нагадав Вільям Тейлор, Україні вдавалося отримуватипідтримку 141 і навіть 143 держав-членів Генасамблеї.

Пан Тейлор також підкреслив, що США пропонували ще один механізм початкусудового процесу.

— **Другий варіант** — це менші групи країн, наприклад європейські країни, щомогли б створити міжнародний трибунал. США запропонували гібридний варіант,який не сподобався українцям й іншим. Але в його основі — ідеяінтернаціоналізації національного суду. Тобто це міг би бути український судза міжнародної підтримки, — зазначив він.

**Третім варіантом** Тейлор назвав ідею розгляду позову щодо путіна в одному знаціональних судів третіх країн, наприклад європейському, в юрисдикції яких єзлочин щодо вчинення акту агресії.

Окремо експосол висловився і щодо перспектив саміту НАТО для України, якийнезабаром відбудеться у Вільнюсі.

— Дана Україні у 2008 році обіцянка (План дій щодо членства. — _Ред_.) можевтілитися нині… Минулого тижня Міністр оборони України запитав нашу невеличкугрупу американських експертів про політику відкритих дверей НАТО. Він сказав:«Де ці двері, ми їх не бачимо». У Вільнюсі ми маємо їх побачити. Я так вважаю,— сказав Вільям Тейлор.

Нагадаємо, раніше, Офіс Президента України заявляв, що Україна моженаблизитися до створення міжнародного спеціального трибуналу для керівництварф упродовж найближчих року-півтора за умови збереження нинішнього темпуроботи над цим процесом.

Source: [https://armyinform.com.ua/2023/05/27/eksposol-ssha-nazvav-try-varianty-prytyagnennya-putina-do-vidpovidalnosti-za-agresiyu/](https://armyinform.com.ua/2023/05/27/eksposol-ssha-nazvav-try-varianty-prytyagnennya-putina-do-vidpovidalnosti-za-agresiyu/)