# Данілов про готовність до контрнаступу: Історична можливість, яку Україна не може втратити

Authors: Ukrinform (Person)

Publisher: Укринформ (Organization)

Published Time: 2023-05-27T10:50:00+03:00

Modified Time: 2023-05-27T10:50:00+03:00

Description: Секретар Ради національної безпеки та оборони Олексій Данілов заявив, що Україна готова розпочати довгоочікуваний контрнаступ для відвоювання своїх територій. — Укрінформ.

Images: ['[630_360_16846...](https://static.ukrinform.com/photos/2023_05/thumb_files/630_360_1684691970-341.jpg)']

Tags: ['ЗСУ', 'Данілов', 'Війна з Росією', 'Контрнаступ']

Type: Article

<!--METADATA-->

![](../Images/yкринформ/2023-05-27T10-50-00-03-00/630_360_1684691970-341.jpg) СекретарРади національної безпеки та оборони Олексій Данілов заявив, що Україна готоварозпочати довгоочікуваний контрнаступ для відвоювання своїх територій.

Про це Данілов сказав в інтерв'ю [ ВВС](https://www.bbc.com/news/world-65725004) , передає Укрінформ.

Повідомляється, що Данілов не назвав дату контрнаступу, натомість зазначив, щонаступ з метою відвоювання території в окупаційних сил Путіна може розпочатися"завтра, післязавтра або через тиждень".

Він застеріг, що український уряд "не має права на помилку" у прийнятті цьогорішення, оскільки це "історична можливість", яку "ми не можемо втратити".

Під час інтерв'ю Данілов також підтвердив, що деякі сили найманців ПВК"Вагнер" відходять із Бахмута. Він повідомив про їх перегрупування в трьохінших місцях і підкреслив, що "це не означає, що вони припинять воювати знами".

У публікації зазначається, що Україна планувала контрнаступ протягом декількохмісяців. Але вона хотіла мати якомога більше часу для підготовки військ іотримання військової техніки від західних союзників.

**Читайте також:** [ «Прийшов час повертати своє»: Залужний оприлюднив відео змолитвою за визволення України ](https://www.ukrinform.ua/rubric-ato/3714795-zaluznij-zaaviv-so-prijsov-cas-povertati-svoe.html)

За словами Секретаря РНБО, ЗСУ розпочнуть наступ тоді, коли командирипідрахують, що "ми зможемо досягти найкращого результату на цьому етапівійни".

"Було б дивно, якби я називав дати початку тих чи інших подій. Цього не можнаробити.... Перед нами стоїть дуже відповідальне завдання перед нашою країною.І ми розуміємо, що не маємо права на помилку", - сказав [ Данілов.](https://www.ukrinform.ua/tag-danilov)

Посадовець відкинув припущення, що контрнаступ вже розпочався, заявивши, що"знищення російських пунктів управління та російської військової техніки" булозавданням українських Збройних Сил з 24 лютого минулого року.

Данілов підтримав рішення української армії боротися в Бахмуті протягомбагатьох місяців.

"Бахмут - це наша земля, наша територія, і ми повинні її захищати", - сказаввін і додав: "Якщо ми почнемо залишати кожен населений пункт, це може привестинас до нашого західного кордону, як того хотів Путін з перших днів війни".

За його словами, "ми контролюємо лише невелику частину міста, і ми цевизнаємо. Але ви повинні пам'ятати, що Бахмут відіграв велику роль у ційвійні".

Данілов також сказав, що він "абсолютно спокійно" ставиться до того, що Росіяпочинає розгортати ядерну зброю в Білорусі.

"Для нас це не є якоюсь новиною", - прокоментував ситуацію Данілов.

Як повідомляв Укрінформ, [ сили групи "Вагнера", ймовірно, почали відходити здеяких своїх позицій навколо міста Бахмут. ](https://www.ukrinform.ua/rubric-ato/3714831-vagnerivci-pocali-vidhoditi-z-deakih-pozicij-u-bahmuti-britanska-rozvidka.html)

_Фото: Костянтин Ліберов_

Source: [https://www.ukrinform.ua/rubric-ato/3714854-danilov-pro-gotovnist-do-kontrnastupu-istoricna-mozlivist-aku-ukraina-ne-moze-vtratiti.html](https://www.ukrinform.ua/rubric-ato/3714854-danilov-pro-gotovnist-do-kontrnastupu-istoricna-mozlivist-aku-ukraina-ne-moze-vtratiti.html)