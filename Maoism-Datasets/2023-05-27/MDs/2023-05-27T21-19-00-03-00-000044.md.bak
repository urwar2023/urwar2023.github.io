# Президент: На черзі - нові, ще масштабніші санкційні пакети

Authors: Ukrinform (Person)

Publisher: Укринформ (Organization)

Published Time: 2023-05-27T21:19:00+03:00

Modified Time: 2023-05-27T21:19:00+03:00

Description: Україна крок за кроком збирає повні дані про всіх, хто працює на агресію – прямо чи опосередковано. І на черзі – нові, ще більш масштабні санкційні пакети. — Укрінформ.

Images: ['[630_360_16581...](https://static.ukrinform.com/photos/2022_07/thumb_files/630_360_1658192913-591.jpeg)']

Tags: ['Санкції', 'Україна', 'Зеленський', 'Війна з Росією']

Type: Article

<!--METADATA-->

![](../Images/yкринформ/2023-05-27T21-19-00-03-00/630_360_1658192913-591.jpeg) Українакрок за кроком збирає повні дані про всіх, хто працює на агресію – прямо чиопосередковано. І на черзі – нові, ще більш масштабні санкційні пакети.

Про це Володимир Зеленський сказав у [ відеозверненні](https://www.youtube.com/watch?v=VLCKtW9RsLI) , передає Укрінформ.

_Відео:[ Офіс Президента ](https://t.me/V_Zelenskiy_official/6390) _

**Бажаю здоровʼя, шановні українці!**

Сьогодні – ще один наш санкційний день. Є санкції проти юридичних та фізичнихосіб – більшість із них російські, – які працюють на терор.

Загалом 220 компаній і 51 фізична особа. Це підприємства ВПК та дотичніросійські компанії. Підприємства, що обслуговують війну. І особи, через якихвідбувається управління цими компаніями.

Не всі з них діють на території держави-терориста, деякі – в інших країнах.Але глобальний тиск отримають усі. Крок за кроком ми збираємо повні дані провсіх, хто працює на агресію – прямо чи опосередковано. Кожна така особа будезаблокована, і наші українські санкції або вже синхронізовані, або будутьсинхронізовані із санкціями вільного світу.

Коли Росія починала цю агресію, там дивилися на світ, як на себе у дзеркало.Там думали, що нібито всі у світі такі ж цинічні й нібито так само зневажаютьлюдей, як господарі Росії. Але світ інший – світ допомагає нам захищати життя.І кожен, хто йде проти світу, стане маргіналом. Росія нічого не здобуде і всепрограє. Разом із тими, хто ще якось намагається їй допомагати в терорі.

Ми продовжимо наші санкційні кроки, і на черзі є нові санкційні пакети – щебільш масштабні.

За підсумками тижня хочу подякувати Японії за новий санкційний пакет протиРосії. Дякую й за нову безпекову допомогу від Японії. Це те, що реально рятуєжиття.

Дякую Фінляндії за новий оборонний пакет для України, це рішення ухвалено тежцього тижня.

Дякую Німеччині за передачу нашій державі чергової партії різних обороннихзасобів, які посилять наш захист від російського терору, зокрема й захистнеба.

Хочу подякувати Канаді за готовність зміцнювати своє лідерство в підтримціУкраїни.

Дякую Ісландії за допомогу нашому захисту й нашим людям.

Наступний тиждень теж зробимо сильним із погляду нашої співпраці з партнерами.Жодного тижня не втрачаємо.

І, як завжди, дякую нашим воїнам, кожному й кожній, хто особливо відзначивсяна тижні.

Бахмутський напрямок… 80-та окрема десантно-штурмова бригада – дякую, воїни,за ваші активні дії! Це саме те, що потрібно. Славетна 93-тя окремамеханізована бригада «Холодний Яр» – дякую вам за стійкість і за вашусміливість! Молодці!

Лиманський напрямок… 81-ша окрема аеромобільна бригада – дякую вам, хлопці, завашу результативність у знищенні ворога!

ОСУВ «Таврія»… 35-та і 36-та окремі бригади морської піхоти, 55-та окремаартилерійська бригада, 59-та окрема мотопіхотна бригада й десантники нашої«Сімдесятдевʼятки» – я дякую всім вам! Як завжди – міцні, як завжди – ви дужеефективні!

**Слава всім, хто захищає нашу державу! Слава всім, хто допомагає!**

**Слава Україні!**

_Фото: ОП_

Source: [https://www.ukrinform.ua/rubric-polytics/3715052-prezident-na-cerzi-novi-se-masstabnisi-sankcijni-paketi.html](https://www.ukrinform.ua/rubric-polytics/3715052-prezident-na-cerzi-novi-se-masstabnisi-sankcijni-paketi.html)