# СБУ оголосила підозру чотирьом колаборантам, серед яких – так звані посадовці «МНС РФ»

Authors: Ukrinform (Person)

Publisher: Укринформ (Organization)

Published Time: 2023-05-27T12:35:00+03:00

Modified Time: 2023-05-27T12:35:00+03:00

Description: Служба безпеки України оголосила підозру чотирьом поплічникам ворога, серед яких – псевдопосадовці "міністерства надзвичайних ситуацій Російської Федерації" та колишня працівниця Міністерства юстиції. — Укрінформ.

Images: ['[630_360_16699...](https://static.ukrinform.com/photos/2022_12/thumb_files/630_360_1669983394-548.jpg)']

Tags: ['Підозра', 'СБУ', 'Колаборант', 'Війна з Росією']

Type: Article

<!--METADATA-->

![](../Images/yкринформ/2023-05-27T12-35-00-03-00/630_360_1669983394-548.jpg) Службабезпеки України оголосила підозру чотирьом поплічникам ворога, серед яких –псевдопосадовці "міністерства надзвичайних ситуацій Російської Федерації" таколишня працівниця Міністерства юстиції.

Як передає Укрінформ, про це повідомила [ СБУ.](https://ssu.gov.ua/novyny/sbu-povidomyla-pro-pidozru-shche-4m-vorozhym-poplichnykam-sered-nykh-posadovtsi-mns-rf-ta-kolyshnia-pratsivnytsia-miniustu)

Так, одним із фігурантів є рецидивіст, засуджений у 2021 році до десяти роківув’язнення за злочини у складі підконтрольної Росії "козачої національноїгвардії війська донського". Відтоді він переховувався від правосуддя натимчасово захопленій частині Луганської області, а з вересня 2022 року очоливстворений агресором "Лисичанський пожежно-рятувальний загін".

Серед підозрюваних також – монтер провайдерської фірми і колишній посадовецьмісцевого підрозділу Державної служби з надзвичайних ситуацій. Встановлено, щопісля захоплення частини регіону вони підтримали російських загарбників тапішли з ними на добровільну співпрацю.

За даними [ СБУ, ](https://www.ukrinform.ua/tag-sbu) монтер був призначенийкерівником створеного росіянами "відділу внутрішньої політики адміністраціїЛисичанська", експосадовець ДСНС – очільником міської "пожежно-рятувальноїчастини мнс лнр".

**Читайте також:** [ СБУ за рік викрила понад 300 ворожих агентів, частину зних перевербували – Малюк ](https://www.ukrinform.ua/rubric-ato/3714753-sbu-za-rik-vikrila-ponad-300-vorozih-agentiv-castinu-z-nih-pereverbuvali-maluk.html)

Усім трьом фігурантам інкримінується вчинення злочину, передбаченого ст. 111-1(колабораційна діяльність) Кримінального кодексу України.

Також задокументовані злочинні дії колишньої працівниці Мін’юсту, яка уберезні 2022 року втекла на тимчасово захоплену територію Донецької області,де перебувала на постійному зв’язку з бойовиками, виправдовувала російськузбройну агресію та закликала місцевих жителів підтримати загарбників.

Зловмисниця оголошена в розшук. Їй інкримінується виправдовування, визнанняправомірною, заперечення збройної агресії РФ проти України, глорифікація їїучасників (ст. 436-2 Кримінального кодексу України).

**Читайте також:** [ затримала російського агента, який готував підривзалізничної колії під Авдіївкою ](https://www.ukrinform.ua/rubric-ato/3713895-sbu-zatrimala-rosijskogo-agenta-akij-gotuvav-pidriv-zaliznicnoi-kolii-pid-avdiivkou.html)

Тривають комплексні заходи для притягнення винних до відповідальності.

Як повідомляв Укрінформ, підозру оголосили ексочільнику Державноїреєстраційної служби України Дмитру Вороні, який виконує роль "сенатора відЗапорізької області РФ".

Source: [https://www.ukrinform.ua/rubric-ato/3714900-sbu-ogolosila-pidozru-cotirom-kolaborantam-sered-akih-tak-zvani-posadovci-mns-rf.html](https://www.ukrinform.ua/rubric-ato/3714900-sbu-ogolosila-pidozru-cotirom-kolaborantam-sered-akih-tak-zvani-posadovci-mns-rf.html)