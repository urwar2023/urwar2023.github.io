# У Швеції відбувається персональна виставка української художниці Валентини Бєро

Authors: Ukrinform (Person)

Publisher: Укринформ (Organization)

Published Time: 2023-05-27T16:11:00+03:00

Modified Time: 2023-05-27T16:11:00+03:00

Description: У містечку Бромолла у Швеції, в арт резиденції Ifo Center відбувається виставка «Мікс» української мисткині з Донецька Валентини Бєро. — Укрінформ.

Images: ['[630_360_16851...](https://static.ukrinform.com/photos/2023_05/thumb_files/630_360_1685192535-446.jpg)', '[1685192739-52...](https://static.ukrinform.com/photos/2023_05/1685192739-524.jpg)', '[1685192768-48...](https://static.ukrinform.com/photos/2023_05/1685192768-486.jpg)', '[1685192782-12...](https://static.ukrinform.com/photos/2023_05/1685192782-129.jpg)', '[1685192799-42...](https://static.ukrinform.com/photos/2023_05/1685192799-422.jpg)', '[1685193165-17...](https://static.ukrinform.com/photos/2023_05/1685193165-173.jpg)', '[1685193010-97...](https://static.ukrinform.com/photos/2023_05/1685193010-974.jpg)']

Tags: ['Швеція', 'Мистецтво', 'Художниця']

Type: Article

<!--METADATA-->

![](../Images/yкринформ/2023-05-27T16-11-00-03-00/630_360_1685192535-446.jpg) У містечкуБромолла у Швеції, в арт резиденції Ifo Center відбувається виставка «Мікс»української мисткині з Донецька Валентини Бєро.

Про це Укрінформу повідомила пресслужба мисткині.

![](../Images/yкринформ/2023-05-27T16-11-00-03-00/1685192739-524.jpg)

На вставці представлено скульптуру та живопис. У основі багатьох творів цієївиставки – давно реалізовані роботи Валентини або ескізи ідей, які чекалисвого втілення, тому це – суміш старих ідей із новими.

![](../Images/yкринформ/2023-05-27T16-11-00-03-00/1685192768-486.jpg)

«З 2008 року я змішую різні матеріали, і на моїй персональній виставці в IfoCenter можна побачити керамічні скульптури в поєднанні зі склом, а такожкілька моїх перших скульптур з дерева та металу. З самого початку мого шляху вкераміці, з 2005 року, у мене виникла ідея робити отвори або заглиблення вкерамічних скульптурах, створюючи таким чином центри, в яких часторозміщуються персонажі, що надають значення та розповідають історії. На моїйвиставці у Швеції у квітні-травні 2023 цей метод також присутній! У моїхроботах часто зустрічається алегорія, і на цій виставці ви побачите багатокотів – я працюю з їх зображенням, як символом спокою та миру», – розповідаєВалентина Бєро.

![](../Images/yкринформ/2023-05-27T16-11-00-03-00/1685192782-129.jpg)

Вона виросла у родині художників, тож залюбленість у мистецтво оточувала її здитинства.

«У моїх батьків були незвичайні та різні авторські стилі, для мене завжди дужеважливою була індивідуальність, і моїм внутрішнім завданням було працюватикожен раз, як ніхто, і це часто дивувало навіть моїх батьків, які буливикладачами в Донецькому художньому коледжі та присвятили своє життямистецтву, зробивши великий внесок у художню освіту. Над своїм авторськимстилем я працювала з дитинства, а з 2004 року професійно займаюся художньоюкерамікою та послідовно розвиваю те, що почала формувати у 2004-2006 роках,навчаючись у Донецькому художньому училищі. Національна академія мистецтв уЛьвові, яку я закінчила у 2012 році, дала мені час для поглиблення практики»,– розповідає мисткиня.

![](../Images/yкринформ/2023-05-27T16-11-00-03-00/1685192799-422.jpg)

На початку творчої кар’єри їй довелося двічі втікати від війни.

«З початком війни у 2014 році мені довелося виїхати з мого рідного містаДонецька. Відтоді у мене не було можливостей для нормального творчого розвитку– я не мала доступу до дому, до майстерні, але я вперто присвячувала весь свійчас роботі з мистецтвом та професійному зростанню, представляючи Україну усвіті. Наприклад, у 2019 році я стала першою українською художницею, якувідібрали у конкурсі та запросили у «Guest Artist Residence» до всесвітньовідомої артрезиденції при музеї кераміки в Shigaraki Ceramic Cultural Park вЯпонії. Якщо озирнутися назад, то дивовижно, скільки вдалось зробити за ціроки в такій життєвій ситуації. Три роки я одна у Львові, місті на іншомукінці України, робила капітальний ремонт в орендованій майстерні, але в лютому2022 року мені знову довелося покинути все і вдруге втікати від війни. Великаподяка всім за підтримку українців і велика подяка Artist at Risk, SWAN таНаціональній асоціації шведських мистецьких асоціацій, які підтримали моюартрезиденцію та виставку в «Ifo Center», – розповідає Бєро.

![](../Images/yкринформ/2023-05-27T16-11-00-03-00/1685193165-173.jpg)

За її словами, у Швеції дуже гарна система підтримки місцевих художників, вних є чому повчитися. Тож мисткиня радо поділиться досвідом з тими, хто хочеполіпшити систему розвитку та підтримки культури в Україні.

![](../Images/yкринформ/2023-05-27T16-11-00-03-00/1685193010-974.jpg)

Як передає Укрінформ, у Стокгольмі [ провели](https://www.ukrinform.ua/rubric-diaspora/3705957-u-stokgolmi-proveli-vecir-ukrainskoi-kulturi.html) вечір української культури, у якому взяли участь 120гостей – українців, які через війну отримали тимчасовий прихисток у Швеції.

_Фото: пресслужба мисткині_

Source: [https://www.ukrinform.ua/rubric-diaspora/3714964-u-svecii-vidbuvaetsa-personalna-vistavka-ukrainskoi-hudoznici-valentini-bero.html](https://www.ukrinform.ua/rubric-diaspora/3714964-u-svecii-vidbuvaetsa-personalna-vistavka-ukrainskoi-hudoznici-valentini-bero.html)