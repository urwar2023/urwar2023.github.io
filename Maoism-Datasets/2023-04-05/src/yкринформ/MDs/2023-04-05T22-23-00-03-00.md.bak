# Напередодні Великодніх свят збільшився пасажиропотік громадян в Україну - Демченко

Authors: Ukrinform (Person)

Publisher: Укринформ (Organization)

Published Time: 2023-04-05T22:23:00+03:00

Modified Time: 2023-04-05T22:23:00+03:00

Description: Пасажиропотік громадян, які прямують в Україну, збільшився напередодні Великодніх свят. Якщо раніше в середньому за добу кордон перетинало до 80 тисяч осіб в обидва боки, то останнім часом - понад 110 тисяч осіб. — Укрінформ.

Images: ["[630_360_16807...](https://static.ukrinform.com/photos/2023_04/thumb_files/630_360_1680704433-141.jpg)"]

Tags: ['Прикордонники', 'Великдень', 'Демченко']

Type: Article

<!--METADATA-->

![](../Images/2023-04-05T22-23-00-03-00/630_360_1680704433-141.jpg)Пасажиропотік громадян, які прямують в Україну, збільшився напередодніВеликодніх свят. Якщо раніше в середньому за добу кордон перетинало до 80тисяч осіб в обидва боки, то останнім часом - понад 110 тисяч осіб.

Про це під час брифінгу в медіацентрі Україна - Укрінформ повідомив речникДПСУ Андрій Демченко.

«На цей час загальний пасажиропотік дещо змінився і має тенденцію дозбільшення. Це пов'язано в першу чергу з Великодніми святами. Збільшення рухуми почали фіксувати з середи минулого тижня і якщо до цього в середньому задобу кордон перетинало до 80 тисяч осіб в обидва боки, то з середипасажиропотік зріс спочатку до 90 тисяч осіб за добу, а протягом суботи інеділі він був на рівні понад 110 тисяч осіб за добу в обидва боки. Протягомминулої доби він знову знизився, але показники трималися на рівні понад 80тисяч осіб за добу», - зазначив Демченко.

**Читайте також:** [ **Демченко** ](https://www.ukrinform.ua/rubric-society/3690986-sodobi-prikordonniki-zatrimuut-do-20-uhilantiv-demcenko.html)

Він також повідомив, що до збільшення пасажиропотоку співвідношення громадянна в’їзд та виїзд залишалося на рівні 50 на 50 у відсотковому співвідношенні,не відмічалося суттєвої переваги виїзду громадян з України. Водночас речникнагадав, що деякі російські пабліки намагалися поширювати фейкову інформацію,що Україну, начебто, масово залишають українці.

Демченко підкреслив, що масового виїзду громадян України за останній час небуло. Загалом за 3 місяці цього року загальна інтенсивність пасажиропотокузменшилась на 16% у порівнянні з торішніми показниками.

За словами речника, зростання кількості пасажирів на в’їзд в Україну особливовідчутним було в суботу, неділю та понеділок. Загалом протягом тижня на в’їздв Україну перетнуло кордон на 80 тисяч осіб більше ніж тих, хто слідував навиїзд. Висока динаміка пасажиропотоку очікується і надалі, до завершенняВеликодніх свят, спрогнозував речник.

**Читайте також:** [ ](https://www.ukrinform.ua/rubric-society/3662856-bez-vidradzenna-derzsluzbovciv-ne-vipuskatimut-za-kordon-navit-iz-dovidkou-pro-invalidnist.html)

Також Демченко повідомив, що як і раніше найбільше громадяни перетинаютькордон з Польщею, на нього припадає 50% пасажиропотоку. Через збільшенняпасажиропотоку на окремих напрямках спостерігалися і черги на в’їзд. Зокрема,за інформацією польських прикордонників у вихідні найбільше скупчення автівокбуло на напрямку пунктів пропуску Краківець і Шегині на в'їзд до України.Водночас інші пункти пропуску не були завантажені.

Демченко звернувся до громадян із закликом при плануванні поїздок цікавитисяінформацією щодо стану завантаженості пунктів пропуску на інформаційнихресурсах контролюючих служб суміжних країн. Таку інформацію можна отриматитакож на ресурсах ДПСУ і Західного регіонального управління.

Як повідомлялось раніше, за добу 4 квітня західні кордони України з ЄС таМолдовою перетнули 70 тисяч осіб та 18 тисяч транспортних засобів.Пасажиропотік відносно попередньої доби зменшився ще на 11 тисяч осіб.

Source: [https://www.ukrinform.ua/rubric-society/3692029-naperedodni-velikodnih-svat-zbilsivsa-pasaziropotik-gromadan-v-ukrainu-demcenko.html](https://www.ukrinform.ua/rubric-society/3692029-naperedodni-velikodnih-svat-zbilsivsa-pasaziropotik-gromadan-v-ukrainu-demcenko.html)