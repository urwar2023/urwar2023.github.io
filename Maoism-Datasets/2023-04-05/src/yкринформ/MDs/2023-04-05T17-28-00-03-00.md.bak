# На Харківщині оголосили підозру двом депутатам - вивезли понад 700 тонн соняшника до рф

Authors: Ukrinform (Person)

Publisher: Укринформ (Organization)

Published Time: 2023-04-05T17:28:00+03:00

Modified Time: 2023-04-05T17:28:00+03:00

Description: На Харківщині викрили двох депутатів, які допомогли окупантам вивезти в росію понад 700 тонн насіння соняшника, гроші з його продажу вони частково привласнили, решту віддали загарбникам. — Укрінформ.

Images: ["[630_360_15338...](https://static.ukrinform.com/photos/2018_08/thumb_files/630_360_1533821004-4462.jpg)", "[1680704681-84...](https://static.ukrinform.com/photos/2023_04/1680704681-842.jpg)"]

Tags: ['Підозра', 'Харківщина', 'Колаборант', 'Війна з росією', 'Агропродукція']

Type: Article

<!--METADATA-->

![](../Images/2023-04-05T17-28-00-03-00/630_360_1533821004-4462.jpg) НаХарківщині викрили двох депутатів, які допомогли окупантам вивезти в росіюпонад 700 тонн насіння соняшника, гроші з його продажу вони частковопривласнили, решту віддали загарбникам.

Про це повідомив речник Управління СБУ в Харківській області Владислав Абдулау [](https://www.facebook.com/VladislavAbdula/posts/pfbid02QLEwZu3B9d3EMU2mDBFopS8P3hHDTpkT7K8tkgvCKaztK4gvzr4WUc67JPnnfoeml)передає Укрінформ.

«У ході стабілізаційних заходів у звільнених районах Харківської областіСлужба безпеки викрила двох ворожих поплічників серед посадовців. Нимивиявились депутати VIII скликання Ізюмської районної ради, які добровільнопішли на співпрацю з окупантами і організували їм оптові поставки насіннясоняшника», - йдеться у повідомленні.

![](../Images/2023-04-05T17-28-00-03-00/1680704681-842.jpg)

За даними слідства, депутати, домовившись із представниками збройних формуваньдержави-агресора та окупаційної адміністрації, вивозили зі складськихприміщень насіння соняшника з території регіону до рф. Встановлено, що вонисиломіць відбирали насіння у місцевих підприємців, погрожуючи своїми зв’язкамиз військовослужбовцями рф.

«Пособникам вдалось вивезти більш ніж 700 тонн насіння соняшника. Післяреалізації продукції на території рф виручені кошти [](https://www.ukrinform.ua/tag-kolaborant) частково привласнили, а частковопередали представникам збройних формувань держави-агресора та окупаційноїадміністрації», - зазначив Абдула.

Окрім цього, депутати допомогли окупантам відновити міст у м. Ізюм длязабезпечення безперешкодної переправи військової техніки збройних формуваньдержави-агресора з метою ведення бойових дій проти України.

**Читайте також:** [ ](https://www.ukrinform.ua/rubric-regions/3691887-spivpracuvati-z-vorogom-pogodilis-700-meskanciv-melitopolskogo-rajonu-mer.html)

Наразі поплічники ворога переховуються від українського правосуддя нанепідконтрольних територіях.

На підставі зібраних доказів слідчі Служби безпеки заочно повідомилифігурантам про підозру за ч. 2 ст. 28 (правопорушення, вчинене за попередньоюзмовою групою осіб) та ч. 1 ст. 111-2 (пособництво державі-агресору)Кримінального кодексу України.

Source: [https://www.ukrinform.ua/rubric-regions/3692039-na-harkivsini-ogolosili-pidozru-dvom-deputatam-vivezli-ponad-700-tonn-sonasnika-do-rf.html](https://www.ukrinform.ua/rubric-regions/3692039-na-harkivsini-ogolosili-pidozru-dvom-deputatam-vivezli-ponad-700-tonn-sonasnika-do-rf.html)