# Ми домовилися про те, що дасть українським воїнам більше сили — Володимир Зеленський про переговори у Варшаві

Author: ['АРМІЯINFORM']

Time: 2023-04-05T94:00:00-04:00

Description: https://www.youtube.com/watch?v=qyZeyorJrHI    У межах офіційного візиту до Республіки... Война с Украиной 2022, Война с Украиной последние новости сегодня, Новости война с Украиной 2022 последние на сегодня, Будет ли война между Украиной и Россией и когда, Война с Украиной в 2022 году будет или нет,  Будет ли война с Украиной в ближайшее время что говорят,  Война с Украиной новости,  Новости Украины сегодня,  Украинские новости в украинских СМИ на русском

Images: ['[c1dd19d9c162795bef3fba4a58d4c597_1680720041_extra_large.jpeg](https://armyinform.com.ua/wp-content/uploads/2023/04/c1dd19d9c162795bef3fba4a58d4c597_1680720041_extra_large.jpeg)', '[07e225037084ecbd7ed3ad0626bf50b8_1680706386_extra_large.jpeg](https://armyinform.com.ua/wp-content/uploads/2023/04/07e225037084ecbd7ed3ad0626bf50b8_1680706386_extra_large.jpeg)']

Tags: ['STOPRUSSIA', 'АГРЕСІЯ РФ']

Category: News

<!--METADATA-->

У межах офіційного візиту до Республіки Польща Президент України ВолодимирЗеленський провів зустріч із Прем’єр-міністром Польщі Матеушем Моравецьким.

Про це [повідомляє](https://president.gov.ua/news/volodimir-zelenskij-za-rezultatami-peregovoriv-iz-mateushem-82121) Офіс Президента України.

Глава Української держави подякував очільнику польського уряду за словапідтримки й відповідні потужні кроки, які він як Премʼєр-міністр Польщі робивіз самого початку повномасштабного вторгнення Російської Федерації в Україну.

«Цей візит у Варшаву, усі наші переговори сьогодні — їх справді можна назватипереможними. Погоджено новий і дуже потрібний саме зараз нашим воїнамоборонний пакет, який захищає свободу й незалежність не лише України, Польщі,Європи, а й усього світу. І дуже важливо, щоб воїни, які зараз в окопах насході, там, де гаряче, які на півдні України, знали, що тут, у Варшаві, мидомовилися про те, що дасть Україні й кожному та кожній із наших захисниківбільше сили. Ця сила нам дуже потрібна зараз. Я дякую за це тобі, Матеуше», —сказав Володимир Зеленський.

Президент України констатував, що попередні домовленості, яких було досягнуто,зокрема, під час зустрічі у Львові, вже виконані.

«Є очевидне польське лідерство у танковій коаліції. І польські танки вже наполі бою в Україні. І так само разом із союзниками маємо прийти до створенняавіаційної коаліції — на вищому рівні бойової авіації, сучаснішому. Польськібрати нас у цьому розуміють», — сказав Глава держави.

![](../Images/2023-04-05T94-00-00-04-00/c1dd19d9c162795bef3fba4a58d4c597_1680720041_extra_large.jpeg)

Під час зустрічі сторони обговорили економічні та інфраструктурні питання, атакож можливості щодо відбудови України.

«Ми обговорювали питання щодо наших фермерів — польських і українських. Мизнайшли вихід. Я вважаю, що найближчими днями, тижнями ми остаточно розв’яжемовсі питання, тому що не може бути будь-яких складнощів між такими близькимипартнерами й реальними друзями, як Польща та Україна», — зазначив ВолодимирЗеленський.

Президент також висловив подяку польському народові за ключове логістичнезначення Польщі, адже саме польськими дорогами та через польські портидоправляється Україні військова, енергетична, медична, гуманітарна допомога зусього світу.

«Разом із Матеушем ми відзначили досягнення у співпраці між українською тапольською залізницями. Зокрема, відкриття нового залізничного сполучення Львів— Варшава через Раву-Руську. Очікуємо, що сполучення запрацює на повну вженайближчими місяцями», — повідомив Президент.

Під час переговорів ішлося й про подальші кроки для зближення України зЄвропейським Союзом та їхню підтримку з боку уряду Польщі.

![](../Images/2023-04-05T94-00-00-04-00/07e225037084ecbd7ed3ad0626bf50b8_1680706386_extra_large.jpeg)

«І ще одне, що потребує максимальної уваги. Шукаємо рішення, як повернутиукраїнських діточок, які були силою викрадені, депортовані нашим ворогом —Російською Федерацією. Наші польські брати готові допомогти Україні в пошукута поверненні дітей», — зазначив Глава держави.

Він подякував за спільну ініціативу Польщі та Європейської комісії щодо пошукуй повернення дітей, яких російська держава намагається позбавити родини,країни та національної ідентичності.

«Дуже важливо, що й такій формі російської агресії — а форм у неї багато — мипротистоїмо разом із Польщею. Разом назавжди — Україна й Польща», — наголосивВолодимир Зеленський.

Зі свого боку Матеуш Моравецький акцентував, що з першого дня повномасштабноговторгнення Росії Польща стіною стала за Україну, а українці власною кров’ючітко написали свою програму на майбутнє.

«Вони хочуть бути в НАТО, хочуть бути частиною ЄС, і Польща дуже підтримує ціпрагнення. Тому що ми знаємо: коли Україна буде в НАТО — ми будемо в більшійбезпеці», — переконаний він.

Прем’єр-міністр Польщі наголосив, що сьогодні українські військові своїмвеличезним героїзмом демонструють, що таке боротьба за незалежність таєвропейські цінності.

«Ви — щит Польщі, щит усієї Європи», — сказав Матеуш Моравецький.

Голова польського уряду заявив, що не може бути й мови про угоди з лютою,варварською Росією.

«Це від України залежить, що вона визначить як прийнятні для себе умови мирута безпеки», — наголосив він.

За словами Матеуша Моравецького, Польща обговорює з європейськими партнерамита США, як побудувати нову архітектуру безпеки.

Прем’єр-міністр зауважив, що Росія за допомогою своєї пропаганди й далінамагається посварити Польщу та Україну, чого не можна допустити. За йогословами, українсько-польська співпраця має особливий характер, а під часпереговорів порушуються й проблемні питання, зокрема щодо українського зерната іншої аграрної продукції на польському ринку.

Матеуш Моравецький наголосив, що поляки чудово знають, наскільки цінними єсвобода й солідарність, тому надзвичайно підтримують український народ уборотьбі з російським агресором.

«Росія вже програла війну й боротьбу за українські душі. Я переконаний, щоРосія також програє цю війну за Україну. І врешті-решт програє у війні задомінування в нашому регіоні», — підсумував він.

Володимир Зеленський і Матеуш Моравецький також оглянули зразки військовоїтехніки, яку Польща планує передати Україні.

Крім того, Президент України та Прем’єр-міністр Польщі поклали квіти до Могилиневідомого солдата у Варшаві. Глава Української держави у присутностіочільника уряду Польщі ознайомився з історією меморіалу та зробив запис уКнизі пам’яті.

Володимир Зеленський і Матеуш Моравецький також встановили лампадки допам’ятника жертвам Смоленської трагедії 2010 року та до пам’ятника ПрезидентуПольщі у 2005–2010 роках Леху Качинському.

Source: [https://armyinform.com.ua/2023/04/05/my-domovylysya-pro-te-shho-dast-ukrayinskym-voyinam-bilshe-syly-volodymyr-zelenskyj-pro-peregovory-u-varshavi/](https://armyinform.com.ua/2023/04/05/my-domovylysya-pro-te-shho-dast-ukrayinskym-voyinam-bilshe-syly-volodymyr-zelenskyj-pro-peregovory-u-varshavi/)