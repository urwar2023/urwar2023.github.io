# В уряді ФРН не погоджуються зі словами віцеканцлера про повільну військову допомогу Україні

Authors: Ukrinform (Person)

Publisher: Укринформ (Organization)

Published Time: 2023-04-05T16:58:00+03:00

Modified Time: 2023-04-05T16:58:00+03:00

Description: У Федеральному уряді не поділяють думку віцеканцлера, міністра економіки Роберта Габека, який під час візиту в Київ вибачився за запізнення з поставками зброї в Україну. — Укрінформ.

Images: ["[630_360_16807...](https://static.ukrinform.com/photos/2023_04/thumb_files/630_360_1680703453-731.jpg)"]

Tags: ['Німеччина', 'Україна', 'допомога', 'Війна з росією']

Type: Article

<!--METADATA-->

![](../Images/yкринформ/2023-04-05T16-58-00-03-00/630_360_1680703453-731.jpg) УФедеральному уряді не поділяють думку віцеканцлера, міністра економіки РобертаГабека, який під час візиту в Київ вибачився за запізнення з поставками зброїв Україну.

Висловлювання Габека прокоментував на брифінгу речник уряду ШтеффенГебештрайт, передає кореспондент Укрінформу.

«Ми робили саме те, що є правильним і завжди в правильний час», - заявивречник і нагадав, що його держава користується при наданні військової допомоги3 принципами: підтримати, наскільки це можливо, не довести до прямогоконфлікту між НАТО та рф і не робити односторонніх кроків, але виключно вкоординації з партнерами.

Гебештрайт підкреслив, що Берлін діє в такому руслі з 26 лютого 2022 року,коли були відправлені перші партії зброї. В кінці квітня Німеччина вже почалапередавати системи Panzerhaubutze 2000 і Gepard, згодом додалися РСЗВ, системиППО та зрештою – бойові танки та БМП. До того ж, саме Німеччина організувала«кільцеві обміни», що дозволило передати Україні чимало зброї радянськогозразку.

Наразі ФРН є найбільшим постачальником зброї Україні в материковій Європі тадругим після США в світі, зауважив речник.

**Читайте також:** [ **Відбудова** **Чернігівщини** **Зеленський** **показав****віцеканцлеру** **ФРН** **ремонт** **мосту** **через** **Десну**](https://www.ukrinform.ua/rubric-vidbudova/3691086-vidnovlenna-cernigovsini-zelenskij-pokazav-vicekancleru-frn-ak-remontuut-mist-cerez-desnu.html)

Під час зустрічі з Президентом України в Києві Габек заявив: «Мені глибокосоромно, що було надто пізно… Ми змінили нашу позицію (не постачати зброю взони конфлікту – ред.), але це зайняло надто багато часу».

Слід зауважити, що під час свого візиту в Україну в травні 2021 року Габек,який тоді ще не був членом уряду, висловився за надання зброї Україні «длясамооборони», за що був підданий суворій критиці вдома, в тому числі в лавахвласної партії.

Після повернення з України зараз політик заявив журналістам, що він підтримуєпозицію канцлера в тому, що [ ](https://www.ukrinform.ua/tag-nimeccina) неповинна стати стороною війни. На запитання, що він особисто бачить як «червонулінію» Габек назвав присутність німецьких солдатів в Україні.

Source: [https://www.ukrinform.ua/rubric-polytics/3692019-v-uradi-frn-ne-pogodzuutsa-zi-slovami-vicekanclera-pro-povilnu-vijskovu-dopomogu-ukraini.html](https://www.ukrinform.ua/rubric-polytics/3692019-v-uradi-frn-ne-pogodzuutsa-zi-slovami-vicekanclera-pro-povilnu-vijskovu-dopomogu-ukraini.html)