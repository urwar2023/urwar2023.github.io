# У Києві презентували проєкт «#Насправді_історія», який розвінчуватиме прокремлівські наративи

Authors: Ukrinform (Person)

Publisher: Укринформ (Organization)

Published Time: 2023-04-05T18:46:52+03:00

Modified Time: 2023-04-05T18:46:52+03:00

Description: У Києві відбулась презентація першого пілотного випуску проєкту "#Насправді_історія", який буде розвінчувати історичні прокремлівські наративи. — Укрінформ.

Images: ["[630_360_16807...](https://static.ukrinform.com/photos/2023_04/thumb_files/630_360_1680709235-499.jpg)", "[1680708871-51...](https://static.ukrinform.com/photos/2023_04/1680708871-514.jpg)", "[1680708915-87...](https://static.ukrinform.com/photos/2023_04/1680708915-872.jpg)", "[1680709017-99...](https://static.ukrinform.com/photos/2023_04/1680709017-997.jpg)"]

Tags: ['Фейк', 'Укрінформ', 'Війна з росією']

Type: Article

<!--METADATA-->

![](../Images/yкринформ/2023-04-05T18-46-52-03-00/630_360_1680709235-499.jpg) У Києвівідбулась презентація першого пілотного випуску проєкту "#Насправді_історія",який буде розвінчувати історичні прокремлівські наративи.

Презентація проєкту відбулась в Укрінформі, повідомляє кореспондент агентства.

"Знання історії - це можливість протидіяти фейкам та наративам, і можливістьзастосовувати історію, як зброю. Особливо в цей момент, коли наша країнапротистоїть такому сильному ворогу", - сказав директор ГС "Консорціумветеранських організацій сходу" Павло Федоров.

![](../Images/yкринформ/2023-04-05T18-46-52-03-00/1680708871-514.jpg)

Він зазначив, що проєкт розрахований на різну вікову аудиторію, яка цікавитьсяісторією.

**Читайте також:** [ **Укрінформі** **пройшов** **тренінг** **присвячений****етиці** **роботи** **жертвами** **свідками** **воєнних** **злочинів**](https://www.ukrinform.ua/rubric-kyiv/3684331-v-ukrinformi-projsov-trening-prisvacenij-etici-roboti-z-zertvami-ta-svidkami-voennih-zlociniv.html)

Директор інформаційно-аналітичного агентства «Нова-новини ветеранів» ВладЯкименко зауважив, що вся російська історія перш за все побудована для того,щоб підтримувати внутрішню політику російських царів, а потім керівниківрадянської імперії. За його словами, нічого не могло запускатися вінформаційне поле без погодження та контролю.

![](../Images/yкринформ/2023-04-05T18-46-52-03-00/1680708915-872.jpg)

Перший пілотний випуск проєкту буде присвячений релігійній темі.

"Враховуючи те, що сьогодні відбувається на вулицях, що відбувається вкафедральних соборах України, що відбувається в центрі столиці - Києво-Печерській лаврі, я ще раз зрозуміла, наскільки ми не помилилися з пілотнимпроєктом. Ми знаємо, що у росії колосальний досвід в тому, щобінструменталізувати релігію для поширення своїх впливів. Ну простоколосальний. І оці всі нестабільності, які створюються зараз, які заразвиникають у воюючої України, є власне наслідком широкого використаннянеправди, фейків, маніпуляцій російською владою, російською наукою урелігійній сфері", - сказала журналістка Укрінформу Ярослава Міщенко.

**Читайте також:** [ ](https://www.ukrinform.ua/rubric-ato/3691053-rosijskobiloruski-suri-v-adernij-pastci-dajdzest-propagandi-za-31-berezna-2-kvitna.html)

Керівниця проєкту «Голоси України» Ольга Гужва зазначила, що проєкт"#Насправді_історія" не про історію, а саме про маніпуляції історією.

![](../Images/yкринформ/2023-04-05T18-46-52-03-00/1680709017-997.jpg)

За її словами, такі проєкти мають поширюватися на закордонну аудиторію, але цевже більш складна задача для реалізації.

"Якщо у нас буде змога, і нас підтримують партнери, якщо зацікавляться тим,щоб поширювати контент англійською, то ми будемо це робити, поширювати,перекладати, бо це нагальна проблема", - додала Гужва.

Перший випуск проєкту планують оприлюднити 6 квітня на ютуб-каналі Укрінформу.Загалом організатори програми планують створювати випуски раз на місяць.

Source: [https://www.ukrinform.ua/rubric-society/3692090-u-kievi-prezentuvali-proekt-naspravdiistoria-akij-rozvincuvatime-prokremlivski-narativi.html](https://www.ukrinform.ua/rubric-society/3692090-u-kievi-prezentuvali-proekt-naspravdiistoria-akij-rozvincuvatime-prokremlivski-narativi.html)