# Світ має вимагати вивести російські війська з усієї території України – Дуда

Authors: Ukrinform (Person)

Publisher: Укринформ (Organization)

Published Time: 2023-04-05T22:18:00+03:00

Modified Time: 2023-04-05T22:18:00+03:00

Description: Лише Україна буде визначати своє майбутнє та умови миру з росією, а світ в цей час має виступати з єдиним закликом до кремля - вивести російські війська з усієї української території. — Укрінформ.

Images: ["[630_360_16807...](https://static.ukrinform.com/photos/2023_04/thumb_files/630_360_1680720196-140.jpg)"]

Tags: ['Дуда', 'Польща', 'Україна', 'Агресія РФ', 'Війна з росією']

Type: Article

<!--METADATA-->

![](../Images/yкринформ/2023-04-05T22-18-00-03-00/630_360_1680720196-140.jpg) ЛишеУкраїна буде визначати своє майбутнє та умови миру з росією, а світ в цей часмає виступати з єдиним закликом до кремля - вивести російські війська з усієїукраїнської території.

Як передає Укрінформ, про це заявив президент Польщі Анджей Дуда у своїйемоційній промові перед українцями і поляками в Королівському замку у Варшавіу присутності Президента України Володимира Зеленського.

Польський лідер розпочав свій виступ з відзначення лідерства ВолодимираЗеленського, назвавши його "героєм вільного світу", та висловив повагу до"великого українського народу який веде героїчну боротьбу за незалежність".

"Україна показала усьому світу що здатна протистояти сусідній потузі, державінабагато більшій, теоретично набагато потужнішій. путін не досяг жодної зісвоїх стратегічних цілей, і росія зазнала величезних втрат. Це - величезнийуспіх української держави, українського суспільства та Збройних Сил України",- заявив Дуда.

**Читайте також:** **[ ](https://www.ukrinform.ua/rubric-ato/3692100-zelenskij-pogodili-z-polseu-vazlivij-oboronnij-paket.html) **

Поруч з цим, він вказав на те, що до завершення війни ще далеко, й Українапотребує подальшої підтримки та негайних поставок сучасного озброєння.

"Польща була та буде одним з лідерів у цій підтримці... Немає часу чекати.Саме тому ми негайно поставляємо до України танки, БТРи, САУ, а останнімиднями також літаки. І ми також даємо приклад іншим державам, а інколи долаємоїх опір щодо поставок озброєння", - зазначив польський президент.

Він додав, що українці зараз борються не лише за свою незалежність, але й забезпеку усієї Європи, а також запевнив, що "підтримка вільної та незалежноїкраїни була, є і буде в нашій країні позаполітичним питанням, незалежно відтого, при владі перебувають ліві чи праві".

**Читайте також:** **[ ](https://www.ukrinform.ua/rubric-ato/3692117-prezident-napolagae-na-stvorenni-aviacijnoi-koalicii-dla-ukraini.html) **

Поруч з цим, Дуда зазначив, що "у багатьох країнах після понад 400 днів війнивиникає втома, виснаження та зневіра: "Виникає спокуса, підживлюванаросійською пропагандою та дезінформацією, за всяку ціну якомога швидшедомогтися перемир’я – укладення невигідного для України миру з росією, який,по суті, полягатиме у тому, що росія і надалі займатиме українські окупованіземлі".

Він підкреслив, що Польща ніколи не погодиться щодо цього, та наголосив, щолише Україна буде вирішувати, як завершити цю війну.

"Лише Україна має право вирішувати про свій суверенітет та про те, на якихпідставах буде проводити мирні переговори. Єдина умова, якої світові лідериповинні вимагати від росії – це повне виведення військ з території України.Повне виведення військ. Поза міжнародно визнані кордони України", - заявивпольський лідер.

**Читайте також:** **[ ](https://www.ukrinform.ua/rubric-polytics/3692018-polsa-ta-ukraina-pracuut-nad-novim-dogovorom-pro-dobrosusidstvo-duda.html) **

Він долав, що "ні про які переговори, і рішення над головами українців не можебути й мови".

"Якщо хтось у світі починає зі мною таку розмову, то я відповідаю: а ти був уБучі, Бородянці та Ірпіні? Не був? То поїдь туди, і скажи людям, чиїх близькихвбивали, катували та ґвалтували, скажи їм прямо в очі, що жертва їх близьких іїх страждання не мали значення, і що все буде як і раніше. І тому я кажу: ні,не може бути так, як колись, і не буде", - заявив Дуда.

**Читайте також:** **[ ](https://www.ukrinform.ua/rubric-polytics/3692000-ukraina-ne-pide-na-kompromisi-u-pitannah-zahistu-svoei-zemli-zelenskij.html) **

Він ще раз наголосив на тому, що потрібно продовжувати збройно підтримуватиУкраїну без жодних сумнівів.

"Україні сьогодні вкрай необхідна віра усього вільного світу у її перемогу.Ми, поляки, віримо, що Україна захистить себе від російської агресії, і щомільйони її громадян зможуть повернутися до своїх домівок, які ми, Захід,допоможемо відбудувати... Ми віримо у вас та у вашу перемогу!", - наголосивпольський президент.

Свою промову він завершив першими рядками з польського та українськогодержавного гімнів.

Як повідомлялося, Президент Володимир Зеленський разом з дружиною 5 квітняперебуває з офіційним візитом у Польщі.

Source: [https://www.ukrinform.ua/rubric-polytics/3692190-svit-mae-vimagati-vivesti-rosijski-vijska-z-usiei-teritorii-ukraini-duda.html](https://www.ukrinform.ua/rubric-polytics/3692190-svit-mae-vimagati-vivesti-rosijski-vijska-z-usiei-teritorii-ukraini-duda.html)