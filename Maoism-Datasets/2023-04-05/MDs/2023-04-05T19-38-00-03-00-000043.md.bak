# Американські ЗРК Avenger прибули на бойове чергування до України

Authors: Ukrinform (Person)

Publisher: Укринформ (Organization)

Published Time: 2023-04-05T19:38:00+03:00

Modified Time: 2023-04-05T19:38:00+03:00

Description: Зенітно-ракетні комплекси Avenger захищатимуть повітряний простір від "шахедів" та крилатих ракет у Північній операційній зоні. — Укрінформ.

Images: ["[630_360_16807...](https://static.ukrinform.com/photos/2023_04/thumb_files/630_360_1680712613-994.jpg)"]

Tags: ['США', 'Україна', 'Зброя', 'Війна з росією']

Type: Article

<!--METADATA-->

![](../Images/yкринформ/2023-04-05T19-38-00-03-00/630_360_1680712613-994.jpg) Зенітно-ракетні комплекси Avenger захищатимуть повітряний простір від "шахедів" такрилатих ракет у Північній операційній зоні.

Відео з презентацією роботи ЗРК опублікувала пресслужба КомандуванняОб'єднаних сил ЗСУ у [](https://www.facebook.com/JointForcesCommandAFU/videos/563800562488229/?extid=CL-UNK-UNK-UNK-AN_GK0T-GK1C&mibextid=1YhcI9R&paipv=0&eav=AfYc16SSSuMCBqFf9oUrYVLgmImj5xSSGLlFNe016Zx5vUnu8spoyleeI5S0Q5zBpG0&_rdr), передає Укрінформ.

"Зенітно-ракетні комплекси Avenger ("Месник") вже на бойовому чергуванні вПівнічній операційній зоні. Вони здатні забезпечити мобільну протиповітрянуоборону малої дальності для об’єктів цивільної інфраструктури, підрозділівСектору безпеки та оборони від крилатих ракет, безпілотних літальних апаратів,літаків та гелікоптерів на малих висотах", - зазначив командувач Об’єднанихсил ЗСУ генерал-лейтенант Сергій Наєв.

Він зауважив, що військові пройшли підготовку з керування ЗРК у Німеччині.Наєв подякував партнерам і засвідчив, що техніка легка в користуванні.

Зазначається, що ЗРК Avenger оснащено тепловізійним прицілом, який дозволяєпрацювати вдень і вночі. Машина озброєна ракетами Stinger і крупнокалібернимкулеметом Браунінг. Керування проводиться з башти машини або з пульту. У"Месниках" радіолокаційна станція посиленого типу, тому у ворога немаєможливості виявити цю ціль.

**Читайте також:** [ ](https://www.ukrinform.ua/rubric-ato/3691573-pentagon-ogolosiv-pro-novij-paket-oboronnoi-dopomogi-ukraini-na-26-milarda.html)

Як повідомлялося, система протиповітряної оборони Avenger розробленаамериканськими компаніями Boeing (ЗРК) і General Electric (шасі) для збройнихсил у 1980-х роках та представлена у вересні 1990 року на міжнародній виставціозброєння і військової техніки Фарнборо. Використовується у [](https://www.ukrinform.ua/tag-ssa) , Бахрейні, Єгипті, Іраку, СаудівськійАравії, Тайвані, Чилі.

Source: [https://www.ukrinform.ua/rubric-ato/3692121-amerikanski-zrk-avenger-pribuli-na-bojove-cerguvanna-do-ukraini.html](https://www.ukrinform.ua/rubric-ato/3692121-amerikanski-zrk-avenger-pribuli-na-bojove-cerguvanna-do-ukraini.html)