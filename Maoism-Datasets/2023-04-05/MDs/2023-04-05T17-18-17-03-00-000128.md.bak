# Регіональні союзи для деколонізації від росії не менш важливі, ніж глобальні - політолог

Authors: Ukrinform (Person)

Publisher: Укринформ (Organization)

Published Time: 2023-04-05T17:18:17+03:00

Modified Time: 2023-04-05T17:18:17+03:00

Description: Регіональні союзи таких держав, як Україна, Молдова, Грузія, європейська Білорусь, країни Балтії та Польща, не менш важливі, аніж глобальні, адже вони дають змогу деколонізувати свої регіони від росії. — Укрінформ.

Images: ["[630_360_16807...](https://static.ukrinform.com/photos/2023_04/thumb_files/630_360_1680704244-548.jpg)"]

Tags: ['Молдова', 'Польща', 'Україна', 'Війна з росією']

Type: Article

<!--METADATA-->

![](../Images/yкринформ/2023-04-05T17-18-17-03-00/630_360_1680704244-548.jpg)Регіональні союзи таких держав, як Україна, Молдова, Грузія, європейськаБілорусь, країни Балтії та Польща, не менш важливі, аніж глобальні, адже вонидають змогу деколонізувати свої регіони від росії.

Таку думку висловив політолог Микола Давидюк під час міжнародного круглогостолу в Укрінформі на тему: «Україна та Молдова. Спільне протистоянняросійській загрозі».

Він зазначив, що Україна наразі певною мірою "грає у глобальну історію" зсоюзниками. Водночас на думку політолога, не слід забувати про важливістьрегіональних "сусідських" союзів, адже саме вони деколонізують наш регіон відросії.

**Читайте також:** [ **деколонізац** ](https://www.ukrinform.ua/rubric-culture/3683913-vze-cas-proanalizuvati-rosijsku-kulturu-v-paradigmi-dekolonizacii-litovska-politanalitikina.html)

У цьому контексті Давидюк нагадав, що росія свого часу заходила уЧорноморський регіон і на Балкани для деокупації від Османської імперії.

"А потім так сталося, що ніхто й не помітив, як нас усіх самих тут окупували -від Болгарії до Балканського півострова і закінчуючи Чорноморським регіоном іКавказом. Але, як казав класик, make russia small again. Мені здається, щотакі сильні держави регіону, як Україна, Молдова, Грузія, європейськаБілорусь, країни Балтії, Польща, зможуть зробити росію знову маленькою.Нагадаю, що ще 300 років тому не було назви "росія", а було московськекнязівство. Оце якраз і був їхній органічний розмір, а не ця стероїдна великапотворна держава, яка сьогодні має бажання - я не бачу, що вони мають дужебагато сил, - нападати на сусідні держави", - сказав Давидюк.

Він додав, що Україна і Молдова однозначно є партнерами, і висловив думку, щоміж країнами повинен бути "двосторонній рух допомоги і підтримки".

**Читайте також:** [ ](https://www.ukrinform.ua/rubric-polytics/3671768-evropa-nikoli-ne-prijme-imperialisticnoi-politiki-kremla-ursula-fon-der-laen.html)

"У нас є спільний вектор - це євроінтеграція, і ми однозначно рухаємося разом.Десь трошки Грузія по дорозі почала відставати, але я вірю в те, що вониповернуться. Протести продемонстрували, що влада Грузії сьогодні не до кінцярепрезентує суспільні геополітичні настрої країни. Я не виключаю, що вперспективі рік-два Грузія взагалі може стати головним драйвером пожежі дляросії на території Кавказу", - спрогнозував політолог.

Як відомо, лідери Європейського Союзу на саміті в Брюсселі 23 червня минулогороку затвердили рішення надати Україні та Молдові статус кандидата на вступ.

Source: [https://www.ukrinform.ua/rubric-polytics/3692026-regionalni-souzi-dla-dekolonizacii-vid-rosii-ne-mens-vazlivi-niz-globalni-politolog.html](https://www.ukrinform.ua/rubric-polytics/3692026-regionalni-souzi-dla-dekolonizacii-vid-rosii-ne-mens-vazlivi-niz-globalni-politolog.html)