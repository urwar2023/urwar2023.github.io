# Україна вважає Польщу не лише своїм партнером, а й другом навіки — Володимир Зеленський

Author: ['АРМІЯINFORM']

Time: 2023-04-05T80:00:00-04:00

Description: У межах офіційного візиту до Республіки Польща Президент України Володимир Зеленський... Война с Украиной 2022, Война с Украиной последние новости сегодня, Новости война с Украиной 2022 последние на сегодня, Будет ли война между Украиной и Россией и когда, Война с Украиной в 2022 году будет или нет,  Будет ли война с Украиной в ближайшее время что говорят,  Война с Украиной новости,  Новости Украины сегодня,  Украинские новости в украинских СМИ на русском

Images: ['[2712bcf8f7bca16746b914601e5cfc88_1680693297_extra_large.jpeg](https://armyinform.com.ua/wp-content/uploads/2023/04/2712bcf8f7bca16746b914601e5cfc88_1680693297_extra_large.jpeg)']

Tags: ['STOPRUSSIA', 'АГРЕСІЯ РФ', 'АНДЖЕЙ ДУДА', 'ВІЙНА', 'ВОЛОДИМИР ЗЕЛЕНСЬКИЙ', 'ВТОРГНЕННЯ РФ', 'ОФІС ПРЕЗИДЕНТА УКРАЇНИ', 'ПОЛЬЩА']

Category: News

<!--METADATA-->

![](../Images/AРМІЯINFORM/2023-04-05T80-00-00-04-00/2712bcf8f7bca16746b914601e5cfc88_1680693297_extra_large.jpeg)

У межах офіційного візиту до Республіки Польща Президент України ВолодимирЗеленський провів зустріч із Президентом Польщі Анджеєм Дудою.

Про це повідомляє Офіс Президента України.

Глава Української держави висловив подяку особисто лідеру Польщі, першій ледіАгаті Корнгаузер-Дуді, Прем’єр-міністру Матеушу Моравецькому, урядовій командіта всьому польському народові за братерство й реальну дружбу, яку вонипродемонстрували за час широкомасштабного вторгнення росії в нашу державу.

«Хочу подякувати вам за те, що ви, наші потужні сусіди, не дали й не даєте намзламатися, допомагаєте нам. Якщо Україна впаде, ми знаємо, що росія на цьомуне зупиниться й піде далі», — зазначив Володимир Зеленський на зустрічі зпредставниками ЗМІ за результатами переговорів з Анджеєм Дудою у Варшаві.

Під час перемовин, які відбулися як у вузькому колі, так і в розширеномуформаті, сторони торкнулися низки питань, серед яких: посилення українськоїармії, повернення незаконно депортованих росією українських дітей, підтримканабуття Україною членства у Європейському Союзі та євроатлантична інтеграція.

«Ми вважаємо Польщу не лише партнером, а й другом навіки. Я дякую тобі,Анджею, за те, що ми побудували з тобою такі дружні стосунки. Сьогодні миперебуваємо у справді міцних відносинах — не просто прагматичних, а людських.Це дуже важливо в історичних і будь-яких питаннях, які, я впевнений, миобов’язково розв’яжемо», — сказав Глава держави.

-Президент України наголосив, що наша держава отримала статус кандидата в члени Європейського Союзу завдяки допомозі багатьох партнерів, але передусім — завдяки Польщі, яка продемонструвала безкомпромісну підтримку.

«Я хотів би сказати всім нашим партнерам, які постійно шукають компроміси нашляху України в НАТО, що і в цьому питанні наша країна буде безкомпромісною. Івдячний, що на цьому шляху з нами — Польща», — додав він.

Глава держави також подякував за потужний оборонний пакет, який посилитьукраїнських захисників на полі бою.

«Адже вони ризикують своїм життям не лише заради життя українців, а й зарадимайбутнього ваших дітей, дітей Європи», — зазначив Володимир Зеленський.

«Сьогодні ми тут, у Варшаві, а вони там, в окопах Бахмута, Мар’їнки, Авдіївки.Там перебувають наші люди, справжні воїни — чоловіки, жінки, абсолютно міцнілюди, яких ми, на жаль, через росію втрачаємо щодня», — додав він.

Президент також обговорив з Анджеєм Дудою участь Польщі у відбудові України.На переконання Володимира Зеленського, це стане ще однією важливою сторінкою удвосторонніх відносинах.

-«Це справді максимально сблизить наші бізнеси, наші народи. Для нас надзвичайно важливо, щоб Польща була одним із головних партнерів у відбудові України. Це має бути не лише допомогою Україні, а передусім має бути вигідно. І ми дуже хочемо, щоб польський бізнес був одним із лідерів на нашому ринку й обов’язково приходив до нас», — акцентував Президент України.

Володимир Зеленський окремо висловив подяку польським громадянам, якідопомагали українцям від початку широкомасштабного вторгнення росії.

«Можна забути про той чи інший економічний проєкт, бо історія довга. Але вашелюдське ставлення до наших громадян Україна ніколи й нізащо не забуде. Низькийвам уклін і слава Україні!» — сказав Глава держави.

Зі свого боку Анджей Дуда наголосив, що для нього — велика радість від іменівсіх поляків вітати сьогодні у Варшаві Президента України ВолодимираЗеленського та першу леді Олену Зеленську. Він акцентував, що це першийофіційний закордонний візит українського лідера з початку широкомасштабноговторгнення росії в Україну.

Лідер Польщі зазначив, що в центрі уваги під час цього візиту перебуваютьпитання оборонної співпраці. Анджей Дуда зауважив, що Польща — середнайбільших партнерів України у військовій допомозі. Зокрема, його країнапередала сотні танків, САУ «Краб», ракети українській армії, щоб вона буласпроможна стримати агресію росії, експансивні плани якої поширюються й на іншікраїни Європи, що здобули незалежність після 1989 року.

«Україна першою дала їй рішучу відсіч. Ми дякуємо всім, хто підтримує Україну,і запевняємо, що й надалі підтримуватимемо вас», — наголосив Президент Польщі.

Source: [https://armyinform.com.ua/2023/04/05/ukrayina-vvazhaye-polshhu-ne-lyshe-svoyim-partnerom-a-j-drugom-naviky-volodymyr-zelenskyj/](https://armyinform.com.ua/2023/04/05/ukrayina-vvazhaye-polshhu-ne-lyshe-svoyim-partnerom-a-j-drugom-naviky-volodymyr-zelenskyj/)