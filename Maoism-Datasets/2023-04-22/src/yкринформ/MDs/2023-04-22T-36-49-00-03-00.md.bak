# У МЗС Естонії та Латвії викличуть китайських дипломатів через заяви посла КНР у Франції

Authors: Ukrinform (Person)

Publisher: Укринформ (Organization)

Published Time: 2023-04-22T-36:49:00+03:00

Modified Time: 2023-04-22T21:49:00+03:00

Description: Міністр закордонних справ Естонії Маргус Цахкна викличе посла КНР у Таллінні через заяви посла Китаю у Франції Лу Шає, який висловив сумніви щодо суверенітету колишніх країн-членів СРСР. — Укрінформ.

Images: ["[630_360_16821...](https://static.ukrinform.com/photos/2023_04/thumb_files/630_360_1682180584-684.jpeg)"]

Tags: ['Естонія', 'Китай', 'Латвія', 'Скандал', 'СРСР']

Type: Article

<!--METADATA-->

![](../Images/2023-04-22T-36-49-00-03-00/630_360_1682180584-684.jpeg) Міністрзакордонних справ Естонії Маргус Цахкна викличе посла КНР у Таллінні череззаяви посла Китаю у Франції Лу Шає, який висловив сумніви щодо суверенітетуколишніх країн-членів СРСР.

Про це повідомляє [ ](https://rus.postimees.ee/7759477/glava-mid-estonii-vyzval-na-kover-kitayskogo-diplomata) , передає Укрінформ.

«Заяви китайського дипломата (Лу Шає - ред.) незрозумілі, і ми засуджуємоподібні коментарі у бік незалежної та суверенної країни», - зазначив Цахкна.

Він додав, що МЗС Естонії планує викликати представника КНР і «якщо будепотрібно, поінформувати його про нашу історію».

«Наша мета – дати зрозуміти, що подібні погляди неприйнятні і що Естонія –суверенна держава», - підкреслив глава МЗС.

**Читайте також:** **[ ](https://www.ukrinform.ua/rubric-world/3699322-ministr-oboroni-italii-vistupae-za-peregovori-miz-ukrainou-ta-rf-i-poserednictvo-kitau.html) **

Висловлювання Лу Шає прокоментував і міністр закордонних справ Латвії ЕдгарсРінкевич. Він сказав, що зауваження посла КНР у Франції щодо міжнародногоправа та суверенітету націй «абсолютно неприйнятні», і латвійська сторона«очікує роз'яснень китайської сторони та повного спростування цієї заяви».

«Враховуючи неприпустимі заяви посла Китаю у Франції про міжнародне право танаціональний суверенітет, МЗС Латвії викликало уповноваженого повіреного усправах посольства Китаю в Ризі для надання пояснень у понеділок. Цей крокузгоджений з Литвою та Естонією», - написав міністр у Твіттері.

**Читайте також:** **[ ](https://www.ukrinform.ua/rubric-world/3698843-kitaj-zaaviv-so-tajvan-nalezit-jomu-istoricno-na-sprobi-otrimati-nezaleznist-bude-reakcia.html) **

Як повідомляв Укрінформ, посол Китаю у Франції Лу Шає поставив під сумнівсуверенітет колишніх радянських республік, у тому числі й України, та зазнавжорсткої критики.

Зокрема, посол України у Франції Вадим Омельченко припустив, що Лу Шає маєпроблеми з географією, та нагадав, що подібні заяви суперечать офіційнійпозиції Китаю.

Глава МЗС Литви Габріелюс Ландсбергіс сказав, що заява посла Китаю у Франціїпроказує слушність того, «чому країни Балтії не довіряють Китаю «посередництвомиру в Україні».

**Читайте також:** **[ ](https://www.ukrinform.ua/rubric-world/3699378-posol-kitau-u-francii-postaviv-pid-sumniv-suverenitet-kolisnih-radanskih-respublik.html) **

МЗС Китаю у роковини повномасштабного нападу росії на Україну опублікувалосвою «позицію щодо політичного врегулювання української кризи». Серед 12пунктів – повага та необхідність ефективної підтримки «суверенітету,незалежності і територіальної цілісності усіх країн» у міжнародно визнанихкордонах.

_Фото: ЕРА_

Source: [https://www.ukrinform.ua/rubric-world/3699418-u-mzs-estonii-ta-latvii-viklicut-kitajskih-diplomativ-cerez-zaavi-posla-knr-u-francii.html](https://www.ukrinform.ua/rubric-world/3699418-u-mzs-estonii-ta-latvii-viklicut-kitajskih-diplomativ-cerez-zaavi-posla-knr-u-francii.html)