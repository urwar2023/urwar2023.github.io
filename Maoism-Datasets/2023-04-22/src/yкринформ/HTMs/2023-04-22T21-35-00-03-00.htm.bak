<h1>Що жорсткіші санкції проти рф, то швидшим буде завершення агресії - Президент</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-04-22T21:35:00+03:00</p>
<p>Modified Time: 2023-04-22T21:35:00+03:00</p>
<p>Description: Одне з ключових спільних завдань України та її союзників – прибрати будь-які можливості для росії обходити санкції, адже кожна схема, яка дає змогу обійти рф санкції, додає часу цій війні та можливостей агресору. — Укрінформ.</p>
<p>Images: ["<a href="https://static.ukrinform.com/photos/2023_02/thumb_files/630_360_1677565804-504.jpeg">630_360_16775...</a>"]</p>
<p>Tags: ['Антиросійські санкції', 'Звернення', 'Агресія РФ', 'Зеленський', 'Війна з росією']</p>
<p>Type: Article</p>
<!--METADATA-->

<p><img alt="" src="../Images/2023-04-22T21-35-00-03-00/630_360_1677565804-504.jpeg" /> Одне зключових спільних завдань України та її союзників – прибрати будь-якіможливості для росії обходити санкції, адже кожна схема, яка дає змогу обійтирф санкції, додає часу цій війні та можливостей агресору.</p>
<p>Про це у своєму <a href="https://www.youtube.com/watch?v=2WdPWQ5Q61I"> </a> до українцівнаприкінці 423-го дня війни сказав Президент Володимир Зеленський, передаєУкрінформ.</p>
<p><em>Відео:<a href="https://t.me/V_Zelenskiy_official/5958?fbclid=IwAR0ycLzHmbDPJpLmCYeptsDGCsGsXFYzo5d5XyDrt3yaFqg7lMUFAgqC6Lg"></a></em></p>
<p>_<strong>Бажаю здоровʼя, шановні українці!</strong> _</p>
<p>Сьогодні набули чинності три нових санкційних рішення щодо тих, хтовкладається в російську агресію й підтримує її.</p>
<p>Передусім це черговий пакет санкцій проти російського ВПК – підприємств, якізабезпечують армію-терориста. Цього разу до санкційних списків додано 322компанії – виробники зброї, комплектувальних тощо.</p>
<p>Інші два санкційні списки – це фізичні та юридичні особи, які допомагаютьобходити санкції проти росії, тримають майно воєнних злочинців та залучені дознищення свободи як на території самої росії, так і на нашій землі.</p>
<p>Наші санкційні пакети детально опрацьовуються, зокрема, щодо синхронізації зпартнерами. Це одне з ключових наших спільних завдань – абсолютно усіх, хтопрагне швидшого завершення війни, швидшої нашої перемоги. Завдання – прибратибудь-які можливості для росії обходити санкції. Кожна російська схема, яка даєзмогу обійти санкції, додає часу цій війні, додає можливостей агресору.</p>
<p>Відповідно, що жорсткіший санкційний режим проти росії, що більше обмеженьпроти держави-терориста й усіх повʼязаних із нею осіб, проти всієї російськоїекономіки війни, то швидшим буде й завершення агресії. І я дякую всім у світі,хто це розуміє.</p>
<p>Важливо, що почалася глобальна обмежувальна робота щодо російської атомноїгалузі.</p>
<p>Ця галузь не лише генерує кошти для бюджету агресора, а й допомагає ставити взалежність інші держави, на території яких реалізуються нібито «енергетичні»атомні проєкти. Будь-яка енергетика для Кремля – це зброя. Атомна енергетикадля них – це також зброя.</p>
<p>І саме це, до речі, відбувається на Запорізькій атомній станції, яку росіявикористовує саме як зброю для шантажу світу. Для шантажу катастрофою.</p>
<p>І добре, що Британія, Америка, Франція, Японія, Канада утворили альянс, якиймає прибрати з глобального ринку атомну галузь держави-терориста.</p>
<p>Окремо хочу подякувати сьогодні за підсумками цього тижня США й Канаді за новіпакети військової підтримки для наших воїнів. Дякую, друзі!</p>
<p>Нідерланди – дякую за посилення ППО й за спільне з Данією рішення щодо танків.</p>
<p>Дякую Німеччині. Є нові кроки, які забезпечать більше миру в нашому небі, і…можуть бути нові кроки, які принесуть більше миру нашій землі. Очікуємо цихрішень.</p>
<p>Дякую Естонії, Фінляндії за нові оборонні пакети. Дякую Словаччині за авіацію.</p>
<p>Дякую Швейцарії за нові санкційні кроки проти російських терористів.</p>
<p>Наступний тиждень у відносинах із партнерами готуємо не менш результативним,ніж цей. Кожен такий результат для України – це врятовані життя наших людей.Це здатність наших воїнів захищати життя, відбивати російські штурми йготувати українські активні дії.</p>
<p>Я дякую всім нашим воїнам, які зараз у бою! Особливо тим, хто зараз унайжорсткіших місцях передової – Марʼїнка та Бахмут, Авдіївка, Лиманськийнапрямок. Саме там найзапекліше.</p>
<p>Дякую воїнам ЗСУ, Нацгвардії, прикордонникам...</p>
<p>Окремо сьогодні відзначу підрозділ ГУР МО Тимура, який воює в Бахмуті. Дякую,хлопці, за вашу сміливість і результативність!</p>
<p>Слава всім нашим воїнам!</p>
<p>Слава всім нашим героям різних часів, які боролися за нашу незалежність!</p>
<p>Україна завжди буде вільною!</p>
<p>_<strong>Слава Україні!</strong> _</p>
<p>Source: <a href="https://www.ukrinform.ua/rubric-ato/3699413-cim-zorstkisi-sankcii-proti-rf-tim-svidsim-bude-zaversenna-agresii-prezident.html">https://www.ukrinform.ua/rubric-ato/3699413-cim-zorstkisi-sankcii-proti-rf-tim-svidsim-bude-zaversenna-agresii-prezident.html</a></p>