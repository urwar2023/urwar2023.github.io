# За рік найбільше постраждали мікропідприємства – дослідження

Authors: Ukrinform (Person)

Publisher: Укринформ (Organization)

Published Time: 2023-04-26T17:14:21+03:00

Modified Time: 2023-04-26T17:14:21+03:00

Description: За рік повномасштабної війни найбільше постраждали представники мікро- та малого бізнесу. Загалом український бізнес у 2022 році втратив 32% власного обороту порівняно з 2021 роком. — Укрінформ.

Images: ["[630_360_15917...](https://static.ukrinform.com/photos/2020_06/thumb_files/630_360_1591702230-120.jpg)"]

Tags: ['Бізнес', 'Війна з росією']

Type: Article

<!--METADATA-->

![](../Images/2023-04-26T17-14-21-03-00/630_360_1591702230-120.jpg) За рікповномасштабної війни найбільше постраждали представники мікро- та малогобізнесу. Загалом український бізнес у 2022 році втратив 32% власного оборотупорівняно з 2021 роком.

Про це під час пресконференції в Укрінформі сказав голова Advanter Group,співзасновник Центру економічного відновлення Андрій Длігач за результатамидослідження стану, потреб та перспектив бізнесу за рік повномасштабної війни.

"У 2022 році за результатами нашого дослідження ми бачимо, що майже 10%підприємств повністю зупинилися, більш як 20% підприємств майже не працювали.Загалом український бізнес у 2022 році втратив у власних оборотах 32%порівняно з 2021 роком. Найбільше постраждали мікропідприємства, середніпідприємства продовжили працювати, і майже жодне з них не зупинилосяповністю", - сказав Длігач.

Він зазначив, що на сході України близько 38% підприємств повністю зупинилисьі ще 26% - майже зупинились, краща ситуація спостерігається на заході України.За словами експерта, підприємства, які були зареєстровані нещодавно,постраждали менше, ніж ті, які були зареєстровані до 2000 року.

Длігач назвав найбільші проблеми, з якими стикається [](https://www.ukrinform.ua/tag-biznes) . Це недостатня платоспроможністьклієнтів на внутрішньому ринку, непрогнозованість ситуації, непередбачуваністьдій держави, відсутність достатнього капіталу тощо.

У дослідженні взяло участь 9999 власників бізнесу по всій Україні та з усіхгалузей економіки.

Дослідження проведене в межах Ініціативи для відновлення економіки України.Ініціатива реалізується Центром розвитку інновацій, Офісом з розвиткупідприємництва та експорту, Національним проєктом Дія.Бізнес, Advanter Groupза підтримки Мінцифри, Мінекономіки, Мінфіну, Державної регуляторної службиУкраїни, Торгово-промислової палати України та за сприяння Програми розвиткуООН в Україні і фінансової підтримки Європейського Союзу.

**Читайте також:** [ **Банки** **прогнозують** **пожвавлення****кредитування** **бізнесу** **НБУ** ](https://www.ukrinform.ua/rubric-economy/3701050-banki-prognozuut-pozvavlenna-kredituvanna-biznesu-nbu.html)

Як повідомляв Укрінформ, попри повномасштабну війну, 76% власниківукраїнського малого та середнього бізнесу планують у 2023 році розширити свійбізнес.

Source: [https://www.ukrinform.ua/rubric-economy/3701071-za-rik-najbilse-postrazdali-mikropidpriemstva-doslidzenna.html](https://www.ukrinform.ua/rubric-economy/3701071-za-rik-najbilse-postrazdali-mikropidpriemstva-doslidzenna.html)