# Зеленський каже, що проєкт відбудови потрібен вже цьогоріч — закликає італійців долучатися

Authors: Ukrinform (Person)

Publisher: Укринформ (Organization)

Published Time: 2023-04-26T17:20:00+03:00

Modified Time: 2023-04-26T17:20:00+03:00

Description: Президент Володимир Зеленський наполягає на необхідності вже цього року максимально підготувати масштабний проєкт з відбудови України та запрошує долучитися до нього італійських партнерів та підприємців. — Укрінформ.

Images: ["[630_360_16772...](https://static.ukrinform.com/photos/2023_02/thumb_files/630_360_1677264924-906.jpg)"]

Tags: ['Італія', 'Зеленський', 'Відбудова', 'Відновлення України']

Type: Article

<!--METADATA-->

![](../Images/2023-04-26T17-20-00-03-00/630_360_1677264924-906.jpg) ПрезидентВолодимир Зеленський наполягає на необхідності вже цього року максимальнопідготувати масштабний проєкт з відбудови України та запрошує долучитися донього італійських партнерів та підприємців.

Про це він сказав під час онлайн-виступу на Конференції з відновлення України,яка проходить у Римі, повідомляє кореспондент Укрінформу.

“Уже цього року маємо зробити все по максимуму, щоб підготуватинаймасштабніший економічний проєкт нашого часу в Європі — проєкт відбудовиУкраїни”, - заявив Зеленський.

_Відео:[ ](https://t.me/OP_UA/9327) _

Він підкреслив, що від часів Другої світової війни Європа не бачила такихколосальних руйнувань, які нині росія робить в Україні.

Водночас глава держави підкреслив, що саме після Другої світової війни Європапобачила, яке зростання приносить відбудова.

“Ми зараз напередодні не менших можливостей”, - переконаний [](https://www.ukrinform.ua/tag-prezident) .

За його словами, у розв’язаній війні світ зрозумів, що треба для реальногозахисту кожної нації, як треба змінити енергетику та інфраструктуру,виробництва та логістику, кіберсистеми та освітній простір, обороннупромисловість та оснащення армії.

**Читайте також:** [ ](https://www.ukrinform.ua/rubric-vidbudova/3701043-ukraina-rozrahovue-na-aktivnu-ucast-italii-u-vidnovlenni-smigal.html)

У цьому зв’язку Зеленський назвав п’ять напрямків у рамках відбудови України,до яких можуть долучитися іноземні партнери та бізнес.

Так, він розповів, що зараз треба зробити все, щоб у ворога не було ітеоретичної змоги зламати українську енергетику, і запросив італійськікомпанії до розвитку українських систем зеленої трансформації.

Також Президент зауважив, що українці мають колосальні потреби у відбудовітисяч будинків, сотень шкіл, лікарень, транспортної, виробничоїінфраструктури, “причому на новій безпековій основі, яка має стати типовою дляінших країн”.

**Читайте також:** [ ](https://www.ukrinform.ua/rubric-economy/3701055-meloni-hoce-sob-italijci-zastosuvali-dosvid-svogo-ekonomicnogo-diva-1960h-rokiv-v-ukraini.html)

Крім того, він закликав долучатися до розвитку цифрових технологій, оборонноїпромисловості, фармацевтики і реабілітації, “зеленої” металургії тощо.

“Запрошую вас, Італіє, будувати нову безпеку разом з нами, запрошую вашібізнеси, ваші інвестиції, ваш досвід уже зараз приходити в Україну”, - додавПрезидент.

Як повідомлялося, у Римі 26 квітня проходить двостороння конференція звідбудови України.

Source: [https://www.ukrinform.ua/rubric-vidbudova/3701072-zelenskij-kaze-so-proekt-vidbudovi-potriben-vze-cogoric-zaklikae-italijciv-dolucatisa.html](https://www.ukrinform.ua/rubric-vidbudova/3701072-zelenskij-kaze-so-proekt-vidbudovi-potriben-vze-cogoric-zaklikae-italijciv-dolucatisa.html)