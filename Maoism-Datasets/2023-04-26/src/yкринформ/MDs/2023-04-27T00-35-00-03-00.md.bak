# росіяни за день обстріляли п`ять громад Сумщини, двоє людей поранені

Authors: Ukrinform (Person)

Publisher: Укринформ (Organization)

Published Time: 2023-04-27T00:35:00+03:00

Modified Time: 2023-04-27T00:35:00+03:00

Description: Минулої доби російські війська обстріляли п`ять прикордонних громад Сумської області з артилерії, мінометів та АГС. — Укрінформ.

Images: ["[630_360_14795...](https://static.ukrinform.com/photos/2016_11/thumb_files/630_360_1479558145-5682.jpg)"]

Tags: ['Обстріл', 'Поранені', 'Сумщина', 'Війна з росією']

Type: Article

<!--METADATA-->

![](../Images/2023-04-27T00-35-00-03-00/630_360_1479558145-5682.jpg) Минулоїдоби російські війська обстріляли п`ять прикордонних громад Сумської області зартилерії, мінометів та АГС.

Як передає Укрінформ, про це Сумська обласна військова адміністраціяповідомляє у [ ](https://t.me/Sumy_news_ODA/15722) .

«Протягом дня росіяни здійснили обстріли прикордонних громад – Білопільської,Есманської, Юнаківської, Шалигинської та Середино-Будської. Зафіксовано 100«прильотів» з міномета, артилерії та АГС. На жаль, є руйнування», - ідеться вповідомленні.

По Середино-Будській громаді ворог випустив 15 снарядів. зі ствольноїартилерії. Також зафіксовано чотири вибухи внаслідок обстрілу з реактивноїсистеми залпового вогню «Град».

Крім того, з гелікоптера росіяни випустили по місту Середина-Буда чотиринекеровані ракети. Внаслідок авіаудару пошкоджено чотири житлові будинки.

**Читайте також:** [ **Сумщин** ](https://www.ukrinform.ua/rubric-regions/3700767-rosiani-vnoci-12-raziv-obstrilali-prikordonna-cernigivsini-i-sumsini.html)

В Есманській громаді внаслідок [ ](https://www.ukrinform.ua/tag-obstril) зміномета (сім «прильотів») пошкоджено житловий будинок та надвірні споруди.

По Юнаківській громаді загарбники випустили 18 мін. Поранені двоє жителів селаБасівка, їх доставлено до лікарні. Окрім того, на території громади на мініпідірвався трактор. Тракторист ушкоджень не зазнав.

Білопільську громаду росіяни обстріляли з міномета, випустивши 15 мін таздійснили 30 пострілів з автоматичного гранатомета.

**Читайте також:** [ **Сумщин** ](https://www.ukrinform.ua/rubric-ato/3700790-naev-vidznaciv-zmicnenna-oboroni-prikordonna-na-sumsini.html)

Також з території рф вчинено артобстріл Шалигинської громади, ворог випустивдва снаряди. Внаслідок обстрілу пошкоджено два житлові будинки.

Як повідомляв Укрінформ, війська рф зранку 26 квітня обстріляли прикордонняСумської та Чернігівської областей, застосувавши артилерію, міномети,реактивні системи залпового вогню та гелікоптери.

Source: [https://www.ukrinform.ua/rubric-ato/3701243-rosiani-za-den-obstrilali-pat-gromad-sumsini-dvoe-ludej-poraneni.html](https://www.ukrinform.ua/rubric-ato/3701243-rosiani-za-den-obstrilali-pat-gromad-sumsini-dvoe-ludej-poraneni.html)