# Банки прогнозують пожвавлення кредитування бізнесу – НБУ

Authors: Ukrinform (Person)

Publisher: Укринформ (Organization)

Published Time: 2023-04-26T16:35:18+03:00

Modified Time: 2023-04-26T16:35:18+03:00

Description: Банки очікують на зростання корпоративного кредитного портфеля без погіршення його якості. — Укрінформ.

Images: ["[630_360_16793...](https://static.ukrinform.com/photos/2023_03/thumb_files/630_360_1679320501-539.png)"]

Tags: ['Банк', 'Кредит', 'Нацбанк', 'Опитування']

Type: Article

<!--METADATA-->

![](../Images/2023-04-26T16-35-18-03-00/630_360_1679320501-539.png) Банкиочікують на зростання корпоративного кредитного портфеля без погіршення йогоякості.

Як передає Укрінформ, про це свідчать результати щоквартального опитуваннябанків про умови кредитування, повідомляє [](https://bank.gov.ua/ua/news/all/banki-ochikuyut-na-zrostannya-korporativnogo-kreditnogo-portfelya-bez-pogirshennya-yogo-yakosti--rezultati-opituvannya-pro-umovi-bankivskogo-kredituvannya)

"Банки поліпшили очікування стосовно перспектив кредитування: часткареспондентів, що очікують на зростання обсягів кредитування бізнесу,відновилася до довоєнного рівня. Оцінки банками кредитних стандартів, попиту,схвалення заявок на кредити та інших показників кредитування впродовж останніхтрьох кварталів поліпшуються", - йдеться в повідомленні.

Зазначається, що попит на корпоративні кредити в І кварталі 2023 рокупідсилювала потреба в оборотному капіталі, проте зміна процентних ставок йогостримувала. У ІІ кварталі банки очікують на зростання попиту на всі видикредитів для бізнесу. Найбільше – на позики малому й середньому бізнесу,короткострокові та гривневі кредити.

Респонденти прогнозують у ІІ кварталі 2023 року також зростання попиту і нароздрібні [ ](https://www.ukrinform.ua/tag-kredit) . Найбільше – на іпотеку.Попит домогосподарств на іпотеку продовжує зростати другий квартал поспільзавдяки поліпшенню споживчих настроїв та зростанню заощаджень. Водночаспожвавлення попиту сповільнюють стримані очікування стосовно розвитку ринкунерухомості. Погіршення якості корпоративних кредитів протягом наступних 12місяців банки не очікують, проте для домогосподарств якість дещо погіршиться.

У I кварталі банки посилили стандарти корпоративного кредитування. Найбільше –для довгострокових і валютних кредитів. У ІІ кварталі й надалі прогнозуєтьсяпосилення стандартів. Більшою мірою – для великих підприємств тадовгострокових кредитів. Водночас фінустанови планують дещо послабити кредитністандарти для МСП.

**Читайте також:** [ **Бізнес** **трохи** **покращив** **перспективи****своєї** **діяльності** **НБУ** ](https://www.ukrinform.ua/rubric-economy/3690982-biznes-trohi-pokrasiv-perspektivi-svoei-dialnosti-nbu.html)

Вперше з IV кварталу 2021 року банки пом’якшили стандарти кредитів населенню.Більшою мірою – для споживчих кредитів. Цьому сприяли поліпшення очікуваньекономічної активності, кращі курсові очікування та зростанняплатоспроможності населення. Стандарти іпотеки пом’якшилися завдякиактивізації конкуренції банків й меншим інфляційним очікуванням. У наступномукварталі респонденти планують пом’якшувати кредитні стандарти споживчихкредитів, а для іпотеки – посилювати. У І кварталі респонденти зазначили прозростання всіх видів ризиків, крім ліквідності. Ризик ліквідності знижуєтьсядругий квартал поспіль. У ІІ кварталі банки очікують посилення всіх безвиключення видів ризиків.

Як повідомлялось, опитування про умови банківського кредитування проводилося з17 березня до 7 квітня 2023 року серед кредитних менеджерів банків. Відповідінадали 26 фінансових установ, частка яких у загальному обсязі активівбанківської системи становить 96%. Результати опитування відображають думкуреспондентів і не є оцінками чи прогнозами Національного банку.

_Фото: НБУ_

Source: [https://www.ukrinform.ua/rubric-economy/3701050-banki-prognozuut-pozvavlenna-kredituvanna-biznesu-nbu.html](https://www.ukrinform.ua/rubric-economy/3701050-banki-prognozuut-pozvavlenna-kredituvanna-biznesu-nbu.html)