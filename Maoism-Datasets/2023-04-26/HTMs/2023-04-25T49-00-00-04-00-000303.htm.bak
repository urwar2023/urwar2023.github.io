<html>
<head><style>img{height: auto; width: auto\9; width:100%;}</style></head>
<body>
<h1>Запрацював перший навчально-тренувальний комплекс із такмеду</h1>
<p>Author: ['Олександр Тереверко']</p>
<p>Time: 2023-04-25T49:00:00-04:00</p>
<p>Description: Нещодавно АрміяInform повідомляла, що Благодійний фонд «Повернись живим» у межах проєкту... Война с Украиной 2022, Война с Украиной последние новости сегодня, Новости война с Украиной 2022 последние на сегодня, Будет ли война между Украиной и Россией и когда, Война с Украиной в 2022 году будет или нет,  Будет ли война с Украиной в ближайшее время что говорят,  Война с Украиной новости,  Новости Украины сегодня,  Украинские новости в украинских СМИ на русском</p>
<p>Images: ['<a href="https://armyinform.com.ua/wp-content/uploads/2023/04/f1.png">f1.png</a>', '<a href="https://armyinform.com.ua/wp-content/uploads/2023/04/f2.png">f2.png</a>', '<a href="https://armyinform.com.ua/wp-content/uploads/2023/04/f3-150x150.png">f3-150x150.png</a>', '<a href="https://armyinform.com.ua/wp-content/uploads/2023/04/f4-1-150x150.png">f4-1-150x150.png</a>', '<a href="https://armyinform.com.ua/wp-content/uploads/2023/04/f5.png">f5.png</a>']</p>
<p>Tags: ['ВТОРГНЕННЯ РФ', 'ТАКМЕД']</p>
<p>Category: News</p>
<!--METADATA-->

<p><img alt="" src="../Images/AРМІЯINFORM/2023-04-25T49-00-00-04-00/f1.png" /></p>
<p>Нещодавно АрміяInform повідомляла, що Благодійний фонд «Повернись живим» умежах проєкту «Тримаю!» працює над розгортанням восьми навчально-тренувальнихкомплексів з тактичної медицини на полігонах Збройних Сил України. Про цеможна прочитати <a href="https://armyinform.com.ua/2023/04/11/visim-mobilnyh-navchalno-trenuvalnyh-kompleksiv-iz-takmedu-rozgortaye-blagodijnyj-fond-povernys-zhyvym/">тут</a>.</p>
<p>І ось на одному з полігонів перший навчально-тренувальний комплекс запрацював.</p>
<p>— До того 12 інструкторів з тактичної медицини пройшли підготовку з викладаннякурсу ТССС АСМ — All Service Members Course, — повідомила кореспондентуАрміяInform керівниця інструкторського напряму з тактичної медицини фонду«Повернись живим» Людмила Паутець. — Це стандарт догоспітальної допомоги наполі бою, розроблений для всіх військовослужбовців, які не є медиками. Йоговикористовують армії країн НАТО, а влітку минулого року перехід на ньогозатвердили Збройні Сили.</p>
<p><img alt="" src="../Images/AРМІЯINFORM/2023-04-25T49-00-00-04-00/f2.png" /></p>
<p>Команда «Повернись живим» передала для навчальних класів тренувальногокомплексу полігону три намети із системами живлення й обігріву та всімоснащенням — проєкторами, екранами, стільцями; симуляційне обладнання,тренувальні манекени й розхідники: турнікети, бандажі, шини тощо, а такожукладки тренувальні — базові набори інструкторів.</p>
<p>Загальна вартість цієї допомоги становить понад 2 мільйони гривень.</p>
<p><a href="https://armyinform.com.ua/wp-content/uploads/2023/04/f3.png"><img alt="" src="../Images/AРМІЯINFORM/2023-04-25T49-00-00-04-00/f3-150x150.png" /></a></p>
<p><a href="https://armyinform.com.ua/wp-content/uploads/2023/04/f4-1.png"><img alt="" src="../Images/AРМІЯINFORM/2023-04-25T49-00-00-04-00/f4-1-150x150.png" /></a></p>
<p>За словами командира навчального підрозділу, відтепер заняття проводити значнозручніше: теорія засвоюється в наметі, практика — на тренувальному майданчикуіз застосуванням імітації бою. Щоб закріпити теоретичний пройдений матеріал,інструктори об’єднали відпрацювання евакуації пораненого, домедичної допомогий елементів тактичного переміщення.</p>
<p>На тактичну медицину відводиться 10 годин у 30-денному курсі базової загальноївійськової підготовки. На сьогодні вже близько 1800 бійців здобули базовізнання з тактичної медицини.</p>
<p><img alt="" src="../Images/AРМІЯINFORM/2023-04-25T49-00-00-04-00/f5.png" /></p>
<p>За словами Людмили Паутець, за десять днів заняття з тактичної медицинирозпочнуться ще на одному полігоні. Загалом підготовку з такмеду протягом рокупройдуть понад 200 тисяч українських воїнів.</p>
<p><em>Фото БФ «Повернись живим»</em></p>
<p>Source: <a href="https://armyinform.com.ua/2023/04/25/zapraczyuvav-pershyj-navchalno-trenuvalnyj-kompleks-iz-takmedu/">https://armyinform.com.ua/2023/04/25/zapraczyuvav-pershyj-navchalno-trenuvalnyj-kompleks-iz-takmedu/</a></p>
</body>
</html>