# Верховний Суд скасував стягнення коштів із ПриватБанку на користь колишніх власників

Authors: Ukrinform (Person)

Publisher: Укринформ (Organization)

Published Time: 2023-04-14T17:58:43+03:00

Modified Time: 2023-04-14T17:58:43+03:00

Description: Верховний Суд скасував незаконні рішення судів Дніпропетровської області про стягнення з ПриватБанку коштів на користь повʼязаної з ексвласниками особи. — Укрінформ.

Images: ["[630_360_15706...](https://static.ukrinform.com/photos/2019_10/thumb_files/630_360_1570614345-214.jpg)"]

Tags: ['Нацбанк', 'Приватбанк', 'Верховний Суд']

Type: Article

<!--METADATA-->

![](../Images/yкринформ/2023-04-14T17-58-43-03-00/630_360_1570614345-214.jpg) ВерховнийСуд скасував незаконні рішення судів Дніпропетровської області про стягнення зПриватБанку коштів на користь повʼязаної з ексвласниками особи.

Як передає Укрінформ, про це йдеться в пресрелізі банку, що є в розпорядженніагентства.

"Верховний Суд 12 квітня 2023 року задовольнив касаційну скаргу [](https://www.ukrinform.ua/tag-privatbank) та скасував незаконні рішення судівДніпропетровської області про стягнення з державного банку коштів на користьпов'язаної з колишніми власниками ПриватБанку особи", - йдеться вповідомленні.

**Читайте також:** [ **ПриватБанк** ](https://www.ukrinform.ua/rubric-economy/3692918-sud-ne-dozvoliv-eksakcioneru-privatbanku-anuluvati-kreditni-dogovori-z-nbu.html)

Зазначається, що ця справа розглядалася судами з 2017 року, її предметом булооскарження залучення грошових коштів пов'язаної з колишніми власникамиПриватБанку особи до операції «bail-in», яка була здійснена на виконанняположень Закону України «Про систему гарантування вкладів фізичних осіб» впроцедурі націоналізації ПриватБанку у 2016 році.

Верховний Суд погодився з аргументами ПриватБанку про те, що позивач неспростовував факт своєї пов'язаності з ПАТ КБ «ПриватБанк», а списаннягрошових коштів з рахунків позивача було здійснено за наявності для цьоговідповідної правової підстави, якою є договір про придбання акцій, укладенийуповноваженою особою Фонду від імені позивача як його представником навиконання вимог закону.

**Читайте також:** [ **ПриватБанк** ](https://www.ukrinform.ua/rubric-economy/3679711-sud-skasuvav-bankrutstvo-kompanii-so-zaborguvala-privatbanku-majze-3-milardi.html)

У банку нагадують, що в 2016 році, коли загалом порятунок ПриватБанку коштувавдержаві 155 млрд грн, саме завдяки операції «bail-in» статутний капіталПриватБанку вдалося збільшити майже на 29,4 млрд грн. Однак, незважаючи набеззаперечну законність цієї процедури, деякі повʼязані з колишніми власникамита топ-менеджментом банку особи вже роками штурмують українські суди в надіївідібрати у ПриватБанку, а відтак у держави мільярди гривень.

Так, наразі на розгляді Верховного Суду перебуває ще дві подібні справи, вяких Дніпровський апеляційний суд також ухвалив рішення про стягнення з банкукоштів. Це, зокрема, справа за позовом Боголюбової О. Л. (екс-дружини одногоіз колишніх кінцевих бенефіціарних власників Боголюбова Г. Б.), на користьякої 27 липня 2022 року тим же Дніпровським апеляційним судом з державногоПриватБанку стягнуто грошові кошти на загальну суму понад 669 мільйонівгривень, та справа, рішенням судів Дніпропетровської області у якій стягнуто збанку на користь пов'язаної з колишніми власниками ПриватБанку особи кошти урозмірі понад 24 млн грн.

Як повідомляв Укрінформ, Верховний Суд 7 квітня 2023 року задовольнивкасаційну скаргу Національного банку та підтвердив законність п’яти кредитнихдоговорів, укладених між Національним банком та ПриватБанком у 2008–2015 рокахі договорів поруки, що забезпечували їх виконання.

Source: [https://www.ukrinform.ua/rubric-economy/3695982-verhovnij-sud-skasuvav-stagnenna-kostiv-iz-privatbanku-na-korist-kolisnih-vlasnikiv.html](https://www.ukrinform.ua/rubric-economy/3695982-verhovnij-sud-skasuvav-stagnenna-kostiv-iz-privatbanku-na-korist-kolisnih-vlasnikiv.html)