# Підготовка активних дій ЗСУ: Зеленський провів нараду з Малюком і Будановим

Authors: Ukrinform (Person)

Publisher: Укринформ (Organization)

Published Time: 2023-04-14T19:46:00+03:00

Modified Time: 2023-04-14T19:46:00+03:00

Description: Президент України Володимир Зеленський повідомив, що сьогодні провів нараду з головою СБУ та керівником ГУР, де обговорив питання підготовки активних дій ЗСУ. — Укрінформ.

Images: ["[630_360_16814...](https://static.ukrinform.com/photos/2023_04/thumb_files/630_360_1681490886-620.png)"]

Tags: ['Розвідка', 'СБУ', 'Зеленський', 'Буданов', 'Війна з росією', 'Василь Малюк']

Type: Article

<!--METADATA-->

![](../Images/2023-04-14T19-46-00-03-00/630_360_1681490886-620.png) ПрезидентУкраїни Володимир Зеленський повідомив, що сьогодні провів нараду з головоюСБУ та керівником ГУР, де обговорив питання підготовки активних дій ЗСУ.

Про це Глава держави розповів у своєму [ ](https://t.me/OP_UA/9235) , передаєУкрінформ

"Протягом дня був на зв’язку з військовими, провів нараду з головою Службибезпеки України Малюком, провів нараду з керівником ГУР Будановим. Ключове –це постійне знищення окупантів, це мінусування їхньої логістики, будь-якогопотенціалу на окупованих територіях, це підготовка наших активних дій, цеконтрштурмова робота", - сказав він.

Президент висловив вдячність всім воїнам, які це забезпечують, які пам’ятають,що за кожен російський удар по наших містах і селах, по наших позиціях, закожне вбивство українців – окупант повинен нести свої максимально відчутнівтрати.

**Читайте також:** [ ](https://www.ukrinform.ua/rubric-ato/3695977-prezident-vidznaciv-nagorodami-183-vijskovosluzbovciv-iz-nih-43-posmertno.html)

"Кожен метр української землі має означати для окупанта неминучість програшуРосії в цій війні, неминучість того, що для ворога – не буде жодноїперспективи на землі України", наголосив [ ](https://www.ukrinform.ua/tag-zelenskij) .

_Джерело:[](https://www.youtube.com/redirect?event=video_description&redir_token=QUFFLUhqbVNtUlZqUmloLUpuRC1ab0RnTWJVM0xVMEV3QXxBQ3Jtc0trUzZpZzVQQlhuaGl5SW84QmF2cnZycWtEMEdVeHFhVHA2cEdYd1lvMkdUWDRpaHlibmxnckI1eUVNNDlhUHdyMnBuNFUyTVppamZFY2VQZ0M4VTVSZzBXdDRQNXY2ajQwR0dDT2pmbWFJcnBWYVNVWQ&q=https%3A%2F%2Ft.me%2FOP_UA%2F9235&v=3UYUNIfgVSo)_

Укрінформ наводить повний текст звернення Президента України.

**_Бажаю здоровʼя, шановні українці!_ **

Говорив сьогодні з Ріші Сунаком, Премʼєр-міністром Великої Британії.

Передусім вдячний йому та всім лідерам світу, які засудили звіряче вбивствонашого солдата, вбивство, яким окупанти хизувалися.

Окупанти відчують, що значить, коли світ засуджує.

Ми обговорили з Прем’єр-міністром Сунаком зброю для наших воїнів – те, про щодомовлялися з Британією, те, що допоможе нашим активним діям, цілкомсправедливим діям. Обговорили прискорення постачання…

Що далекобійнішими будуть українські дії, то швидше закінчаться російськізвірства.

Звичайно, продовжуємо роботу й над авіаційною коаліцією для України, надпідготовкою різних міжнародних заходів, які дадуть усім нам у Європі більшесили та захисту.

Провів сьогодні нараду щодо євроатлантичної інтеграції, щодо неминучостіпоєднання потенціалів України та НАТО. Змістовна нарада: Голова ВерховноїРади, урядовці – профільна віце-премʼєр-міністр і міністр закордонних справ, –зовнішньополітичний блок Офісу, керівник Офісу.

Очевидно, що місце України – у НАТО, законне місце. І не хочеться, щобзастарілі ілюзії, які досі стримували наше приєднання до Альянсу, ще й заразпродовжували забирати час в України та партнерів. Розробляємо відповіднікроки.

Сьогодні ж провів нараду щодо відновлення нашої країни – відновлення післябойових дій. Перша віце-премʼєр-міністр Юлія Свириденко, віце-премʼєр-міністрКубраков і команда відновлення…

Обговорили те, що стосується інфраструктури, економіки й багатьох іншихпитань, які потребують відповідей, дуже вартісних відповідей. Працюємо івсередині країни, і з партнерами заради системності нашої відбудови, зарадитого, щоб результат відповідав очікуванням нашого суспільства – доволі високимочікуванням. Впевнений, усе зробимо.

Протягом дня був на зв’язку з військовими, провів нараду з головою Службибезпеки України Малюком, провів нараду з керівником ГУР Будановим.

Ключове – це постійне знищення окупантів, це «мінусування» їхньої логістики йбудь-якого потенціалу на окупованих територіях, це підготовка наших активнихдій, це контрштурмова робота. І я дякую всім нашим воїнам, які цезабезпечують, які пам’ятають, що за кожен російський удар по наших містах іселах, по наших позиціях, за кожне вбивство українців окупант повинензазнавати своїх максимально відчутних втрат. Кожен метр української землі маєозначати для окупанта неминучість програшу Росії в цій війні, неминучістьтого, що для ворога не буде жодної перспективи на землі України.

14-та бригада та 1-ша Президентська бригада оперативного призначенняНацгвардії – дякую вам, хлопці, за стійкість! 54-та окрема механізованабригада імені гетьмана Івана Мазепи, 5-та окрема штурмова бригада, 77-маокрема аеромобільна бригада – молодці, воїни! Тримати оборону на Донеччинізараз – це найтяжче. Але це дає всій Україні життя.

Зараз тривають рятувальні роботи у Словʼянську Донецької області. Черговийудар терористів. Ракети С-300 по житлових кварталах, по звичайній цивільнійзабудові. Під завалами є люди. Робиться все, щоб їх урятувати, робиться все,щоб урятувати поранених. Є перші дані про загиблих. Мої співчуття тим, хтовтратив рідних.

Жодної години цього тижня перед Паскою не обійшлося без російських убивств ітерору. Це держава-зло, і вона прогр _а_ є. Перемогти – це наш обовʼязок передлюдяністю як такою. І ми переможемо!

І ще одне. Те, щодо чого вже давно потрібне рішення. Життя Михайла Саакашвілізалежить зараз не від політичного, не від якогось особистого, а суто відетичного рішення… Яке має чисту й вагому юридичну базу. Якщо людина потребуємедичної допомоги, якщо від цього залежить життя, значить, потрібен цей крок.Знаю, що адвокати Михайла зараз подали термінове звернення до ЄСПЛ, щобзабезпечити йому належне лікування. І здається, це єдиний шлях, щоб зберегтийому життя.

Дякую всім, хто протистоїть злу разом з Україною! Слава всім нашим солдатам,хто зараз у бою за державу й людей!

**_Слава Україні!_ **

Source: [https://www.ukrinform.ua/rubric-ato/3696044-pidgotovka-aktivnih-dij-zsu-zelenskij-proviv-naradu-z-malukom-i-budanovim.html](https://www.ukrinform.ua/rubric-ato/3696044-pidgotovka-aktivnih-dij-zsu-zelenskij-proviv-naradu-z-malukom-i-budanovim.html)