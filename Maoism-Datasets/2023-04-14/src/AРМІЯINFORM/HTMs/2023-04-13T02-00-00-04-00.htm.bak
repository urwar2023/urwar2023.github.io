<h1>«На війні всі фронти потребують уваги та міцності, фінансовий фронт — особливо» — Президент України</h1>
<p>Author: ['АРМІЯINFORM']</p>
<p>Time: 2023-04-13T02:00:00-04:00</p>
<p>Description: Президент України Володимир Зеленський виступив на третьому засіданні міністерського... Война с Украиной 2022, Война с Украиной последние новости сегодня, Новости война с Украиной 2022 последние на сегодня, Будет ли война между Украиной и Россией и когда, Война с Украиной в 2022 году будет или нет,  Будет ли война с Украиной в ближайшее время что говорят,  Война с Украиной новости,  Новости Украины сегодня,  Украинские новости в украинских СМИ на русском</p>
<p>Images: ['<a href="https://armyinform.com.ua/wp-content/uploads/2023/04/12-4.jpg">12-4.jpg</a>', '<a href="https://armyinform.com.ua/wp-content/uploads/2023/04/13-4.jpg">13-4.jpg</a>']</p>
<p>Tags: ['STOPRUSSIA', 'АГРЕСІЯ РФ', 'ВОЛОДИМИР ЗЕЛЕНСЬКИЙ', 'ВТОРГНЕННЯ РФ', 'КРУГЛИЙ СТІЛ', 'ПІДТРИМКА УКРАЇНИ', 'ПРЕЗИДЕНТ УКРАЇНИ']</p>
<p>Category: News</p>
<!--METADATA-->

<p>Президент України Володимир Зеленський виступив на третьому засіданніміністерського круглого столу <a href="https://www.worldbank.org/uk/country/ukraine">Світовогобанку</a> щодо підтримки України.</p>
<p><em>Текст виступу:</em></p>
<p><strong><em>Президенте Малпасс, дякую вам за підтримку. Пані директор-розпорядникКрісталіна, пане віцепрезидент Домбровскіс.</em></strong></p>
<p><strong><em>Пані та панове міністри, секретарі, керівники міжнародних фінансовихінституцій …</em></strong></p>
<p>Вдячний вам усім за цю зустріч, за вашу роботу в такому форматі.</p>
<p>Зараз Україна переживає особливі емоції. Вчора з російських джерел булопоширено в Інтернеті відео звірячого вбивства нашого солдата окупантами.</p>
<p>Вони там, на відео, вихваляються своїм умінням убивати. Певно, всі ви бачили вновинах, про що йдеться. І ви знаєте, що такий рівень насильства, такий рівеньзвірства російська армія намагається зробити рутиною всюди на українськихземлях.</p>
<p>До цього не можна звикнути. Щоразу шок, як уперше, коли вони роблять щосьподібне.</p>
<p>Смерті, які несе росія, не повинні стати рутиною! Довга історія російськоїбезкарності нарешті має зупинитися.</p>
<p>Я дякую всім у світі, дякую кожному й кожній із вас, хто допомагає Українівистояти! Але щодня… Щодня ми втрачаємо наших людей — чоловіків і жінок,дорослих і дітей, які гинуть від російських рук…</p>
<p>Прошу вас зараз ушанувати хвилиною мовчання памʼять цього українця, чию смертьсвіт побачив учора, і пам’ять усіх наших людей, чиї життя були забраніросійським вторгненням.</p>
<p>Дякую. Це дуже важливо для всіх нас.</p>
<p><img alt="" src="../Images/2023-04-13T02-00-00-04-00/12-4.jpg" /></p>
<p><strong><em>Шановні присутні!</em></strong></p>
<p>Україна переможе в цій війні. Лише питання часу, коли російська агресія зазнаєпоразки.</p>
<p>Але у держави-зла не має залишитися жодного шансу все ж перемогти руїнами.</p>
<p>У чому завжди мета терориста? Зламати життя. Якщо не вбити, то скалічити. Якщоне знищити, то змусити страждати.</p>
<p>Будь-який агресор, який ненавидить життя — чи то він діє на рівні держави, якросія, чи то на рівні терористичної групи, чи то на рівні однієї деградованоїособистості… Агресор завжди насолоджується, коли руйнує. І коли руїни післяагресії доводиться долати десятиліттями.</p>
<p>Тисячі й тисячі обʼєктів в Україні зруйновані. Завдяки партнерам на цей рікзабезпечено фінансово більшість поточних витрат на підтримку нормальногожиття. Але залишаються незакритими базові потреби у відновленні — житло,енергетика, транспорт, соціальна й гуманітарна сфера, публічні послуги.Нещодавно я відвідав усі прифронтові та прикордонні регіони нашої країни, щомежують із росією. Боляче це бачити. Розбиті боями міста, спалені села, мертві— бо заміновані — поля…</p>
<p>Підтримка швидкого відновлення — це буквально частина антитерористичноїроботи. Прибираючи те, що було зруйновано, ми перемагаємо й головну метутерору — повертаємо нормальне життя.</p>
<p>Другий пункт — активи держави-зла.</p>
<p>Чи не вперше в історії світ має таку масштабну можливість покластивідшкодування збитків від неспровокованої й незаконної війни на агресора — натого, хто винен у війні.</p>
<p>Наприклад, Світовий банк дав нову оцінку збитків і потреб України обсягом 411мільярдів доларів. Щодня росія збільшує цей рахунок. Світ має російські жактиви різних видів, що покривають такий рівень збитків!</p>
<p>Потенційні агресори у світі зараз дивляться на те, чи вчините ви правильно.Конфіскувати російські активи, а також активи осіб, що повʼязані з керівноюверхівкою держави-зла реально. Конфіскувати й спрямувати на те, щоб життя вУкраїні могло відновлюватися. росія має відчути повну ціну своєї агресії.</p>
<p><img alt="" src="../Images/2023-04-13T02-00-00-04-00/13-4.jpg" /></p>
<p><strong><em>Пані та панове!</em></strong></p>
<p>Україна звертається до вас із двома закликами. Перший: першочергові потреби увідбудові.</p>
<p>Я дякую вам за нову програму співпраці з МВФ, що є вагомим стабілізаційнимчинником для України. Це допоможе нам і далі боротися. Але щоб людиповерталися в Україну, щоб агресор програвав не лише на полі бою, а буквальнов усьому, нам потрібне погодження програми підтримки для покриттяпершочергових проєктів швидкого відновлення. Загальний обсяг таких проєктів —14,1 мільярда доларів США. Наші урядовці, які зараз у Вашингтоні, представлятьдеталі.</p>
<p>І друге. Вже треба працювати над конкретними механізмами спрямуваннязаморожених російських активів на компенсацію завданих росією збитків. Требачітко заявити, що активи, включно передусім з активами російськогоЦентрального банку, будуть конфісковані. Це буде саме миротворчий акт — углобальному масштабі. Потенційні агресори повинні це бачити. І пам’ятати, щосвіт може бути сильним.</p>
<p>Можуть бути різні формати рішень, але що швидші й дієвіші будуть рішення, тонадійнішим і довготривалішим буде мир після цієї війни.</p>
<p><strong><em>Пані та панове!</em></strong></p>
<p>На війні не буває другорядних фронтів. Усі потребують уваги та міцності.Фінансовий фронт — особливо. Ми робимо свою частину роботи, і я вдячний усім,хто допомагає. Але фундаментальні рішення залежать від вас.</p>
<p>Вірю, що вони будуть ухвалені!</p>
<p>Дякую вам за увагу! Слава всім, хто зараз у бою за життя й свободу для нашихлюдей!</p>
<p><strong><em>Слава Україні!</em></strong></p>
<p>читайте також:</p>
<p><a href="https://armyinform.com.ua/2022/10/12/vystup-prezydenta-ukrayiny-na-drugomu-zasidanni-ministerskogo-kruglogo-stolu-shhodo-pidtrymky-ukrayiny/">Виступ Президента України на другому засіданні міністерського круглого столущодо підтримки України</a></p>
<p><em>Джерело:<a href="https://www.president.gov.ua/news/na-vijni-vsi-fronti-potrebuyut-uvagi-ta-micnosti-finansovij-82241">Офіс Президента України</a></em></p>
<p>Source: <a href="https://armyinform.com.ua/2023/04/13/na-vijni-vsi-fronty-potrebuyut-uvagy-ta-micznosti-finansovyj-front-prezydent-ukrayiny/">https://armyinform.com.ua/2023/04/13/na-vijni-vsi-fronty-potrebuyut-uvagy-ta-micznosti-finansovyj-front-prezydent-ukrayiny/</a></p>