# Довiдка про обставини травми: що треба знати

Author: ['Володимир Поліщук']

Time: 2023-05-16T92:00:00-04:00

Description: Фахівець Координаційного центру з надання правової допомоги Діана Бабаян розповіла... Война с Украиной 2022, Война с Украиной последние новости сегодня, Новости война с Украиной 2022 последние на сегодня, Будет ли война между Украиной и Россией и когда, Война с Украиной в 2022 году будет или нет,  Будет ли война с Украиной в ближайшее время что говорят,  Война с Украиной новости,  Новости Украины сегодня,  Украинские новости в украинских СМИ на русском

Images: ['[golovne-foto-poranenyj.jpg](https://armyinform.com.ua/wp-content/uploads/2023/05/golovne-foto-poranenyj.jpg)', '[raport-obstavyny-poranennya.png](https://armyinform.com.ua/wp-content/uploads/2023/05/raport-obstavyny-poranennya.png)', '[skarga-1-150x150.png](https://armyinform.com.ua/wp-content/uploads/2023/05/skarga-1-150x150.png)', '[skarga-2-150x150.png](https://armyinform.com.ua/wp-content/uploads/2023/05/skarga-2-150x150.png)', '[zrazok-dovidky.png](https://armyinform.com.ua/wp-content/uploads/2023/05/zrazok-dovidky.png)']

Tags: ['STOPRUSSIA', 'БОЙОВА ТРАВМА']

Category: News

<!--METADATA-->

![](../Images/2023-05-16T92-00-00-04-00/golovne-foto-poranenyj.jpg)

Фахівець Координаційного центру з надання правової допомоги Діана Бабаянрозповіла кореспонденту АрміяInform про те, як військовослужбовцю отримати**довідку про обставини травми** — документа, який є підставою для компенсаціїзазнаної шкоди:

**Довідково.** _Згідно із Законом України «_[ _Про статус ветеранів війни,гарантії їх соціальногозахисту_](https://zakon.rada.gov.ua/laws/show/3551-12\#Text) _»військовослужбовцям надається довідка про обставини травми (у разі наявностітаких обставин), що підтверджує факт участі особи в бойових діях_ — _захистуБатьківщини та її право на отримання соціальних гарантій._

«Для отримання цього документа військовослужбовець має подати рапорт докерівника підрозділу чи до медичної установи, яка надавала йому медичнудопомогу.

## **Чи потрібно повідомляти свою військову частину?**

Представник медичного закладу повинен у документальній формі доповісти проприбуття військового з травмою командиру військової частини. Проте, щобуникнути оголошення в самовільне залишення військової частини,військовослужбовцю варто самостійно повідомити про своє перебуваннябезпосередньому командиру та заступнику командира.

## **Де відбувається лікування?**

Залежно від тяжкості поранення лікування може тривати у спеціалізованомумедичному блоці при військовій частині, військових закладах охорони здоров’яМіноборони (військових госпіталях) або в цивільних медичних установах.

## **Чому важливий цей документ?**

Кожен з факторів у цьому документі впливає на висновок ВЛК і МСЕК та на розміродноразової грошової допомоги в разі встановлення групи інвалідності абочасткової втрати працездатності. Зазначаються умови зазнання травми, а такожмісце та час її зазнання та виключення того факту, що поранення було зазнанопід впливом алкогольного чи наркотичного сп’яніння.

читайте також:

[ **Правила виплати грошового забезпечення** **військовослужбовцям на період****лікування**](https://armyinform.com.ua/2023/04/03/pravyla-vyplaty-groshovogo-zabezpechennya-vijskovosluzhbovczyam-na-period-likuvannya/)

## **Як отримати довідку?**

Подати рапорт на ім’я свого командира самостійно або через військово-медичнуустанову, де лікується військовий. До рапорту слід додати своє пояснення щодообставин зазнання поранення в довільній формі. Якщо хтось із товаришів послужбі бачив, як ви дістали травму, варто, щоб такі пояснення написали й вони.

Командир військової частини видає наказ про проведення службовогорозслідування та складання акту розслідування, а уповноважений офіцер збираєпояснення постраждалих та свідків, описує події та складає відповідний актрозслідування. Командир військової частини підписує довідку про обставинитравми та направляє її до закладу охорони здоров’я, в якому перебуваєпоранений.

**Довідково.** _Строки видачі довідки залежать від терміну проведенняслужбового розслідування, яке має тривати до одного місяця. Проте в окремихвипадках його можуть продовжити до двох місяців._

![](../Images/2023-05-16T92-00-00-04-00/raport-obstavyny-poranennya.png)Форма рапорту на видачу довідки про обставини травми

## **Що робити, якщо вам відмовляють?**

Вимагайте від командира надати письмову відмову на рапорт з поясненням причинтакої відмови.Далі варто звернутися зі скаргою до вищого командування або доВійськової служби правопорядку ЗСУ протягом одного місяця з дня отриманнявідмови.Якщо відмову не надали — скаржитися на бездіяльність командира,долучивши до скарги копію рапорту.

[![](../Images/2023-05-16T92-00-00-04-00/skarga-1-150x150.png)](https://armyinform.com.ua/wp-content/uploads/2023/05/skarga-1.png)

Зразок скарги у зв’язку із неотриманням довідки про обставини поранення (травми)

[![](../Images/2023-05-16T92-00-00-04-00/skarga-2-150x150.png)](https://armyinform.com.ua/wp-content/uploads/2023/05/skarga-2.png)

Військовий юрист Ігор Сєрков з першого дня широкомасштабної війни пішовдобровольцем до Сил тероборони, потім до інших підрозділів ЗСУ. За своюактивну позицію у фізичному та інформаційному протистоянні ворогові потрапивдо бази «[НемеZида](https://nemez1da.ru/spravochnik/voenizirovannye/serkov-igor-evgenevich-s%d1%94rkov-igor-%d1%94vgenovich/)», що на думку рашистіввикриває «укрнацистів».

Лише тиждень тому сам отримав статус особи з інвалідністю ІІ групи, тому звласного досвіду знає, що довідка про поранення та інші необхідні медичнідокументи тісно пов’язана з наступним отриманням групи інвалідності та статусуособи з інвалідністю внаслідок війни.

Полковник запасу Сєрков підкреслив кореспонденту Інформаційного агентства, щопотрібно дуже ретельно збирати необхідні медичні документи, звертати увагу нате, щоб в усіх медичних документах були відповідні підписи лікарів, посадовихосіб медичних закладів.

— Ці документи повинні бути належним чином завірені мокрими печатками лікарівта медичних закладів, крім цього, на документах повинні стояти кутові штампи звихідними номерами та датами направлення довідки про поранення, медичнихдокументів до відповідних військових підрозділів. У військових підрозділах, девійськовослужбовці проходять службу, вищевказані документи повинні бутиналежним чином зареєстровані у відповідних журналах та книгах. Оригіналимедичних документів військовослужбовцям бажано тримати в себе, а належнимчином завірені копії цих оригіналів повинні зберігатися у стройових частинахвідповідних військових підрозділів, — зауважив військовий юрист.

![](../Images/2023-05-16T92-00-00-04-00/zrazok-dovidky.png)Зразок довідки про обставини поранення (травми)

**Якщо ви маєте правове запитання, телефонуйте до контактного центру системиБПД за номером: 0 800 213 103.Дзвінки безкоштовні.**

**Номер для дзвінків з Telegram: https://t.me/+380677213103**

**Також ви можете написати юристу в телеграм (кнопка «Отриматиконсультацію»):<https://t.me/LegalAidUkraineBot>**

**Або звернутися до бюро правової допомоги:<https://bit.ly/bpd_buro>**

Source: [https://armyinform.com.ua/2023/05/16/dovidka-pro-obstavyny-travmy-shho-treba-znaty/](https://armyinform.com.ua/2023/05/16/dovidka-pro-obstavyny-travmy-shho-treba-znaty/)