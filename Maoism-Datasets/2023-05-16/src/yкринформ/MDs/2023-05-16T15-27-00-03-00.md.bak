# Для фінансування відновлення України створили три джерела – депутатка

Authors: Ukrinform (Person)

Publisher: Укринформ (Organization)

Published Time: 2023-05-16T15:27:00+03:00

Modified Time: 2023-05-16T15:27:00+03:00

Description: Для фінансування відновлення України наразі створені Фонд ліквідації наслідків збройної агресії, програма єВідновлення та Фонд розвитку України. — Укрінформ.

Images: ["[630_360_15004...](https://static.ukrinform.com/photos/2017_07/thumb_files/630_360_1500471064-1752.jpg)"]

Tags: ['Україна', 'Війна з Росією', 'Відбудова', 'єВідновлення']

Type: Article

<!--METADATA-->

![](../Images/2023-05-16T15-27-00-03-00/630_360_1500471064-1752.jpg) Дляфінансування відновлення України наразі створені Фонд ліквідації наслідківзбройної агресії, програма єВідновлення та Фонд розвитку України.

Як передає Укрінформ, про це повідомила в [ ](https://t.me/ninayuzhanina/788)народний депутат, член комітету ВРУ з питань фінансів, податкової та митноїполітики Ніна Южаніна.

«Отже, на сьогодні маємо три напрями фінансування відновлення [](https://www.ukrinform.ua/tag-ukraina) », - зазначила депутат.

Першим джерелом фінансування є Фонд ліквідації наслідків збройної агресії,рішення про виділення коштів з якого приймаються Кабінетом міністрів Україниза погодженням з Комітетом Верховної Ради України з питань бюджету.

У державному бюджеті України на 2023 рік для Фонду передбачено фінансування урозмірі 35,5 млрд грн.

«За інформацією, яку оприлюднила голова бюджетного комітету ВР Підласа, доФонду вже надійшло 61,6 млрд грн», - зауважила Южаніна.

Ще один напрямок відновлення створений через програму єВідновлення, джереломфінансування якої є Фонд ліквідації наслідків збройної агресії – 17 млрд грн,кошти Світового банку – $250 млн (понад 9 млрд грн) та заарештовані активиросійських банків (у першу чергу, кошти Сбєрбанка рф).

За словами депутата, від того, як просуватиметься справа з арештом росактивів,буде залежати, чи вистачить акумульованих коштів на відшкодування збитківгромадянам за цією програмою.

Крім того, уряд анонсував створення ще однієї платформи – Фонду розвиткуУкраїни, яка залучатиме та мобілізуватиме державний та приватний капітали длявідбудови України за допомогою широкого спектру інноваційних та традиційнихфінансових інструментів. Діяльність фонду буде зосереджено передусім наключових секторах української економіки, включаючи енергетику, інфраструктуру,сільське господарство, виробництво та ІТ.

**Читайте також:** [ **відбудови** ](https://www.ukrinform.ua/rubric-vidbudova/3709483-dla-vidbudovi-deokupovanoi-lugansini-planuut-stvoriti-centr-vidnovlenna-ta-rozvitku-gromad.html)

Як повідомлялося, за інформацією голови Комітету ВР з питань бюджету РоксоланиПідласої, у Фонді ліквідації наслідків агресії вже зібрано 61,7 млрд грн. Зних 35,9 млрд грн – це 50% прибутку Нацбанку за 2022 рік та 25,8 млрд грнотриманих від примусового вилучення коштів держави-агресора.

Source: [https://www.ukrinform.ua/rubric-vidbudova/3710004-dla-finansuvanna-vidnovlenna-ukraini-stvorili-tri-dzerela-deputatka.html](https://www.ukrinform.ua/rubric-vidbudova/3710004-dla-finansuvanna-vidnovlenna-ukraini-stvorili-tri-dzerela-deputatka.html)