# Апеляційний суд Амстердама дозволив сквотерам залишитися у будинку ексдиректора «Яндекса»

Authors: Ukrinform (Person)

Publisher: Укринформ (Organization)

Published Time: 2023-05-16T20:30:00+03:00

Modified Time: 2023-05-16T20:30:00+03:00

Description: Апеляційний суд Амстердама 16 травня оголосив рішення у справі за скаргою підсанкційного російського мільярдера Аркадія Воложа на рішення суду першої інстанції, який дозволив сквотерам залишитися в його будинку. — Укрінформ.

Images: ["[630_360_16842...](https://static.ukrinform.com/photos/2023_05/thumb_files/630_360_1684257924-780.jpg)", "[1684257923-13...](https://static.ukrinform.com/photos/2023_05/1684257923-139.jpg)"]

Tags: ['Яндекс', 'Антиросійські санкції', 'Нідерланди', 'Суд']

Type: Article

<!--METADATA-->

![](../Images/2023-05-16T20-30-00-03-00/630_360_1684257924-780.jpg)Апеляційний суд Амстердама 16 травня оголосив рішення у справі за скаргоюпідсанкційного російського мільярдера Аркадія Воложа на рішення суду першоїінстанції, який дозволив сквотерам залишитися в його будинку.

Як повідомляє кореспондент Укрінформу в Гаазі, Апеляційний суд Амстердамадозволив сквотерам, які 31 жовтня 2022 року зайняли будинок колишньогогендиректора “Яндекса” Аркадія Воложа, залишитися у будівлі.

“Сьогодні було судове рішення. Сквотери можуть залишатися в будинку”, -сказала в коментарі Укрінформу нідерландський адвокат, експерт з питаньсанкцій Хелен Овер де Лінден.

Вона також зазначила, що адвокат Воложа не надав жодних нових аргументів вапеляції, а лише наполягав, що власник будівлі має на неї право.

![](../Images/2023-05-16T20-30-00-03-00/1684257923-139.jpg)

“Коли санкції та заморожена нерухомість, тоді неможливо просто таквикористовувати свою власність”, - підкреслила нідерландський адвокат.

**Читайте також:** [ **сквотер** ](https://www.ukrinform.ua/rubric-world/3612144-rosijskij-milarder-prihovav-budinok-v-amsterdami-ale-jogo-znajsli-skvoteri.html)

Вона також розповіла, що від журналістів довідалася, що Волож збираєтьсяоскаржувати рішення Апеляційного суду Амстердама.

“Але я думаю, що немає ніяких підстав для касації, тому що ми отримали дужедокладне рішення - 20 сторінок. В Нідерландах це вважається дуже багато. Тож ядумаю, що нічого не вийде”, - сказала вона.

Як повідомляв Укрінформ, у власності російського мільярдера Аркадія Воложа,який входить до [ ](https://www.ukrinform.ua/tag-antirosijski-sankcii) , досіперебуває будівля в Амстердамі вартістю мільйон євро.

За даними дослідження NRC і De Groene Amsterdammer, Волож, який є засновникомЯндекса та власником пов'язаної з ним служби таксі, купив будівлю на вулиціVossiusstraat в Амстердамі через компанію Paraseven Limited, зареєстровану наБританських Віргінських островах.

Завдяки цій схемі його майно залишилося "непоміченим" командою нідерландськихчиновників, які займаються пошуком активів, що належать росіянам ізсанкційного списку.

**Читайте також:** [ ](https://www.ukrinform.ua/rubric-world/3708727-kipr-ta-malta-zabrali-zoloti-pasporti-u-desatkiv-rosian.html)

Однією з причин, чому Волож потрапив до санкційного списку, є те, що пошуковасистема "Яндекс" цензурувала критичне висвітлення війни та сприялакремлівській пропаганді. Крім того, на думку ЄС, він підтримує Кремль у війніпроти України.

За нідерландськими законами, нерухомість не повинна стояти порожньою понад півроку. Такі заходи в країні вжили через дефіцит житла.

Адвокат Воложа пояснював, що в будівлі триває ремонт, і це дає змогу залишитиїї без мешканців на тривалий час.

Сквотинг – самовільне зайняття покинутої або незайнятої ділянки землі чибудівлі, як правило, житлової, якою сквотер не володіє, не орендує та не маєзаконного дозволу на її використання.

_Фото: Ірина Драбок/Укрінформ_

Source: [https://www.ukrinform.ua/rubric-world/3710157-apelacijnij-sud-amsterdama-dozvoliv-skvoteram-zalisitisa-u-budinku-eksdirektora-andeksa.html](https://www.ukrinform.ua/rubric-world/3710157-apelacijnij-sud-amsterdama-dozvoliv-skvoteram-zalisitisa-u-budinku-eksdirektora-andeksa.html)