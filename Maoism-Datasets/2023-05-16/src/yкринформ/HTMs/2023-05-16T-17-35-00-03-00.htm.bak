<h1>Виступ Президента Зеленського на відкритті саміту Ради Європи</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-05-16T-17:35:00+03:00</p>
<p>Modified Time: 2023-05-16T23:35:00+03:00</p>
<p>Description: Президент України  Володимир Зеленський виступив на відкритті IV саміту Ради Європи у Рейк'явіку. — Укрінформ.</p>
<p>Images: ["<a href="https://static.ukrinform.com/photos/2023_05/thumb_files/630_360_1684270017-985.jpeg">630_360_16842...</a>"]</p>
<p>Tags: ['Євросоюз', 'Саміт', 'Рада Європи', 'Зеленський', 'Війна з Росією']</p>
<p>Type: Article</p>
<!--METADATA-->

<p><img alt="" src="../Images/2023-05-16T-17-35-00-03-00/630_360_1684270017-985.jpeg" />Президент України Володимир Зеленський виступив на відкритті IV саміту РадиЄвропи у Рейк'явіку.</p>
<p>Укрінформ наводить повний текст виступу Президента, оприлюднений <a href="https://www.president.gov.ua/news/mi-yevropejci-otzhe-mi-diyemo-na-povnu-silu-koli-treba-zahis-82945?fbclid=IwAR1DytWnt9LDRS3B44kQYYNd2FIQMksnQK_g_WtUQbZJFKLF0AMF4f7zIQM"></a>Офісу Глави держави.</p>
<p>_<strong>Дуже дякую!</strong> _</p>
<p>Пані Прем’єр-міністр Якобсдоттір, шановна Катрін, дякую за запрошення взятиучасть у саміті нашої Ради Європи й за ваше щире прагнення допомогти Україні.</p>
<p><em>Дорогі лідери Європи!</em></p>
<p>Сьогодні Україна пройшла через дуже складний виклик – інтенсивну російськуракетну атаку. Саме таким викликам ми всі зараз змушені приділяти увагу.</p>
<p>О третій годині ночі наші люди прокинулися від вибухів. 18 російських ракетрізних типів були в нашому небі, зокрема балістичні ракети, якими держава-терорист хвалилася. Мовляв, вони гарантовано несуть смерть, бо їх нібитонеможливо збити.</p>
<p>Росія застосувала одночасно балістику, крилаті ракети, дрони… Спеціально, щобнашим захисникам неба було особливо важко вберегти життя людей. Але всі життябули захищені – всі ракети були збиті, включно з балістичними. Сто відсотків.Це історичний результат. Дякую всім!</p>
<p>Росія дуже старається вдосконалити своє вміння вбивати. Ми ж дуже стараємосявдосконалити захист наших людей. Я дякую всім країнам і лідерам, якідопомагають нам удосконалювати нашу ППО! Ми всі разом демонструємо, що такенаші з вами сто відсотків, що таке сила вільного світу.</p>
<p>І, звичайно, я дякую кожному нашому солдату, який робить цю роботу у нашомунебі й на нашій землі, і особливо я дякую кожному, хто тренує наших воїнів урізних тренувальних місіях, які всі схожі в одному – в успіху. Дякую всім їм!Дякую всім вам!</p>
<p>Ще рік тому ми не могли збивати більшість ракет терористів, і особливобалістику. І я запитую: якщо ми змогли це, то хіба є щось, чого ми не зможемо,коли ми об’єднані й налаштовані захищати життя? Відповідь: ми з вами в єдностідамо сто відсотків у будь-якій сфері, коли на меті – захист наших людей інашої Європи.</p>
<p>Звичайно, треба ще багато зробити. Територія України значна, і щоб такийрезультат ППО, як цієї ночі, був правилом на всій території, потрібнідодаткові системи ППО й ракети до них. Потрібні й сучасні винищувачі, без якихжодна система ППО не буде досконалою. Я впевнений, прийдемо до цього.</p>
<p>Сто відсотків мають бути орієнтиром для нас. Нуль відсотків маємо залишитиагресору!</p>
<p>Сто відсотків успіху оборонних операцій – його гарантує зброя й навчання нашихвоїнів. Дякую всім, хто посилює нашу оборону!</p>
<p>Сто відсотків успіху санкцій – його гарантує чесність у політиці кожноїдержави. Дякую всім, хто саме так ставиться до протидії терору – чесно!</p>
<p>Сто відсотків успіху нашої формули миру – його гарантує дипломатія. Дякуювсім, хто допомагає нам об’єднувати світ, щоб реалізувати формулу миру –єдиний реалістичний мирний план!</p>
<p>Та, звісно, сто відсотків справедливості – не буває надійного миру безсправедливості.</p>
<p>Дякую Раді Європи – кожному з вас особисто! – за рішення щодо реєстру збитків,завданих агресією Росії. Це наближає створення повноцінного компенсаційногомеханізму, який покаже світу, що агресія не вартує того, щоб навіть думати пронеї.</p>
<p>Має бути й спеціальний трибунал щодо злочину агресії, щоб за терор відповілиті, у чиїх головах цей терор і народився. Впевнений, що й цей результат ми звами дамо на сто відсотків.</p>
<p>Європа очікувала саме таких часів – часів, коли лідери заради захисту Європи,заради наших із вами спільних цінностей діяли б у стовідсотковій єдності та зістовідсотковими результатами.</p>
<p>Ось чого ми досягаємо! Україна та вся Європа. Кожен і кожна, хто зараз нацьому саміті та хто допомагає нам.</p>
<p>Ми – європейці, а отже, ми вільні. Ми – європейці, а отже, ми цінуємо мир. Ми– європейці, а отже, ми діємо на сто відсотків наших сил, коли треба захищатинаш спосіб життя. Хай це буде правилами для нашого континенту назавжди!</p>
<p><strong><em>Дякую за підтримку!</em> </strong></p>
<p><strong><em>Слава Україні!</em> </strong></p>
<p><strong><em>Слава всій Європі!</em> </strong></p>
<p>Source: <a href="https://www.ukrinform.ua/rubric-polytics/3710205-vistup-prezidenta-volodimira-zelenskogo-na-vidkritti-iv-samitu-radi-evropi.html">https://www.ukrinform.ua/rubric-polytics/3710205-vistup-prezidenta-volodimira-zelenskogo-na-vidkritti-iv-samitu-radi-evropi.html</a></p>