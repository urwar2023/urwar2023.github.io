# Україна готує енергосистему до зими з урахуванням можливих військових загроз - Галущенко

Authors: Ukrinform (Person)

Publisher: Укринформ (Organization)

Published Time: 2023-05-16T18:29:03+03:00

Modified Time: 2023-05-16T18:29:03+03:00

Description: Україна готує енергосистему до наступного опалювального сезону з урахуванням можливих військових загроз. — Укрінформ.

Images: ["[630_360_16842...](https://static.ukrinform.com/photos/2023_05/thumb_files/630_360_1684250562-741.jpg)"]

Tags: ['Енергетика', 'Опалювальний сезон', 'Галущенко', 'Війна з Росією']

Type: Article

<!--METADATA-->

![](../Images/yкринформ/2023-05-16T18-29-03-03-00/630_360_1684250562-741.jpg) Українаготує енергосистему до наступного опалювального сезону з урахуванням можливихвійськових загроз.

Як передає Укрінформ, про це йшлося на засіданні Координаційної групи G7+ знадання допомоги енергосектору України, повідомляє [](https://www.facebook.com/minenergoUkraine/posts/pfbid0LfCLgQzUfZv9g2qfcPFJn16g4x17cHjdcgBvV3u3xv4XZ9PZUiqsS4aGFjdfM72bl).

«Атака цієї ночі вчергове довела, що протиповітряна [](https://www.ukrinform.ua/tag-oborona) України працює на відмінно, і це даєнам надії на майбутнє. Водночас ми розуміємо, що Росія не відмовиться відсвоїх намірів і продовжить завдавати ударів по нашій енергетичнійінфраструктурі, особливо з початком наступного опалювального сезону. Саме томуми вже здійснюємо підготовку до зими, відновлюємо те, що зазнало атак, іпосилюємо захист наших енергетичних об’єктів», - зазначив міністр енергетикиГерман Галущенко.

**Читайте також:** [ **Галущенко** ](https://www.ukrinform.ua/rubric-economy/3694175-ukraina-planue-eksportuvati-do-evropi-bilse-elektroenergii-niz-torik-galusenko.html)

Він також наголосив на важливості введення в експлуатацію оновленої лініїелектропередачі «Хмельницька АЕС – Жешув», яка посилює енергетичну безпекуУкраїни завдяки використанню механізмів експорту та імпорту електроенергії.

У межах підготовки до наступного опалювального сезону також формується запаснеобхідного обладнання, яке може знадобитися для відновлення об’єктів післянаступних атак ворога. Україна інформує про поточні потреби на платформіAidEnergy. Серед найнеобхідніших потреб наразі - обладнання, яке допоможедецентралізувати генерацію, зокрема мобільні газові турбіни та газові поршні.

Також міністр поінформував учасників засідання про заходи щодо накопиченняенергоресурсів до наступного опалювального сезону. Він нагадав, що операторгазосховищ «Укртрансгаз» пройшов сертифікацію за європейськими правилами, іУкраїна готова надавати європейським партнерам потужності своїх підземнихсховищ для зберігання газу. Це своєю чергою дозволить посилити як європейську,так і українську енергетичну безпеку.

**Читайте також:** [ **Галущенко** ](https://www.ukrinform.ua/rubric-economy/3709709-rosia-povinna-vidpovisti-v-mks-za-zlocini-proti-energosistemi-ukraini-galusenko.html)

Як повідомлялося, для підготовки до наступного опалювального сезону необхідно3,4 млрд доларів, у цю суму входить як відновлення генерації, так і закупівлянеобхідних ресурсів.

Source: [https://www.ukrinform.ua/rubric-economy/3710107-ukraina-gotue-energosistemu-do-zimi-z-urahuvannam-mozlivih-vijskovih-zagroz-galusenko.html](https://www.ukrinform.ua/rubric-economy/3710107-ukraina-gotue-energosistemu-do-zimi-z-urahuvannam-mozlivih-vijskovih-zagroz-galusenko.html)