<h1>Трагедія на Каховській ГЕС є ще одним прикладом жахливої ціни війни для людей – Гутерреш</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-06-06T21:17:21+03:00</p>
<p>Modified Time: 2023-06-06T21:17:21+03:00</p>
<p>Description: Підрив дамби Каховської ГЕС Генеральний секретар ООН Антоніу Гутерреш назвав ще одним прикладом жахливої ціни війни. — Укрінформ.</p>
<p>Images: ['<a href="https://static.ukrinform.com/photos/2018_11/thumb_files/630_360_1543332588-534.jpg">630_360_15433...</a>']</p>
<p>Tags: ['Гутерреш', 'ООН', 'Каховська ГЕС']</p>
<p>Type: Article</p>
<!--METADATA-->

<p><img alt="" src="../Images/2023-06-06T21-17-21-03-00/630_360_1543332588-534.jpg" /> Підривдамби Каховської ГЕС Генеральний секретар ООН Антоніу Гутерреш назвав ще однимприкладом жахливої ціни війни.</p>
<p>Як передає власний кореспондент Укрінформу у Нью-Йорку, про це він заявивжурналістам у штаб-квартирі ООН.</p>
<p>«Ми всі бачили трагічні кадри, які сьогодні з'явилися в результаті грандіозноїгуманітарної, економічної та екологічної катастрофи в Херсонській областіУкраїни», – сказав Гутерреш.</p>
<p><strong>Читайте також:</strong> <a href="https://www.ukrinform.ua/rubric-polytics/3719204-sogodni-radbez-oon-obgovorit-pidriv-rosieu-grebli-kahovskoi-ges.html"> Сьогодні Радбез <strong>ООН</strong> обговорить підрив Росією гребліКаховської ГЕС </a></p>
<p>За його словами, її наслідки спостерігаються в Херсоні, Новій Каховці та 80інших населених пунктах. Щонайменше 16 тис. осіб уже втратили свої домівки, абезпечне та чисте питне водопостачання опинилося під загрозою для тисяч інших,зазначив він.</p>
<p>«Масштабні повені, масштабні евакуації, екологічна катастрофа, знищеннянещодавно висаджених посівів… І додаткові загрози для Запорізької АЕС –найбільшого ядерного об'єкта в Європі, що перебуває під великою загрозою», –додав Генсек.</p>
<p>Він наголосив, що ООН в координації з урядом України «поспішають надатидопомогу, зокрема, питну воду, таблетки для очищення води».</p>
<p><strong>Читайте також:</strong> <a href="https://www.ukrinform.ua/rubric-polytics/3719190-se-odin-rujnivnij-naslidok-vtorgnenna-gensek-oon-vidreaguvav-na-pidriv-kahovskoi-dambi.html"> Ще один руйнівний наслідок вторгнення: Генсек ООНвідреагував на підрив Каховської дамби </a></p>
<p>«Сьогоднішня трагедія є ще одним прикладом жахливої ціни війни для людей», –заявив Гутерреш, наголосивши на необхідності встановлення справедливого мирувідповідно до Статуту ООН, міжнародного права та резолюцій ГенеральноїАсамблеї.</p>
<p>Як повідомляв Укрінформ, <a href="https://www.ukrinform.ua/rubric-polytics/3719190-se-odin-rujnivnij-naslidok-vtorgnenna-gensek-oon-vidreaguvav-na-pidriv-kahovskoi-dambi.html"> Гутерреш назвав підрив дамби Каховської ГЕС</a> ще однимруйнівним наслідком російського вторгнення в Україну. При цьому він зазначив,що <a href="https://www.ukrinform.ua/tag-oon"> ООН </a> не має доступу до незалежноїінформації, аби перевірити, як сталася катастрофа.</p>
<p>Фото: dialoq.info</p>
<p>Source: <a href="https://www.ukrinform.ua/rubric-polytics/3719271-tragedia-na-kahovskij-ges-e-se-odnim-prikladom-zahlivoi-cini-vijni-dla-ludej-guterres.html">https://www.ukrinform.ua/rubric-polytics/3719271-tragedia-na-kahovskij-ges-e-se-odnim-prikladom-zahlivoi-cini-vijni-dla-ludej-guterres.html</a></p>