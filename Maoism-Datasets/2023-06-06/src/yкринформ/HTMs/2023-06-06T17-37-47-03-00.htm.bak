<h1>Країни НАТО не повинні дозволити Росії знищити Україну - Дуда</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-06-06T17:37:47+03:00</p>
<p>Modified Time: 2023-06-06T17:37:47+03:00</p>
<p>Description: Країни НАТО не повинні дозволити Росії знищити Україну, російські агресори мають відповісти за свої злочини, зокрема, і за знищення Каховської ГЕС. — Укрінформ.</p>
<p>Images: ['<a href="https://static.ukrinform.com/photos/2023_02/thumb_files/630_360_1676662412-513.jpg">630_360_16766...</a>']</p>
<p>Tags: ['Дуда', 'НАТО', 'Україна', "Бухарестська дев'ятка", 'Війна з Росією']</p>
<p>Type: Article</p>
<!--METADATA-->

<p><img alt="" src="../Images/2023-06-06T17-37-47-03-00/630_360_1676662412-513.jpg" /> КраїниНАТО не повинні дозволити Росії знищити Україну, російські агресори маютьвідповісти за свої злочини, зокрема, і за знищення Каховської ГЕС.</p>
<p>Про це під час пресконференції після завершення у Братиславі саміту“Бухарестської дев’ятки” (B9) заявив президент Польщі Анджей Дуда, передаєвласний кореспондент Укрінформу.</p>
<p>Як зазначив президент РП, у Каховці, де росіяни підірвали дамбу, заразвідбувається екологічна катастрофа, що стосується сотень тисяч людей.</p>
<p>“Це чергова трагедія, до якої призвели росіяни в Україні, наслідки якої дляУкраїни складно оцінити”,- наголосив Дуда.</p>
<p>Він додав, що це показує, "яку жорстоку війну ведуть росіяни в Україні,бажаючи знищити сусіда Польщі – Україну, українське суспільство, майбутнєУкраїни".</p>
<p><strong>Читайте також:</strong> <a href="https://www.ukrinform.ua/rubric-polytics/3719079-vinni-v-rujnuvanni-kahovskoi-ges-ponesut-vidpovidalnist-es.html"> Винні в руйнуванні Каховської <strong>ГЕС</strong> понесутьвідповідальність – ЄС </a></p>
<p>“Тим важливішою є наша спільна позиція – країн НАТО і сусідів України –підтримувати Україну і не дозволити її знищити. Ті, хто є винуватцями цихзлочинів, мають понести відповідальність у вигляді фінансових відшкодувань,які Росія змушена буде виплатити Україні, а також наслідки у виглядікримінальної відповідальності для безпосередніх виконавців злочинів в Україніперед спецтрибуналом щодо злочинів агресії й інших воєнних злочинів, якіросіяни скоюють в Україні”, - наголосив Дуда.</p>
<p>Він додав, що у контексті наближення саміту НАТО серед очікувань країн“Бухарестської дев’ятки” є збільшення чисельності союзницьких військ:перетворення батальйонних бойових груп у бригадні бойові групи і щоб вониперебували на східному фланзі НАТО на постійній основі.</p>
<p>“Це наш спільний пункт, який ми в черговий раз підніматимемо під час самітуНАТО”,- наголосив президент РП.</p>
<p><strong>Читайте також:</strong> <a href="https://www.ukrinform.ua/rubric-polytics/3718998-duda-zaklikav-nato-buti-poslidovnim-u-pidtrimci-ukraini.html"> <strong>Дуда</strong> закликав НАТО бути послідовним у підтримціУкраїни </a></p>
<p>Він зазначив, що країни B9 також хочуть мати у східній частині Європи більшескладів з озброєнням НАТО, а також очікують на реформування системи управлінняАльянсу, що врахувало би збільшення чисельності військ Альянсу на східномуфланзі Організації.</p>
<p>Як відомо, в Братиславі у вівторок відбулася зустріч лідерів “Бухарестськоїдев’ятки” (B9) за участю генсека <a href="https://www.ukrinform.ua/tag-nato"> НАТО </a>Єнса Столтенберга. Головні теми переговорів – підготовка до липневого самітуНАТО і допомога Україні у відбитті російської агресії.</p>
<p>Як повідомлялось, російські окупаційні війська вночі 6 червня підірвали греблюКаховської гідроелектростанції. ГЕС відновленню не підлягає. Триває евакуаціялюдей із затоплених сіл.</p>
<p><em>Фото: KPRP</em></p>
<p>Source: <a href="https://www.ukrinform.ua/rubric-polytics/3719121-kraini-nato-ne-povinni-dozvoliti-rosii-znisiti-ukrainu-duda.html">https://www.ukrinform.ua/rubric-polytics/3719121-kraini-nato-ne-povinni-dozvoliti-rosii-znisiti-ukrainu-duda.html</a></p>