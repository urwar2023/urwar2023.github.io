<h1>Україна має легітимне право на самооборону – президентка Угорщини</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-06-06T-101:40:39+03:00</p>
<p>Modified Time: 2023-06-06T19:40:39+03:00</p>
<p>Description: Угорщина засуджує незаконну війну Росії проти України й вважає, що Україна має легітимне право на самооборону. — Укрінформ.</p>
<p>Images: ['<a href="https://static.ukrinform.com/photos/2022_05/thumb_files/630_360_1653909524-356.jpg">630_360_16539...</a>']</p>
<p>Tags: ['Оборона', 'Угорщина', 'Україна', 'Війна з Росією']</p>
<p>Type: Article</p>
<!--METADATA-->

<p><img alt="" src="../Images/2023-06-06T-101-40-39-03-00/630_360_1653909524-356.jpg" /> Угорщиназасуджує незаконну війну Росії проти України й вважає, що Україна маєлегітимне право на самооборону.</p>
<p>Про це під час пресконференції за результатами саміту “Бухарестської дев’ятки”(B9) у Братиславі заявила президентка Угорщини Каталіна Новак, передає власнийкореспондент Укрінформу.</p>
<p>"Ми засуджуємо невиправдану та незаконну війну Росії проти України. Українамає легітимне право на самооборону. Усі причетні до звірств мають бутипритягнуті до відповідальності. І ми маємо показати силу наших спільних зусильу захисті жертв", - сказала вона.</p>
<p>Новак привернула увагу до спільної заяви лідерів B9, "у якій підкреслюєтьсянаше зобов’язання щодо подальшого продовження підтримки України і в якійнаголошується на необхідності відновлення миру в Україні". "Стійкий тасправедливий мир в Україні має бути нашою головною ціллю", - додалапрезидентка Угорщини.</p>
<p>Також вона заявила про необхідність продовження гуманітарної підтримки Українита допомоги їй у відбудові.</p>
<p><strong>Читайте також:</strong> <a href="https://www.ukrinform.ua/rubric-polytics/3719160-prezident-estonii-pisla-samitu-buharestskoi-devatki-vazlivo-prodovziti-pidtrimku-ukraini.html"> Президент Естонії після саміту «Бухарестської дев’ятки»:Важливо продовжити підтримку України </a></p>
<p>Водночас, Новак заявила, що "треба бути обережними у тому, щоб не робитинереалістичних обіцянок".</p>
<p>"Ми маємо дати перспективу членства України в <a href="https://www.ukrinform.ua/tag-nato"> НАТО</a> . І щоб просуватися далі у цьому плані,ми маємо побачити скоріше завершення війни в Україні", - сказала президенткаУгорщини.</p>
<p>Як повідомлялося, у Братиславі у вівторок відбувається  <a href="https://www.ukrinform.ua/rubric-polytics/3718888-u-bratislavi-zustricautsa-lideri-buharestskoi-devatki.html"> зустріч лідерів“Бухарестської дев’ятки” </a>(B9) за участі генсека НАТО Єнса Столтенберга. Головні теми переговорів –підготовка до липневого саміту НАТО і допомога Україні у відбитті російськоїагресії.</p>
<p>Формат В9, або “Бухарестська дев’ятка”, створений з ініціативи президентівРумунії та Польщі в листопаді 2015 року, охоплює країни східного флангу НАТО.Крім Польщі та Румунії, до В9 також входять Болгарія, Угорщина, Словаччина,Чехія, Литва, Латвія, Естонія.</p>
<p>Source: <a href="https://www.ukrinform.ua/rubric-polytics/3719219-ukraina-mae-legitimne-pravo-na-samooboronu-prezidentka-ugorsini.html">https://www.ukrinform.ua/rubric-polytics/3719219-ukraina-mae-legitimne-pravo-na-samooboronu-prezidentka-ugorsini.html</a></p>