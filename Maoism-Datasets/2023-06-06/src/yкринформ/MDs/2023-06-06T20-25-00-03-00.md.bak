# Генасамблея ООН обрала нових непостійних членів Радбезу

Authors: Ukrinform (Person)

Publisher: Укринформ (Organization)

Published Time: 2023-06-06T20:25:00+03:00

Modified Time: 2023-06-06T20:25:00+03:00

Description: Генеральна Асамблея ООН обрала у вівторок п'ять країн непостійними членами Ради Безпеки ООН на період 2024–2025 років. — Укрінформ.

Images: ['[630_360_15051...](https://static.ukrinform.com/photos/2017_09/thumb_files/630_360_1505170547-1702.jpg)']

Tags: ['ООН', 'Вибори', 'Радбез ООН']

Type: Article

<!--METADATA-->

![](../Images/2023-06-06T20-25-00-03-00/630_360_1505170547-1702.jpg)Генеральна Асамблея ООН обрала у вівторок п'ять країн непостійними членамиРади Безпеки ООН на період 2024–2025 років.

Про це повідомляє кореспондент Укрінформу.

Починаючи з січня наступного року членами РБ стануть Алжир, Гаяна, РеспублікаКорея, Сьєрра-Леоне та Словенія.

Білорусь, яка разом зі Словенією претендувала на місце в Радбезі від СхідноїЄвропи, не набрала достатньої кількості голосів.

З цього питання проводиться таємне голосування, кандидати мають отримати неменш як дві третини (тобто 128) голосів від складу Генасамблеї.

Словенія отримала 153 голоси проти 38 за Білорусь, тоді як Алжир і Сьєрра-Леоне від Африки, Гаяна від Латинської Америки та Республіка Корея від Азії немали опонентів.

**Читайте також:** [ Кулеба: Прагнемо забезпечити голосування Африки за нашірезолюції в **Генасамбл** еї ООН ](https://www.ukrinform.ua/rubric-polytics/3715987-kuleba-pragnemo-zabezpeciti-golosuvanna-afriki-za-nasi-rezolucii-v-genasamblei-oon.html)

П'ять новообраних держав долучаться до Еквадору, Японії, Мальти, Мозамбіку,Швейцарії та Еквадору як непостійні члени РБ замість Албанії, Бразилії,Габону, Гани та ОАЕ, термін повноважень яких спливає 31 грудня.

До складу Ради Безпеки входять 15 країн. П'ять із них – [ США](https://www.ukrinform.ua/tag-ssa) , Велика Британія, Франція, Китай та СРСР,місце якого займає Росія, ­– є постійними членами. 10 непостійних членівобираються Генеральною Асамблеєю на два роки від груп країн, що визначаютьсяза географічним принципом. У 2022–2023 роках Східну Європу в РБ представляєАлбанія.

Source: [https://www.ukrinform.ua/rubric-world/3719244-genasamblea-oon-obrala-novih-nepostijnih-cleniv-radbezu.html](https://www.ukrinform.ua/rubric-world/3719244-genasamblea-oon-obrala-novih-nepostijnih-cleniv-radbezu.html)