# Рятувальники створили резерв сил для реагування на ускладнення ситуації навколо Каховської ГЕС

Authors: Ukrinform (Person)

Publisher: Укринформ (Organization)

Published Time: 2023-06-06T19:59:16+03:00

Modified Time: 2023-06-06T19:59:16+03:00

Description: Рятувальники ДСНС створили достатній резерв сил і засобів для оперативного реагування на ускладнення ситуації після підриву дамби Каховської ГЕС. — Укрінформ.

Images: ['[630_360_15115...](https://static.ukrinform.com/photos/2017_11/thumb_files/630_360_1511519698-3409.jpg)']

Tags: ['ДСНС', 'Каховська ГЕС', 'Рятувальники', 'Єдині новини']

Type: Article

<!--METADATA-->

![](../Images/2023-06-06T19-59-16-03-00/630_360_1511519698-3409.jpg)Рятувальники ДСНС створили достатній резерв сил і засобів для оперативногореагування на ускладнення ситуації після підриву дамби Каховської ГЕС.

Про це в ефірі телемарафону «Єдині новини» заявив речник Державної службиУкраїни з надзвичайних ситуацій Олександр Хорунжий, передає кореспондентУкрінформу.

«У нас створений резерв сил і засобів, щоб ми могли оперативно реагувати наускладнення ситуації. Що це за резерви – це, у першу чергу, звичайно, катери,човни, болотоходи «Богун» - нова спецтехніка, яка дуже нам допомагала,зокрема, проходити водопілля. Усі сили і засоби готові. Залучаються сили ізасоби і з сусідніх областей», - поінформував пресофіцер.

За словами речника, рятувальники і психологи ДСНС працюють з населенням умісцях надання допомоги.

**Читайте також:** [ Ситуація на **Каховськ** ий ГЕС: Президент провівзасідання Ставки ](https://www.ukrinform.ua/rubric-ato/3719229-situacia-na-kahovskij-ges-zelenskij-proviv-zasidanna-stavki.html)

Хорунжий зазначив, що наразі медпрацівників, які допомагають постраждалим,вдосталь. «Залучені і наші медичні працівники, і працівники медслужбХерсонщини. Усі необхідні сили і засоби зараз працюють на місці. Їх поки щодостатньо і я думаю, що їх буде достатньо, бо сили і засоби нарощуються», -запевнив він.

Відповідаючи на питання, чи є сенс людям, які хочуть чимось зараз допомогти,зв’язуватися з представниками ДСНС, влади, пресофіцер рятувальників зауважив,що в разі такого бажання у громадян, нікому не відмовляють і обов’язковозалучають цих людей, якщо у цьому дійсно є потреба.

«Часто з нами працюють і волонтери: роздають харчування, підвозять питну водуі так далі. Тому ми ці заходи координуємо і обов’язково співпрацюємо з такимилюдьми. Є можливість допомагати – вони можуть допомагати, але наразі сил ізасобів ДСНС, оперативних служб і так далі, у тому числі і місцевих органіввлади вистачає», - запевнив Хорунжий.

Відповідаючи на питання, як у ДСНС оцінюють ситуацію на територіях, якіперебувають у зоні стихійного лиха і до чого людям готуватися, речник сказав,що він би порадив людям готуватися, відповідно, завжди до ускладненняситуації.

**Читайте також:** [ Міненерго не виключає дисбалансу в енергосистемі черезпідрив **Каховськ** ої ГЕС ](https://www.ukrinform.ua/rubric-economy/3719213-minenergo-ne-viklucae-disbalansu-v-energosistemi-vnaslidok-pidrivu-kahovskoi-ges.html)

«Разом з тим, люди мають знати, що поруч є ті, хто може допомогти. Ми працюємона місці, контролюємо ситуацію і людей однозначно у біді не залишимо.(Докладаємо – ред.) максимум зусиль, щоб надати своєчасну допомогу. Багаторятуємо і людей із тваринами. Якщо вдається – надаємо допомогу, звичайно, ісвійським тваринам», - додав представник ДСНС.

Він порекомендував людям, якщо немає можливості забрати з собою своїх тварин,вивільнити їх, зокрема, відв’язати, якщо вони прив’язані. «Таким чином, вонизможуть врятуватися. Або ми їх врятуємо», - зазначив пресофіцер рятувальників.

Відповідаючи на питання, Хорунжий запевнив, що у [ ДСНС](https://www.ukrinform.ua/tag-dsns) обов’язково іде координація як ізвійськовими, так і з ОВА, і з підрозділами Нацполіції, щоб можна було якомогачіткіше, оперативніше і якісніше надавати допомогу населенню.

Як повідомлялося, російські окупаційні війська вночі 6 червня підірвали греблюКаховської гідроелектростанції. ГЕС відновленню не підлягає. Триває евакуаціялюдей із затоплених сіл.

_ Фото: Shutterstock  _

Source: [https://www.ukrinform.ua/rubric-regions/3719230-ratuvalniki-stvorili-rezerv-sil-dla-reaguvanna-na-uskladnenna-situacii-navkolo-kahovskoi-ges.html](https://www.ukrinform.ua/rubric-regions/3719230-ratuvalniki-stvorili-rezerv-sil-dla-reaguvanna-na-uskladnenna-situacii-navkolo-kahovskoi-ges.html)