# Президент: Створена російськими терористами катастрофа на Каховській ГЕС не зупинить Україну

Authors: Ukrinform (Person)

Publisher: Укринформ (Organization)

Published Time: 2023-06-06T22:28:00+03:00

Modified Time: 2023-06-06T22:28:00+03:00

Description: Кожен російський теракт збільшує тільки суму репарацій, які РФ виплатить за скоєні злочини, а не шанси окупантів залишитися на нашій землі. — Укрінформ.

Images: ['[630_360_16851...](https://static.ukrinform.com/photos/2023_05/thumb_files/630_360_1685119271-129.jpeg)']

Tags: ['Тероризм', 'Зеленський', 'Каховська ГЕС', 'Війна з Росією']

Type: Article

<!--METADATA-->

![](../Images/yкринформ/2023-06-06T22-28-00-03-00/630_360_1685119271-129.jpeg) Коженросійський теракт збільшує тільки суму репарацій, які РФ виплатить за скоєнізлочини, а не шанси окупантів залишитися на нашій землі.

Про це Володимир Зеленський сказав у [ відеозверненні](https://www.youtube.com/watch?v=QHfEB8hA4FY) , передає Укрінформ.

_Відео:[ Офіс Президента ](https://www.facebook.com/president.gov.ua) _

**Дорогі українці й українки!**

Цей день, який почався з термінового засідання РНБО, продовжився засіданнямСтавки. Чекаємо засідання Ради Безпеки ООН.

Створена російськими терористами катастрофа на Каховській ГЕС не зупинитьУкраїну й українців. Ми все одно звільнимо всю нашу землю. І кожен російськийтеракт збільшує тільки суму репарацій, які Росія виплатить за скоєні злочини,а не шанси окупантів залишитися на нашій землі.

Перше: я вдячний усім нашим рятувальникам, військовим, представникам місцевихгромад, кожному нашому регіону, які допомагають зараз людям із наших південнихрайонів, затоплених унаслідок російського теракту.

Друге: влада на всіх рівнях робить усе, щоб урятувати людей і забезпечитипитною водою тих, хто отримував її з Каховського водосховища. Кривий Ріг і всяДніпропетровщина, міста й села Херсонщини, Миколаївщини, Запоріжжя – хоч би якбуло важко, маємо допомогти людям.

Третє: я вдячний усім, хто зараз проводить і допомагає з евакуацією людей ізміст і сіл, які затопило водою з Каховського водосховища. Дуже важливо зараз –дбати одне про одного й по максимуму допомагати.

Четверте: увесь світ знатиме про цей російський злочин війни, злочин екоциду.Таке свідоме знищення російськими окупантами дамби та інших споруд ГЕС єекологічною бомбою масового ураження. Заради власної безпеки світові вартопоказати зараз, що Росії не зійде з рук такий терор. І я вдячний усім лідерамі державам, усім народам і міжнародним організаціям, які підтримали Україну йготові допомогти нашим людям, нашим деокупаційним крокам. Генеральний прокуроруже звернувся до Офісу прокурора Міжнародного кримінального суду, щоб залучитиміжнародне правосуддя до розслідування підриву дамби.

Говорив сьогодні з директором МАГАТЕ Гроссі, зокрема про те, що сталося ізКаховським водосховищем, загальну ситуацію із Запорізькою атомною станцією.Закликав директора МАГАТЕ прямо й недвозначно засудити сьогоднішній російськийтеракт і до максимуму збільшити наші зусилля, щоб звільнити ЗАЕС. Домовилисяпро його візит в Україну.

Пʼяте: лише повне звільнення української землі від російських окупантівгарантуватиме, що таких терактів більше не буде. Росія використовує все щозавгодно для терору – будь-які обʼєкти. Держава-терорист повинна програти.

Ще кілька речей хочу сказати окремо. Щодо нашого півдня та Криму. Ми знайдемоспосіб відновити нормальне життя на нашій землі після вигнання рашистів. Цестосується як води, так і всього іншого. Це стосується всіх наших регіонів –від Херсонщини до Дніпровщини, від Миколаївщини й до Криму.

Той факт, що Росія свідомо знищила Каховське водосховище, яке критичноважливе, зокрема, для забезпечення водою Криму, свідчить про те, що російськіокупанти вже усвідомили, що і з Криму їм доведеться втекти.

Що ж, Україна поверне все своє. І примусить Росію заплатити за скоєне.

Слава всім нашим людям, які воюють і працюють заради нашої держави й нашогонароду!

Окремо, як і вчора, хочу відзначити сьогодні наших героїв на Бахмутськомунапрямку… Молодці, воїни! 3-тя окрема штурмова бригада та 57-ма окремамотопіхотна бригада – дякую вам! Дякую за рух уперед!

**Слава Україні!**

_Фото: ОП_

Source: [https://www.ukrinform.ua/rubric-ato/3719297-prezident-stvorena-rosijskimi-teroristami-katastrofa-na-kahovskij-ges-ne-zupinit-ukrainu.html](https://www.ukrinform.ua/rubric-ato/3719297-prezident-stvorena-rosijskimi-teroristami-katastrofa-na-kahovskij-ges-ne-zupinit-ukrainu.html)