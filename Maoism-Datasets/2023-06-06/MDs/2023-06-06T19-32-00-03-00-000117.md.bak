# Міненерго не виключає дисбалансу в енергосистемі через підрив Каховської ГЕС

Authors: Ukrinform (Person)

Publisher: Укринформ (Organization)

Published Time: 2023-06-06T19:32:00+03:00

Modified Time: 2023-06-06T19:32:00+03:00

Description: Катастрофа на Каховській ГЕС позначиться на рівні води на інших українських гідроелектростанціях, через що може виникнути дисбаланс в енергосистемі. — Укрінформ.

Images: ['[630_360_16712...](https://static.ukrinform.com/photos/2022_12/thumb_files/630_360_1671200709-575.png)']

Tags: ['Електроенергія', 'Укренерго', 'Каховська ГЕС', 'Галущенко']

Type: Article

<!--METADATA-->

![](../Images/yкринформ/2023-06-06T19-32-00-03-00/630_360_1671200709-575.png) Катастрофана Каховській ГЕС позначиться на рівні води на інших українськихгідроелектростанціях, через що може виникнути дисбаланс в енергосистемі.

Про це повідомив міністр енергетики Герман Галущенко під час екстреногозасідання Міжнародної консультативної ради високого рівня у зв'язку зкатастрофою на Каховській ГЕС, передає Укрінформ із посиланням на [ Міненерго](https://mev.gov.ua/novyna/herman-halushchenko-chlenam-mizhnarodnoyi-konsultatyvnoyi-rady-vysokoho-rivnya-pro-pidryv) .

«ГЕС зруйнована повністю, росіяни підірвали її зсередини. Вона не підлягаєвідновленню та відбудові. Ми очікуємо затоплення 80 населених пунктів, заразтриває евакуація населення і проводяться всі можливі заходи для захисту людей.Наразі дуже складна ситуація, особливо в тій частині [ Херсонської області](https://www.ukrinform.ua/tag-hersonsina) , яка була деокупована. Росіяздійснила екоцид на території нашої країни», - зазначив український міністр.

**Читайте також:** [ Наслідки підриву Каховської **ГЕС** будуть зрозумілі затиждень - Зеленський ](https://www.ukrinform.ua/rubric-society/3719171-naslidki-pidrivu-kahovskoi-ges-budut-zrozumili-za-tizden-zelenskij.html)

За його словами, незважаючи на те, що станція після окупації не видавалаелектроенергії в систему, прорив порушив цілісність усього гідровузла.Відповідно, є ризик, що гідроенергетика, яка балансувала українськуенергосистему, не зможе працювати на необхідну потужність.

«У зв’язку з цим ми розраховуємо на підтримку партнерів та збільшенняпропускних спроможностей для нарощування імпорту електроенергії до 2 ГВт», -додав Галущенко.

Як повідомлялось, російські війська 6 червня [ здійснили підрив Каховської ГЕС](https://www.ukrinform.ua/rubric-other_news/3718791-pidriv-rosianami-kahovskoi-ges-vsi-novini.html) . Через підрив водосховища є ризики підтопленняенергетичних об’єктів на Херсонщині, зокрема Херсонської ТЕЦ. Наразі триваєевакуація населення з потенційних районів затоплення.

Source: [https://www.ukrinform.ua/rubric-economy/3719213-minenergo-ne-viklucae-disbalansu-v-energosistemi-vnaslidok-pidrivu-kahovskoi-ges.html](https://www.ukrinform.ua/rubric-economy/3719213-minenergo-ne-viklucae-disbalansu-v-energosistemi-vnaslidok-pidrivu-kahovskoi-ges.html)