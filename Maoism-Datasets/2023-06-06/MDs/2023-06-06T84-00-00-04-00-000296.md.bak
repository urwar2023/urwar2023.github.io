# Ті, хто все ще мають певні важелі впливу на Росію, можуть сприяти поверненню українських дітей і звільненню з полону цивільних громадян України — Володимир Зеленський

Author: ['АРМІЯINFORM']

Time: 2023-06-06T84:00:00-04:00

Description: Питання звільнення з російського полону цивільних громадян України складніше, ніж обміни... Война с Украиной 2022, Война с Украиной последние новости сегодня, Новости война с Украиной 2022 последние на сегодня, Будет ли война между Украиной и Россией и когда, Война с Украиной в 2022 году будет или нет,  Будет ли война с Украиной в ближайшее время что говорят,  Война с Украиной новости,  Новости Украины сегодня,  Украинские новости в украинских СМИ на русском

Images: ['[6576887962315c558e5476bc439b0966_1686065788_extra_large.jpeg](https://armyinform.com.ua/wp-content/uploads/2023/06/6576887962315c558e5476bc439b0966_1686065788_extra_large.jpeg)']

Tags: ['ВОЄННІ ЗЛОЧИНИ ЗС РФ', 'ВОЛОДИМИР ЗЕЛЕНСЬКИЙ', 'ПРЕЗИДЕНТ УКРАЇНИ']

Category: News

<!--METADATA-->

![](../Images/AРМІЯINFORM/2023-06-06T84-00-00-04-00/6576887962315c558e5476bc439b0966_1686065788_extra_large.jpeg)

Питання звільнення з російського полону цивільних громадян України складніше,ніж обміни військовополоненими, тож у цьому процесі наша держава розраховує надопомогу міжнародної спільноти, яка може змусити Росію відпустити українськихбранців. Про це розповів Президент Володимир Зеленський під час спілкування зпредставниками ЗМІ з нагоди Дня журналіста.

«Ми повернули 2,5 тисячі людей, із них близько 370 дітей і близько 150цивільних (дорослих. — Ред.). Тобто 550 людей із 2500 — це діти й цивільні. Цеті, кого вдалося повернути», — повідомив Глава держави.

Як зазначив Президент, складність повернення з полону цивільних полягає втому, що Україна не має такої кількості російських цивільних, яких можнаобміняти на українських громадян, як це відбувається у випадку з обмінамивійськовополоненими.

Водночас він наголосив, що робота в напрямі звільнення цивільних українців ізросійського полону триває — це окремий трек у межах Координаційного штабу зпитань поводження з військовополоненими.

«Там Лубінець більше займається цивільними. І зараз іще відкрився центр щодоповернення наших діточок. Там є дуже потужна програма. Вони вже повернулипонад 300 дітей. Це інший трек. Вони всі — одна команда, але це різні треки»,— сказав Володимир Зеленський.

За словами Президента, міжнародні партнери України теж долучені до процесузвільнення українських полонених. Зокрема, Туреччина допомагає у визволеннівійськовополонених, також залучена Саудівська Аравія.

«З боку Туреччини знають, що питання кримських татар — на них… Я з нимиговорив іще до повномасштабного вторгнення, ще коли в мене був перший візит доТуреччини, познайомилися з Ердоганом, і я тоді привіз йому список усіхкримських політв’язнів. Потім оновлював. Цей список він має. Він обіцяв менідопомогти. Будемо дивитися на результат», — зазначив Глава держави.

На думку Володимира Зеленського, у питанні звільнення з полону цивільнихукраїнців мають проявляти вплив ті, від кого щось залежить у Росії.

«Сьогодні був представник Ватикану від Папи, я його просив, щоб він займавсясаме дітьми, допомагав у поверненні наших дітей. Цю тематику я такожпроговорював із Китаєм. Якщо в них є якісь окремі потужні економічні відносиниз РФ, або релігійні, або політичні відносини — такі люди можуть впливати наповернення дітей і цивільних», — сказав Президент.

Він також висловив переконання, що потенційною потужною платформою длязвільнення цивільних із російського полону може стати українська формула миру,у межах якої завдяки глобальному тиску на РФ можна домогтися, наприклад,обміну полоненими у форматі «всіх на всіх», повернення всіх незаконнодепортованих українських дітей, цивільних чи політичних в’язнів.

Глава держави наголосив, що всі гуманітарні питання можна буде розв’язати,коли Росія стане слабшою.

«А вона стає слабкішою щодня, і ми це бачимо. Вони вже неспроможні насокупувати — ми говоримо сьогодні про деокупацію наших територій. З кожним днемце матиме вплив і на міцність Путіна, і його оточення, на міцність усерединідержави. Все це матиме великий вплив», — резюмував Володимир Зеленський.

Джерело: [Офіс Президента України](https://www.president.gov.ua/news/ti-hto-vse-she-mayut-pevni-vazheli-vplivu-na-rosiyu-mozhut-s-83437)

Source: [https://armyinform.com.ua/2023/06/06/ti-hto-vse-shhe-mayut-pevni-vazheli-vplyvu-na-rosiyu-mozhut-spryyaty-povernennyu-ukrayinskyh-ditej-i-zvilnennyu-z-polonu-czyvilnyh-gromadyan-ukrayiny-volodymyr-zel/](https://armyinform.com.ua/2023/06/06/ti-hto-vse-shhe-mayut-pevni-vazheli-vplyvu-na-rosiyu-mozhut-spryyaty-povernennyu-ukrayinskyh-ditej-i-zvilnennyu-z-polonu-czyvilnyh-gromadyan-ukrayiny-volodymyr-zel/)