# Україна відреагувала на «привітання» ООН з нагоди дня російської мови

Authors: Ukrinform (Person)

Publisher: Укринформ (Organization)

Published Time: 2023-06-06T19:16:00+03:00

Modified Time: 2023-06-06T19:16:00+03:00

Description: Оскільки Організація Об'єднаних Націй досі конкретно не відреагувала на підрив греблі Каховської ГЕС росіянами, проте не забула привітати з днем російської мови, Україна у відповідь опублікувала своє саркастичне "привітання" ООН. — Укрінформ.

Images: ['[630_360_15901...](https://static.ukrinform.com/photos/2020_05/thumb_files/630_360_1590137343-205.jpg)']

Tags: ['ООН', 'Україна', 'Російська мова']

Type: Article

<!--METADATA-->

![](../Images/yкринформ/2023-06-06T19-16-00-03-00/630_360_1590137343-205.jpg) ОскількиОрганізація Об'єднаних Націй досі конкретно не відреагувала на підрив гребліКаховської ГЕС росіянами, проте не забула привітати з днем російської мови,Україна у відповідь опублікувала своє саркастичне "привітання" ООН.

Як передає Укрінформ, відповідний допис з’явився на офіційній сторінці Україниу  [ Твіттері ](https://twitter.com/Ukraine/status/1666051761096867844) .

«З днем російської мови, ООН!», – йдеться у повідомленні.

На фото під текстом у дописі зображена зала Генасамблеї ООН, яку вже почалозатоплювати водою.

![](../Images/yкринформ/2023-06-06T19-16-00-03-00/1686067968-309.jpeg) Фото:Twitter/Ukraine

ООН вранці у вівторок оприлюднила  [ допис](https://twitter.com/UN/status/1665932022160965632) у Твіттері, в якомуповідомила, що 6 червня – день російської мови.

У цьому ж дописі читачам було запропоновано долучатися до російськомовноїсторінки ООН для відстежування матеріалів організації.

Однак жодної реакції чи осуду армії РФ за вчинення екоциду в Україні внаслідоктеракту на гідроелектростанції поблизу Нової Каховки організація непублікувала.

**Читайте також:** [ У МЗС прокоментували допис **ООН** : «Вчімо російськуразом! Т – террор, Э – экоцид» ](https://www.ukrinform.ua/rubric-polytics/3718936-oon-opriludnila-tvit-pro-rosijsku-movu-i-ne-zgadala-pro-kahovsku-ges-mzs-oburilosa.html)

Близько 14:00 на стрічці в Твіттері ООН оприлюднила неконкретизований  [ допис](https://twitter.com/UN/status/1666038635081129986) , у якому не згадуютьсяані агресія РФ, ані підрив дамби на Херсонщині.

«Цивільне населення та цивільна інфраструктура не є ціллю. Їх треба захищати.В будь-який час. Всюди», – зазначили в [ ООН ](https://www.ukrinform.ua/tag-oon) .

Як повідомлялося, російські окупаційні війська вночі 6 червня [ підірвалигреблю Каховської гідроелектростанції ](https://www.ukrinform.ua/rubric-other_news/3718791-pidriv-rosianami-kahovskoi-ges-vsi-novini.html) . ГЕСвідновленню не підлягає. Триває евакуація людей із затоплених сіл.

Source: [https://www.ukrinform.ua/rubric-society/3719198-ukraina-vidreaguvala-na-privitanna-oon-z-nagodi-dna-rosijskoi-movi.html](https://www.ukrinform.ua/rubric-society/3719198-ukraina-vidreaguvala-na-privitanna-oon-z-nagodi-dna-rosijskoi-movi.html)