# Лідери «Бухарестської дев’ятки» продовжать підтримувати Україну

Authors: Ukrinform (Person)

Publisher: Укринформ (Organization)

Published Time: 2023-06-06T18:23:00+03:00

Modified Time: 2023-06-06T18:23:00+03:00

Description: Президенти країн «Бухарестської дев’ятки» заявили, що продовжуватимуть допомагати Україні, у тому числі шляхом військової, фінансової та гуманітарної підтримки. — Укрінформ.

Images: ['[630_360_16860...](https://static.ukrinform.com/photos/2023_06/thumb_files/630_360_1686065016-703.png)']

Tags: ["Бухарестська дев'ятка", 'допомога', 'Війна з Росією']

Type: Article

<!--METADATA-->

![](../Images/yкринформ/2023-06-06T18-23-00-03-00/630_360_1686065016-703.png) Президентикраїн «Бухарестської дев’ятки» заявили, що продовжуватимуть допомагатиУкраїні, у тому числі шляхом військової, фінансової та гуманітарної підтримки.

Як передає Укрінформ, про це йдеться у спільній заяві лідерів, якаопублікована на сайті президента Польщі.

«Ми продовжуватимемо допомагати Україні досягти мирного вирішення (російсько-української війни – ред.) на її власних умовах стільки, скільки це буденеобхідно, у тому числі шляхом військової, фінансової та гуманітарноїпідтримки. Наші країни надали захист найбільшій кількості українськихбіженців», – йдеться у заяві.

Президенти також закликали Росію негайно припинити бойові дії та беззастережновивести свої війська з території України.

«Ми також засуджуємо всіх, у тому числі [ Білорусь](https://www.ukrinform.ua/tag-bilorus) , яка активно сприяє військовимзусиллям Росії», – йдеться у заяві.

Також лідери «Бухарестської дев’ятки» заявили, що рішуче підтримуютьєвроатлантичні прагнення України та повторюють рішення Бухарестського саміту2008 року про те, що Україна стане членом НАТО.

**Читайте також:** [ Дуда закликав НАТО бути послідовним у підтримці України](https://www.ukrinform.ua/rubric-polytics/3718998-duda-zaklikav-nato-buti-poslidovnim-u-pidtrimci-ukraini.html)

«У зв’язку з цим ми очікуємо, що у Вільнюсі ми виведемо наші політичнівідносини з Україною на новий рівень і запустимо новий політичний шлях, якийприведе до членства України в НАТО, як тільки це дозволять умови. Мипродовжуватимемо підтримувати Україну на цьому шляху, в тому числі як засібзапобігання повторенню агресії Росії. Ми закликаємо Україну продовжуватиреформи відповідно до всіх принципів Хартії про особливе партнерство міжОрганізацією Північноатлантичного договору та Україною. Ми визнаємо, щореформи є важливими для подальшого просування України на шляху до членства вЄС і НАТО», – йдеться у заяві.

Як повідомляв Укрінформ, Президент Володимир Зеленський під час [ онлайн-виступу ](https://www.president.gov.ua/news/cogorich-u-vilnyusi-nareshti-varto-viznachiti-sho-ukrayina-b-83421) на саміті «Бухарестської дев’ятки»заявив, що на липневому саміті НАТО у Вільнюсі варто продемонструвати, щодекларовані та реальні цінності Альянсу не відрізняються, і надати Українічіткий алгоритм приєднання.

_Фото: КРRР_

Source: [https://www.ukrinform.ua/rubric-polytics/3719155-lideri-buharestskoi-devatki-prodovzat-pidtrimuvati-ukrainu.html](https://www.ukrinform.ua/rubric-polytics/3719155-lideri-buharestskoi-devatki-prodovzat-pidtrimuvati-ukrainu.html)