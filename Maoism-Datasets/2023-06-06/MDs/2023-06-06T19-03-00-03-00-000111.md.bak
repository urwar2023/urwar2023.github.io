# Зеленський: Затримання Князєва - це приклад, що ніхто нічого не ховає

Authors: Ukrinform (Person)

Publisher: Укринформ (Organization)

Published Time: 2023-06-06T19:03:00+03:00

Modified Time: 2023-06-06T19:03:00+03:00

Description: Президент Володимир Зеленський вважає, що факт затримання ексголови Верховного Суду Всеволода Князева за отримання неправомірної вигоди дає надію, та розраховує на зміни до законодавства щодо очищення судової гілки влади. — Укрінформ.

Images: ['[630_360_16563...](https://static.ukrinform.com/photos/2022_06/thumb_files/630_360_1656312685-809.jpg)']

Tags: ['Князєв', 'Суд', 'Зеленський']

Type: Article

<!--METADATA-->

![](../Images/yкринформ/2023-06-06T19-03-00-03-00/630_360_1656312685-809.jpg) ПрезидентВолодимир Зеленський вважає, що факт затримання ексголови Верховного СудуВсеволода Князева за отримання неправомірної вигоди дає надію, та розраховуєна зміни до законодавства щодо очищення судової гілки влади.

Про це він сказав на пресконференції, відповідаючи на запитання Укрінформу.

"Я вважаю, що якщо в країні голова Верховного Суду затриманий і буде сидіти втюрмі, за ґратами, то це про надію. Коли так було? Я просто не знаю. Я вважаю,що це правильне рішення, я вважаю, що ніяких таємниць тут нема. Дуже важливо,що затримана така людина. Мені здається, що це про надію якраз. Я хочу в цевірити. Принаймні усе зроблено, усі - ВККС, ВРП - усе це починає працювати.Мені здається, що це приклад, що ніхто нічого не ховає", - сказав Зеленський.

**Читайте також:** [ У Бахмут спрямовується найкраще і найновітніше озброєння- **Зеленський** ](https://www.ukrinform.ua/rubric-ato/3719166-u-bahmut-spramovuetsa-najkrase-i-najnovitnise-ozbroenna-zelenskij.html)

Він підкреслив, що є судді, які не проходили сучасний добір, вони вжепрацюють, тому була пропозиція від профільного парламентського комітетурозробити "дуже серйозні" і більш жорсткі кроки щодо очищення судової гілкивлади.

За словами Президента, зміни до законів мають готуватися.

Як повідомлялося, 15 травня НАБУ і САП заявили про викриття схеми одержаннянеправомірної вигоди керівництвом та суддями Верховного Суду. Правоохоронцізатримали голову ВС Князєва та вилучили 2,7 млн дол. США.

**Читайте також:** [ Наслідки підриву Каховської ГЕС будуть зрозумілі затиждень - **Зеленський** ](https://www.ukrinform.ua/rubric-society/3719171-naslidki-pidrivu-kahovskoi-ges-budut-zrozumili-za-tizden-zelenskij.html)

16 травня під час пленуму Верховного Суду 140 суддів підтримали висловленнянедовіри Князєву. Судді також ухвалили постанову пленуму ВС про припиненняйого повноважень.

18 травня Вища рада правосуддя задовольнила подання САП про надання дозволу наутримання Князєва під вартою.

Того ж дня Вищий антикорупційний суд обрав йому запобіжний захід у виглядітримання під вартою з можливістю внесення 107,3 млн грн застави.

Апеляційна палата ВАКС зменшила розмір застави до 75 млн грн.

Source: [https://www.ukrinform.ua/rubric-society/3719184-zelenskij-zatrimanna-knazeva-ce-priklad-so-nihto-nicogo-ne-hovae.html](https://www.ukrinform.ua/rubric-society/3719184-zelenskij-zatrimanna-knazeva-ce-priklad-so-nihto-nicogo-ne-hovae.html)