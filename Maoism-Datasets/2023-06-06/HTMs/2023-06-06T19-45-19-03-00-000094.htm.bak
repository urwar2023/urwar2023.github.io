<html>
<head><style>img{height: auto; width: auto\9; width:100%;}</style></head>
<body>
<h1>Тільки повноправне членство України в НАТО може гарантувати мир у Європі - Левітс</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-06-06T19:45:19+03:00</p>
<p>Modified Time: 2023-06-06T19:45:19+03:00</p>
<p>Description: Україна має стати повноправним членом НАТО незабаром або одразу після війни, оскільки лише тоді можливий справжній мир в Європі. — Укрінформ.</p>
<p>Images: ['<a href="https://static.ukrinform.com/photos/2023_03/thumb_files/630_360_1677855888-146.jpg">630_360_16778...</a>']</p>
<p>Tags: ['Латвія', 'НАТО', 'Україна', "Бухарестська дев'ятка"]</p>
<p>Type: Article</p>
<!--METADATA-->

<p><img alt="" src="../Images/yкринформ/2023-06-06T19-45-19-03-00/630_360_1677855888-146.jpg" /> Українамає стати повноправним членом НАТО незабаром або одразу після війни, оскількилише тоді можливий справжній мир в Європі.</p>
<p>Про це заявив президент Латвії Егілс Левітс на пресконференції після самітуБухарестської дев’ятки (B9) у Братиславі, передає кореспондент Укрінформу.</p>
<p>«Зрозуміло, що повторення формули “відкритих дверей” Бухареста 2008 рокуабсолютно недостатньо. Ситуація кардинально відрізняється від ситуації 15років тому. Зараз також зрозуміло, що Україна дійсно має стати членом НАТО,питання в тому - коли. І відповідь така: незабаром або одразу після війни.Тому що тільки повне членство може гарантувати мир в Україні і в Європі…Справжній мир у Європі можливий, якщо Україна стане повноправним членом (НАТО– ред.) незабаром після війни”, - сказав Левітс.</p>
<p><strong>Читайте також:</strong> <a href="https://www.ukrinform.ua/rubric-ato/3719181-vstup-do-nato-e-najkrasou-garantieu-bezpeki-dla-ukraini-prezident.html"> Вступ до НАТО є найкращою гарантією безпеки для України –Президент </a></p>
<p>За його словами, Збройні сили України стануть найсильнішою армією у Європі збойовим досвідом, і вона також зробила б внесок "у безпеку наших східнихфлангів".</p>
<p>"На саміті у Вільнюсі ми маємо прийняти рішення щодо членства України, і цемає бути чітким сигналом – це станеться відразу після війни, Україні не варточекати довше", - заявив латвійський лідер.</p>
<p>Він також наголосив на необхідності підтримки України задля перемоги.</p>
<p>“Ми маємо докласти всіх зусиль, щоб підтримати Україну, щоб урешті-рештУкраїна перемогла. Це наше короткострокове завдання у найближчі місяці, ікраїни-члени НАТО готові збільшити підтримку, а також краще її координувати,ніж досі”, - сказав президент Латвії.</p>
<p><strong>Читайте також:</strong> <a href="https://www.ukrinform.ua/rubric-polytics/3719155-lideri-buharestskoi-devatki-prodovzat-pidtrimuvati-ukrainu.html"> Лідери «Бухарестської дев’ятки» продовжать підтримуватиУкраїну </a></p>
<p>За його словами, також слід поміркувати про план відновлення на кшталт "планаМаршалла" після війни для України, адже більшість країн-членів НАТО, як ікраїни-члени Європейського Союзу зацікавлені в її економічному розвитку.</p>
<p>Водночас Левітс наголосив, що слід показати Росії та світові, що агресіятакого масштабу не є безкарною.</p>
<p>Як повідомляв Укрінформ, у Братиславі у вівторок відбулася зустріч лідерів“Бухарестської дев’ятки” (B9) за участю генсека НАТО Єнса Столтенберга.Головні теми переговорів – підготовка до липневого саміту <a href="https://www.ukrinform.ua/tag-nato"> НАТО</a> і допомога Україні у відбитті російськоїагресії.</p>
<p><em>Фото: ОП</em></p>
<p>Source: <a href="https://www.ukrinform.ua/rubric-polytics/3719224-tilki-povnopravne-clenstvo-ukraini-v-nato-moze-garantuvati-mir-u-evropi-levits.html">https://www.ukrinform.ua/rubric-polytics/3719224-tilki-povnopravne-clenstvo-ukraini-v-nato-moze-garantuvati-mir-u-evropi-levits.html</a></p>
</body>
</html>