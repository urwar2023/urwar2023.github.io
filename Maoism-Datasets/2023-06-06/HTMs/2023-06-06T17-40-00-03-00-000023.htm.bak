<html>
<head><style>img{height: auto; width: auto\9; width:100%;}</style></head>
<body>
<h1>Лідери Ради Європи засудили підрив Каховської ГЕС</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-06-06T17:40:00+03:00</p>
<p>Modified Time: 2023-06-06T17:40:00+03:00</p>
<p>Description: Лідери Ради Європи рішуче засудили підрив росіянами Каховської ГЕС. — Укрінформ.</p>
<p>Images: ['<a href="https://static.ukrinform.com/photos/2018_04/thumb_files/630_360_1523362351-3733.jpeg">630_360_15233...</a>']</p>
<p>Tags: ['Латвія', 'Рада Європи', 'Каховська ГЕС']</p>
<p>Type: Article</p>
<!--METADATA-->

<p><img alt="" src="../Images/yкринформ/2023-06-06T17-40-00-03-00/630_360_1523362351-3733.jpeg" /> ЛідериРади Європи рішуче засудили підрив росіянами Каховської ГЕС.</p>
<p>Міністр закордонних справ Латвії та президент Комітету міністрів Ради ЄвропиЕдгарс Рінкевичс, президент Парламентської асамблеї Ради Європи Тіні Кокс тагенеральний секретар Ради Європи Марія Пейчинович Бурич рішуче засудили підривКаховської ГЕС, що стався у вівторок, 6 червня. Як передає Укрінформ, про цейдеться у спільній <a href="https://www.coe.int/en/web/portal/-/destruction-of-the-nova-kakhovka-dam-in-the-kherson-region-of-ukraine-statement-by-council-of-europe-leaders"> заяві </a> лідерів Ради Європи.</p>
<p>«Ми рішуче засуджуємо руйнування дамби Нової Каховки в Херсонській області.Такий безрозсудний вчинок спричинив переміщення багатьох цивільних осіб, іпоставив під загрозу їхні засоби до існування. Існує ризик, що станеться щеодна безглузда гуманітарна криза. Ми також дуже стурбовані потенційниминебезпечними наслідками для навколишнього середовища, енергетичної та ядерноїбезпеки, які можуть вийти за межі України», - заявили лідери Ради Європи.</p>
<p><strong>Читайте також:</strong> <a href="https://www.ukrinform.ua/rubric-other_news/3718791-pidriv-rosianami-kahovskoi-ges-vsi-novini.html"> ПІДРИВ РОСІЯНАМИ КАХОВСЬКОЇ <strong>ГЕС</strong> . УСІ НОВИНИ</a></p>
<p>Зазначається, що дамба у Новій Каховці перебуває в окупації з перших днівжорстокої, необґрунтованої та неспровокованої широкомасштабної агресіїРосійської Федерації проти України.</p>
<p>«Росія несе повну відповідальність за порушення міжнародного гуманітарногоправа та воєнні злочини, включаючи напади на цивільну та критичнуінфраструктуру», - йдеться у заяві.</p>
<p>За словами лідерів Ради Європи, організація сповнена рішучості підтримувати тасприяти національним і міжнародним зусиллям із забезпечення відповідальності.</p>
<p><strong>Читайте також:</strong> <a href="https://www.ukrinform.ua/rubric-regions/3719129-tri-scenarii-zatoplenna-teritorij-cerez-rujnuvanna-dambi-kahovskoi-ges.html"> Три сценарії затоплення територій через руйнування дамбиКаховської <strong>ГЕС</strong> </a></p>
<p>«Міжнародний реєстр збитків, заподіяних агресією Російської Федерації протиУкраїни, перший необхідний і юридично обов’язковий компонент майбутньогоміжнародного механізму компенсації, буде незабаром запущено як конкретний крокдо цієї мети», - йдеться у заяві.</p>
<p>Як повідомлялося, Високий представник ЄС Жозеп Боррель та Єврокомісар зкризового менеджменту Янез Ленарчич оприлюднили сьогодні заяву. В ній,зокрема, йдеться, що командири російських підрозділів та безпосереднівиконавці руйнування греблі Каховської ГЕС, як і ті, хто повинні у руйнуванніінших об’єктів цивільної інфраструктури в Україні, будуть притягнуті довідповідальності, відповідно до міжнародного права.</p>
<p>Як відомо, російські окупаційні війська вночі 6 червня підірвали греблюКаховської гідроелектростанції. ГЕС відновленню не підлягає. Триває евакуаціялюдей із затоплених сіл.</p>
<p>Source: <a href="https://www.ukrinform.ua/rubric-polytics/3719133-lideri-radi-evropi-zasudili-pidriv-kahovskoi-ges.html">https://www.ukrinform.ua/rubric-polytics/3719133-lideri-radi-evropi-zasudili-pidriv-kahovskoi-ges.html</a></p>
</body>
</html>