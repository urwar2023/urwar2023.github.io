<html>
<head><style>img{height: auto; width: auto\9; width:100%;}</style></head>
<body>
<h1>У французькому місті встановили пам'ятник Анні Ярославні</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-05-01T-16:41:00+03:00</p>
<p>Modified Time: 2023-05-01T23:41:00+03:00</p>
<p>Description: У місті Ле-Блан-Меніль, що неподалік Парижа, встановили скульптуру юної Анни Ярославни, королеви Франції. — Укрінформ.</p>
<p>Images: ["<a href="https://static.ukrinform.com/photos/2023_05/thumb_files/630_360_1682973696-187.jpg">630_360_16829...</a>"]</p>
<p>Tags: ['Анна Ярославна', 'Франція', 'Історія', "Пам'ятник"]</p>
<p>Type: Article</p>
<!--METADATA-->

<p><img alt="" src="../Images/yкринформ/2023-05-01T-16-41-00-03-00/630_360_1682973696-187.jpg" /> У містіЛе-Блан-Меніль, що неподалік Парижа, встановили скульптуру юної АнниЯрославни, королеви Франції.</p>
<p>Про це посольство України у Франції повідомляє у <a href="http://www.facebook.com/100068964167595/posts/pfbid02cevisPQrnGky5THjzjNCTnkWuvbXAgGZBiv7uqM5rxb9grHkfAVVLg4b3RaHgFqnl/"></a>, передає Укрінформ.</p>
<p>«У муніципальному парку Анни Київської міста Ле-Блан-Меніль (департамент Сен-Сан-Дені) встановили скульптуру юній Анні Київській – дочці князя КиївськоїРусі Ярослава Мудрого і королеві Франції. Місто Ле-Блан-Меніль стало другимфранцузьким містом після Тулузи, яке бере участь у міжнародному проєкті –«Шлях Королеви», що розпочався у древньому Києві, коли юна донька Великогокнязя Київської Русі-України Ярослава Мудрого Анна вирушила до далекої Франціїдо свого майбутнього чоловіка Генріха І», - йдеться в повідомленні.</p>
<p>У посольстві зауважили, що учасниками проєкту, ініційованого авторомскульптури та засновником міжнародного фестивалю мистецтв Anne de Kyiv FestФедором Баландіним за підтримки КМДА, крім Франції, вже стали Польща, Чехія,Австрія, Німеччина, Бельгія та Люксембург.</p>
<p>Українське диппредставництво також відзначило, що «Шлях Королеви» у місті Ле-Блан-Меніль підкріплений тим фактом, що у 1060 році Анна Київська королівськимуказом передала у власність абатству Санліс Ле-Блан-Меніль. Указ, в якомувперше згадується Ле-Блан-Меніль, є засновницьким актом, який сприяввстановленню ідентичності міста.</p>
<p><strong>Читайте також:</strong> <a href="https://www.ukrinform.ua/rubric-diaspora/3698756-u-francii-vidbudetsa-premera-vistavi-pro-donku-anni-kiivskoi-ta-genriha-i.html"> </a></p>
<p>У відкритті скульптури взяла участь радник посольства України у ФранціїВікторія Гуленко. Вона зазначила, що наразі надважливим є вшанування частининашої <a href="https://www.ukrinform.ua/tag-istoria"> </a> , особливо в ці тяжкі часи,коли ворог намагається знищити наші історичні зв’язки, наші спогади, нашукультуру, переписати історію та позбутися нашого існування. Вона такожподякувала сенатору, меру міста та всім причетним за підтримку українськогонароду та за гідне місце, яке вони надали нашій спільній історії.</p>
<p>Як повідомлялося, у червні в Парижі планують відкрити Київський сквер.</p>
<p>Source: <a href="https://www.ukrinform.ua/rubric-diaspora/3703376-u-francuzkomu-misti-vstanovili-pamatnik-anni-aroslavni.html">https://www.ukrinform.ua/rubric-diaspora/3703376-u-francuzkomu-misti-vstanovili-pamatnik-anni-aroslavni.html</a></p>
</body>
</html>