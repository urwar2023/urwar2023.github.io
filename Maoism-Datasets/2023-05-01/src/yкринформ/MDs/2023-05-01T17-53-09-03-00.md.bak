# Заяви пригожина про нестачу ресурсів можуть бути ворожою ІПСО — експерт

Authors: Ukrinform (Person)

Publisher: Укринформ (Organization)

Published Time: 2023-05-01T17:53:09+03:00

Modified Time: 2023-05-01T17:53:09+03:00

Description: Заяви головного «вагнерівця» євгена пригожина можуть бути ворожою ІПСО, спрямованою на те, щоб українські захисники потрапили в пастку очікуваної слабкості противника, такий собі інформаційний шум. — Укрінформ.

Images: ["[630_360_16685...](https://static.ukrinform.com/photos/2022_11/thumb_files/630_360_1668570305-546.jpg)"]

Tags: ['Бахмут', 'Пригожин', 'Війна з росією']

Type: Article

<!--METADATA-->

![](../Images/2023-05-01T17-53-09-03-00/630_360_1668570305-546.jpg) Заявиголовного «вагнерівця» євгена пригожина можуть бути ворожою ІПСО, спрямованоюна те, щоб українські захисники потрапили в пастку очікуваної слабкостіпротивника, такий собі інформаційний шум.

Про це в ефірі телевізійного марафону «Єдині новини» сказав військовий експертПетро Черник, передає Укрінформ із посиланням на [](https://armyinform.com.ua/2023/05/01/zayavy-golovnogo-vagnerivczya-mozhut-buty-vorozhoyu-ipso-vijskovyj-ekspert-petro-chernyk/) .

Щодо заяв очільника злочинної організації пвк «вагнер» пригожина про бракресурсів Петро Черник зауважив, що це може бути інформаційно-психологічноюоперацією противника.

**Читайте також:** [ ](https://www.ukrinform.ua/rubric-ato/3677364-u-bahmuti-rosiani-perejsli-vid-broneudariv-do-neskincennih-hvil-pihoti-ekspert.html)

"Заяви головного «вагнерівця» можуть бути ворожою ІПСО, спрямованою на те, щобми потрапили в пастку очікуваної слабкості противника, такий собіінформаційний шум. На мою думку, в росії зараз триває шалена робота щодопошуку того, кого призначити винуватим за стратегічну поразку в Україні. Тобтозагострюється боротьба між вежами кремля", - сказав він.

На думку військового експерта, хаотизація в рф є добрим процесом, адже там, деє внутрішня боротьба, обов’язково є помилки, які можуть сприяти боротьбіУкраїни із загальним московським імперіалізмом.

Черник також зауважив, що загальна кількість ворожих атак, якщо порівняти зберезнем, суттєво знизилась: зі 100–120 на добу до 40.

**Читайте також:** [ **пригожин** ](https://www.ukrinform.ua/rubric-ato/3702671-prigozin-boitsa-kontratak-zsu-u-bahmuti-institut-vivcenna-vijni.html)

"І це хороша новина. Водночас противник навчається, його не можнанедооцінювати. Треба пам’ятати, що війна — це шлях обману", - підкреслив він.

Експерт виділив дві основні причини, чому російська армія, попри величезнівтрати, упродовж дев'яти місяців намагається захопити Бахмут.

"На мій погляд, є дві причини того, чому Бахмут тривалий час є епіцентромбойових дій і чому росіяни не спробують знайти іншу позицію. Це питанняполітичне і психологічне. Насамперед путін віддав уже енний наказ узяти Бахмуті вийти на адмінкордони Донеччини. І Бахмут є ключами в цьому напрямку,стратегічною височиною. Психологічний момент полягає в питанні принципу дляросіян — вони стільки людей там поклали, що зупинитись уже не можуть. Водночасдля українських захисників на сьогодні Бахмут виконує стратегічне завдання ізперемелювання техніки та живої сили противника", - сказав він.

Як повідомляли ЗМІ, ватажок вагнерівців поскаржився на нестачу боєприпасів іпригрозив російському міноборони вивести найманців з Бахмута.

Source: [https://www.ukrinform.ua/rubric-ato/3703276-zaavi-prigozina-pro-nestacu-resursiv-mozut-buti-vorozou-ipso-ekspert.html](https://www.ukrinform.ua/rubric-ato/3703276-zaavi-prigozina-pro-nestacu-resursiv-mozut-buti-vorozou-ipso-ekspert.html)