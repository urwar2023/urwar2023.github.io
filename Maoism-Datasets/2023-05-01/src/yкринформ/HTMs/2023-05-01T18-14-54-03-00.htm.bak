<h1>Потерпілим від влучання російської ракети в Умані виділили ₴8,4 мільйона</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-05-01T18:14:54+03:00</p>
<p>Modified Time: 2023-05-01T18:14:54+03:00</p>
<p>Description: Потерпілим родинам жителів Умані, куди 29 квітня влучила російська ракета, виділять 8,4 мільйона гривень: 3,2 надасть міська рада й 5,2 - обласна. — Укрінформ.</p>
<p>Images: ["<a href="https://static.ukrinform.com/photos/2023_05/thumb_files/630_360_1682954017-994.jpg">630_360_16829...</a>"]</p>
<p>Tags: ['Черкащина', 'Гроші', 'Умань']</p>
<p>Type: Article</p>
<!--METADATA-->

<p><img alt="" src="../Images/2023-05-01T18-14-54-03-00/630_360_1682954017-994.jpg" /> Потерпілимродинам жителів Умані, куди 29 квітня влучила російська ракета, виділять 8,4мільйона гривень: 3,2 надасть міська рада й 5,2 - обласна.</p>
<p>Про це у <a href="https://www.facebook.com/IhorTaburets/posts/pfbid02P64umAYft2UMw7Tghho9sh2vFcgzumfLkR3TJUq8K2au6QJfi3nTCckqQTKeQhWjl"></a>написав начальник Черкаської ОВА Ігор Табурець, передає Укрінформ.</p>
<p>За його словами, у місцевій лікарні нині лишаються 2 людей. Їм надають усюнеобхідну допомогу. Ще одного пацієнта – дитину – транспортували до столичноїлікарні.</p>
<p><strong>Читайте також:</strong> <a href="https://www.ukrinform.ua/rubric-regions/3702538-v-umani-na-misci-raketnogo-udaru-zaversili-posukovu-operaciu-dvoe-vvazautsa-zniklimi.html"> </a></p>
<p>"Сьогодні Уманська міська рада спрямувала 3,2 млн грн на першочергові потребипотерпілих. Також із обласного бюджету ми додаємо понад 5,2 млн грн: 2 млн грн– на ліквідацію наслідків ракетного удару, понад 3,2 млн грн – для наданняматеріальної допомоги родинам загиблих і травмованим", - написав Табурець.</p>
<p>В самій Умані нині працюють комісії. Вони фіксують завдані збитки вбагатоповерхівці, в яку влучила російська ракета, а також у сусідніх будинках,що зазнали пошкоджень від вибухової хвилі, додав він.</p>
<p>Табурець також повідомив, що американський фонд GEM та HGBF, а також «Новапошта» допомагатимуть із заміною вікон у будинках. Усі заміри беруть сьогодні,за кілька днів – візьмуться до роботи. За попередніми даними, замінипотребують близько 1500 вікон.</p>
<p><strong>Читайте також:</strong> <a href="https://www.ukrinform.ua/rubric-regions/3702379-unaslidok-raketnogo-udaru-po-umani-zaginuli-patero-ditej-mvs.html"> </a></p>
<p>Від завтра в поруйнованій дев’ятиповерхівці працюватимуть експерти. Вонидадуть відповідь на ключове питання, чи можна відбудувати під’їзд. Від цьогозалежатимуть подальші кроки.</p>
<p>Зараз влада розселяє в тимчасові житла 26 мешканців будинку, які цьогопотребують.</p>
<p>Як повідомляв Укрінформ, 29 квітня внаслідок удару російської ракети побагатоповерхівці в Умані загинули 23 людини. З них - шестеро дітей.</p>
<p>Фото: Ігор Табурець, Фейсбук</p>
<p>Source: <a href="https://www.ukrinform.ua/rubric-regions/3703288-poterpilim-vid-vlucanna-rosijskoi-raketi-v-umani-vidilili-84-miljona.html">https://www.ukrinform.ua/rubric-regions/3703288-poterpilim-vid-vlucanna-rosijskoi-raketi-v-umani-vidilili-84-miljona.html</a></p>