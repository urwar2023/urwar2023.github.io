# У Польщі канадські пластичні хірурги прооперують українців з важкими травмами обличчя

Authors: Ukrinform (Person)

Publisher: Укринформ (Organization)

Published Time: 2023-05-01T-55:49:00+03:00

Modified Time: 2023-05-01T20:49:00+03:00

Description: Провідні канадські пластичні хірурги оперуватимуть у лікарні на півдні Польщі поранених російськими обстрілами українців. — Укрінформ.

Images: ["[630_360_16829...](https://static.ukrinform.com/photos/2023_05/thumb_files/630_360_1682969799-702.jpg)", "[1682969799-31...](https://static.ukrinform.com/photos/2023_05/1682969799-319.jpg)", "[1682969799-56...](https://static.ukrinform.com/photos/2023_05/1682969799-564.jpg)", "[1682969798-21...](https://static.ukrinform.com/photos/2023_05/1682969798-219.jpg)"]

Tags: ['Канада', 'Операція', 'Польща', 'Україна', 'Травма']

Type: Article

<!--METADATA-->

![](../Images/yкринформ/2023-05-01T-55-49-00-03-00/630_360_1682969799-702.jpg) Провідніканадські пластичні хірурги оперуватимуть у лікарні на півдні Польщі пораненихросійськими обстрілами українців.

Про це кореспондентові Укрінформу розповіли у Канадсько-українській фундації(КУФ), яка співфінансує медичну місію.

“У міському шпиталі польського міста Челядзь почалась місія канадськихпластичних хірургів CUSAP, які прооперують українських пацієнтів з важкимитравмами обличчя. Всі пацієнти є жертвами війни, вони зазнали травм відвогнепальної зброї та вибухів унаслідок російської агресії”, - заявили уФундації.

![](../Images/yкринформ/2023-05-01T-55-49-00-03-00/1682969799-319.jpg)

Зазначається, що протягом двох тижнів операції будуть зроблені 48 українськимпацієнтам, які пройшли попередній дистанційний огляд канадськими лікарями.“Більшість пацієнтів потребує складних посттравматичних реконструкцій післяотримання черепно-лицьових травм, травм м'яких тканин, верхніх та нижніхкінцівок, опіків”, - пояснили в українській організації.

**Читайте також:** [ ](https://www.ukrinform.ua/rubric-regions/3703323-vijskovomu-u-lvovi-vstanovili-bionicnij-protez-ruki-vin-povernuvsa-na-front.html)

Очікується, що операції відбуватимуться у трьох операційних залах, в якиххірургічні бригади працюватимуть одночасно. “Тривалість операцій від 5 до 15годин залежно від важкості травми. Деяких пацієнтів канадські [](https://www.ukrinform.ua/tag-likari) прооперують вдруге або втретє. Післяоперації, коли стан пацієнтів стабілізується, їх перевезуть в Україну всупроводі спеціалістів - також коштом фонду”, - поінформували в Канадсько-українській фундації.

![](../Images/yкринформ/2023-05-01T-55-49-00-03-00/1682969799-564.jpg)

Хірургічні команди складаються з медичних працівників-волонтерів з різнихпровінцій Канади: серед них дев'ять хірургів, п'ять анестезіологів, чотиритерапевти та 23 медсестри. “Кожна хірургічна бригада включаємультидисциплінарний персонал, хірургічне обладнання та весь необхіднийхірургічний матеріал”, - стверджує КУФ.

![](../Images/yкринформ/2023-05-01T-55-49-00-03-00/1682969798-219.jpg)

Важливе значення у місії канадських лікарів має також освітній компонент. “Накожну місію запрошуються українські хірурги, які проходять навчання уканадських колег. Спеціально для них був розроблений освітній семінар зчерепно-лицьової хірургії. В цьогорічній місії також візьмуть участь 15українських лікарів”, - запевнили у Фундації.

Місії пластичних хірургів були засновані Канадсько-українською фундацією разомз Sunnybrook Science Health Center як допомога українському народові післяРеволюції Гідності у 2014-му році. За цей час канадські пластичні хірургипрооперували 286 пацієнтів. Операції дозволили значно покращити якість життяпрооперованим українцям.

**Читайте також:** [ **хірург** ](https://www.ukrinform.ua/rubric-society/3703173-v-odnij-zi-stolicnih-profilnih-klinicnih-likaren-modernizuvali-hirurgicne-viddilenna.html)

З 2014 року по 2020 рік Канадська місія пластичних хірургів базувалась уКиївському військовому шпиталі, також канадські лікарі мали виїздні операції уЛьвові та Одесі. За роки роботи місії в Україні Канадсько-українська фундаціядопомогла Київському військовому шпиталю обладнати операційні майже на 2 млнканадських доларів.

Цьогорічна місія - вже десята з 2014 року і третя, що відбуватиметься у Польщівід початку повномасштабного російського вторгнення. Дві попередні місіїпройшли у вересні та листопаді 2022 року.

Всі три останні місії фінансуються коштом донорської підтримки, зібраної урамках ініціативи “Гуманітарний заклик України”, яку спільно втілюютьКанадсько-українська фундація та Конгрес українців Канади.

_Автор: Андрій Сірко_

Source: [https://www.ukrinform.ua/rubric-society/3703346-u-polsi-kanadski-plasticni-hirurgi-prooperuut-ukrainciv-z-vazkimi-travmami-oblicca.html](https://www.ukrinform.ua/rubric-society/3703346-u-polsi-kanadski-plasticni-hirurgi-prooperuut-ukrainciv-z-vazkimi-travmami-oblicca.html)