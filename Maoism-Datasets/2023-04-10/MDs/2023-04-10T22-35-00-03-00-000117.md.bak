# Британський бізнесмен Річард Бренсон став новим амбасадором United24 — Зеленський

Authors: Ukrinform (Person)

Publisher: Укринформ (Organization)

Published Time: 2023-04-10T22:35:00+03:00

Modified Time: 2023-04-10T22:35:00+03:00

Description: Засновник компанії Virgin Group та неприбуткового фонду Virgin Unite, британський підприємець Річард Бренсон приєднався до команди амбасадорів фандрейзингової платформи United24. — Укрінформ.

Images: ["[630_360_16811...](https://static.ukrinform.com/photos/2023_04/thumb_files/630_360_1681154815-792.jpeg)", "[1681154815-42...](https://static.ukrinform.com/photos/2023_04/1681154815-428.jpeg)", "[1681154815-61...](https://static.ukrinform.com/photos/2023_04/1681154815-613.jpeg)"]

Tags: ['Зеленський', 'Бренсон', 'United24', 'Амбасадор']

Type: Article

<!--METADATA-->

![](../Images/yкринформ/2023-04-10T22-35-00-03-00/630_360_1681154815-792.jpeg) Засновниккомпанії Virgin Group та неприбуткового фонду Virgin Unite, британськийпідприємець Річард Бренсон приєднався до команди амбасадорів фандрейзинговоїплатформи United24.

Про це повідомив Президент Володимир Зеленський за результатами зустрічі збізнесменом, передає Укрінформ із [](https://www.president.gov.ua/news/volodimir-zelenskij-zustrivsya-z-richardom-brensonom-yakij-s-82181) на пресслужбу Глави держави.

«Я радий, що ви вирішили стати амбасадором United24. Дуже важливо, що до цієїплатформи долучаються нові відомі та впливові особистості. Одне з головнихзавдань – зберігати увагу світу до війни Росії проти України, яка триває вжепонад рік. Крім того, є дуже конкретні питання, щодо яких ми можемо працюватиразом», - сказав Зеленський.

**Читайте також:** **[ ](https://www.ukrinform.ua/rubric-society/3692794-cerez-united24-zibrali-ponad-300-miljoniv-zelenskij.html) **

Глава держави подякував бізнесмену за потужні меседжі на підтримку України вчаси війни проти російського агресора.

![](../Images/yкринформ/2023-04-10T22-35-00-03-00/1681154815-428.jpeg)

Президент також зазначив, що одним із пріоритетів сьогодні є відбудова нашоїкраїни, її інфраструктури, зокрема освітньої.

За його словами, українські заклади освіти потребують цифровізації таоснащення відповідним обладнанням, забезпечення бомбосховищами.

**Читайте також:** **[ ](https://www.ukrinform.ua/rubric-society/3692472-united24-donori-z-usogo-svitu-pozertvuvali-na-pidtrimku-medicini-v-ukraini-ponad-13-milarda.html) **

Крім того, глава держави назвав одним із головних викликів для нашої країнирозмінування територій, що стали ареною інтенсивних бойових дій, для цьогоУкраїні потрібна відповідна допомога, зокрема технологічна.

Зеленський також звернув увагу Бренсона до проблеми масової незаконноїдепортації українських дітей до росії й необхідності тиску, зокремаінформаційного, на державу-агресора в цьому питанні.

Своєю чергою Бренсон розповів, що він захоплюється мужністю українськогонароду й для нього честь – стати амбасадором United24.

«Я з нетерпінням чекаю можливості використати глобальне охоплення та мережіVirgin Unite, щоб допомогти підтримати роботу United24 для народу України», –сказав він.

![](../Images/yкринформ/2023-04-10T22-35-00-03-00/1681154815-613.jpeg)

**Читайте також:** **[ ](https://www.ukrinform.ua/rubric-regions/3694147-u-borodanci-zaversili-proektuvanna-novogo-viddilenna-policii.html) **

За інформацією ОП, Річард Бренсон послідовно підтримує Україну з 2014 року,виступає за суверенітет і територіальну цілісність Української держави.

Як повідомляв Укрінформ, упродовж 11 місяців функціонування фандрейзинговоїплатформи **[ ](https://www.ukrinform.ua/tag-united24) ** на допомогу Українібільше 110 країн зібрали понад 300 млн доларів США.

_Фото: ОП_

Source: [https://www.ukrinform.ua/rubric-society/3694155-britanskij-biznesmen-ricard-brenson-stav-novim-ambasadorom-united24-zelenskij.html](https://www.ukrinform.ua/rubric-society/3694155-britanskij-biznesmen-ricard-brenson-stav-novim-ambasadorom-united24-zelenskij.html)