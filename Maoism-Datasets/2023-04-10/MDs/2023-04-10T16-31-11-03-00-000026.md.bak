# Помер гітарист гурту АВВА

Authors: Ukrinform (Person)

Publisher: Укринформ (Organization)

Published Time: 2023-04-10T16:31:11+03:00

Modified Time: 2023-04-10T16:31:11+03:00

Description: Гітарист шведського музичного попгурту «АВВА» Лассе Велландер помер після короткої боротьби із раком, повідомила його родина. — Укрінформ.

Images: ["[630_360_16811...](https://static.ukrinform.com/photos/2023_04/thumb_files/630_360_1681133324-225.jpg)"]

Tags: ['Музика', 'Смерть', 'АВВА']

Type: Article

<!--METADATA-->

![](../Images/yкринформ/2023-04-10T16-31-11-03-00/630_360_1681133324-225.jpg) Гітаристшведського музичного попгурту «АВВА» Лассе Велландер помер після короткоїборотьби із раком, повідомила його родина.

Як передає Укрінформ, про це повідомляє [](https://edition.cnn.com/2023/04/10/entertainment/lasse-wellander-abba-dies-intl-scli/index.html?utm_content=2023-04-10T12%3A03%3A56&utm_medium=social&utm_source=twCNNi&utm_term=link).

«Нещодавно Лассе захворів на рак і вранці у Страсну п’ятницю (7 квітня - ред.)помер в оточенні своїх близьких», - йдеться у заяві, опублікованій на сторінцігітариста у Фейсбуці у неділю.

Гітарист вперше провів музичну сесію із легендарним гуртом «АВВА» в жовтні1974 року, коли були записані пісні «Intermezzo No.1» та «Crazy World».

Незабаром Велландер став головним гітаристом і гастролював із гуртом у 1975,1977, 1979 та 1980 роках.

Він з’являвся у кількох альбомах гурту, зокрема у концептуальному альбомі«Chess», двох альбомах «Gemini» та у саундтреках до двох частин фільму «MammaMia», а також в альбомі «Voyage», який було випущено у листопаді 2021 року.

За свою кар’єру Велландер випустив сім студійних альбомів, два з яких увійшлидо 40 найкращих альбомів, повідомляється на вебсайті «АВВА».

У 2005 році він отримав Меморіальну нагороду Альбіна Хагстрьома (The AlbinHagström Memorial Award) від Шведської королівської академії музики, а у 2018році – престижну спеціальну нагороду Спілки музикантів [](https://www.ukrinform.ua/tag-svecia) «Studioräven Award».

Як повідомляв Укрінформ, помер 81-річний актор Майкл Лернер, який отримавномінацію «Оскар» як найкращий актор другого плану за роль у психологічнійкомедії «Бартон Фінк».

Source: [https://www.ukrinform.ua/rubric-culture/3693997-pomer-gitarist-gurtu-avva.html](https://www.ukrinform.ua/rubric-culture/3693997-pomer-gitarist-gurtu-avva.html)