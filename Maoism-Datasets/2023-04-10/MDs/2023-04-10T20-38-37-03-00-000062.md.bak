# Суд залишив у силі штрафи для ДТЕК за зловживання монополією на Бурштинському енергоострові

Authors: Ukrinform (Person)

Publisher: Укринформ (Organization)

Published Time: 2023-04-10T20:38:37+03:00

Modified Time: 2023-04-10T20:38:37+03:00

Description: Господарський суд міста Києва не задовольнив позов ПАТ «ДТЕК Західенерго» про визнання недійсним рішення Антимонопольного комітету України про накладення штрафів за зловживання монополією на Бурштинському енергоострові. — Укрінформ.

Images: ["[630_360_15320...](https://static.ukrinform.com/photos/2018_07/thumb_files/630_360_1532017869-1678.jpg)"]

Tags: ['АМКУ', 'ДТЕК', 'Штраф', 'ТЕС']

Type: Article

<!--METADATA-->

![](../Images/yкринформ/2023-04-10T20-38-37-03-00/630_360_1532017869-1678.jpg)Господарський суд міста Києва не задовольнив позов ПАТ «ДТЕК Західенерго» провизнання недійсним рішення Антимонопольного комітету України про накладенняштрафів за зловживання монополією на Бурштинському енергоострові.

Як передає Укрінформ, про це повідомляє [](https://amcu.gov.ua/news/gospodarskij-sud-mista-kiyeva-viznav-pravomirnist-rishennya-amku-shchodo-dij-dtek-zahidenergo) .

Зазначається, що відповідно до рішення від 15 грудня 2020 року АМКУ оштрафував«ДТЕК Західенерго» на 48,05 млн грн та 127,95 млн грн за зловживаннямонопольним (домінуючим) становищем на Бурштинському енергоострові.

Під час розгляду справи Комітет встановив, що «ДТЕК Західенерго» у липні -жовтні 2019 року займало монопольне становище на регіональному ринкукомерційного продажу електроенергії та балансування в години мінімального тамаксимального навантаження в торговій зоні «Острів Бурштинської ТЕС».

**Читайте також:** [ **штрафу** ](https://www.ukrinform.ua/rubric-economy/3683883-verhovnij-sud-pidtrimav-zakonnist-strafu-antimonopolnogo-komitetu-dla-grupi-wog.html)

При цьому, товариство починаючи з 29 липня 2019 року, у заявках на продаж на«ринку на добу наперед» (РДН) зменшувало обсяги електроенергії в годинимінімального навантаження. Це призвело до зростання обсягів продажу «ДТЕКЗахіденерго» електроенергії на балансуючому ринку за більш високими цінами.

Окрім цього, товариство встановлювало в заявках на продаж електроенергії наРДН завищені та економічно необґрунтовані ціни в години максимальногонавантаження.

Такі дії товариства були визнані Комітетом порушенням Закону України «Прозахист економічної конкуренції».

**Читайте також:** [ **ДТЕК** ](https://www.ukrinform.ua/rubric-economy/3692081-dtek-vidvantaziv-ponad-180-tisac-tonn-vugilla-dla-derzavnih-tes.html)

Крім цього, у межах цього ж рішення АМКУ оштрафував ТОВ «Д.Трейдінг» більш як99,2 млн грн.

У Комітеті нагадали, що «Острів Бурштинської ТЕС» – особлива зона на заходіУкраїни в межах Івано-Франківської, Львівської та Закарпатської областей.Близько 90% електроенергії на цьому «острові» на час розгляду справи вироблялоПАТ «ДТЕК Західенерго».

**Читайте також:** [ **ДТЕК** ](https://www.ukrinform.ua/rubric-economy/3691403-dtek-protagom-opaluvalnogo-sezonu-likviduvav-ponad-5000-avarij.html)

Як повідомляв Укрінформ, [ ](https://www.ukrinform.ua/tag-amku) під часрозгляду справи про зловживання монополією на Бурштинському енергоостровівстановив, що ТОВ «Д.Трейдінг», обмежувало доступ імпортованої електричноїенергії з території Словаччини в торгову зону «Острів Бурштинської ТЕС».

Компанія впродовж липня – жовтня 2019 року викуповувала більшу частинупропускної спроможності, що призвело до зниження частки імпортованоїелектроенергії та, відповідно, збільшення частки «ДТЕК Західенерго».

Source: [https://www.ukrinform.ua/rubric-economy/3694121-sud-zalisiv-u-sili-strafi-dla-dtek-za-zlovzivanna-monopolieu-na-burstinskomu-energoostrovi.html](https://www.ukrinform.ua/rubric-economy/3694121-sud-zalisiv-u-sili-strafi-dla-dtek-za-zlovzivanna-monopolieu-na-burstinskomu-energoostrovi.html)