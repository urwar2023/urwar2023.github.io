<h1>Суд залишив у силі штрафи для ДТЕК за зловживання монополією на Бурштинському енергоострові</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-04-10T20:38:37+03:00</p>
<p>Modified Time: 2023-04-10T20:38:37+03:00</p>
<p>Description: Господарський суд міста Києва не задовольнив позов ПАТ «ДТЕК Західенерго» про визнання недійсним рішення Антимонопольного комітету України про накладення штрафів за зловживання монополією на Бурштинському енергоострові. — Укрінформ.</p>
<p>Images: ["<a href="https://static.ukrinform.com/photos/2018_07/thumb_files/630_360_1532017869-1678.jpg">630_360_15320...</a>"]</p>
<p>Tags: ['АМКУ', 'ДТЕК', 'Штраф', 'ТЕС']</p>
<p>Type: Article</p>
<!--METADATA-->

<p><img alt="" src="../Images/2023-04-10T20-38-37-03-00/630_360_1532017869-1678.jpg" />Господарський суд міста Києва не задовольнив позов ПАТ «ДТЕК Західенерго» провизнання недійсним рішення Антимонопольного комітету України про накладенняштрафів за зловживання монополією на Бурштинському енергоострові.</p>
<p>Як передає Укрінформ, про це повідомляє <a href="https://amcu.gov.ua/news/gospodarskij-sud-mista-kiyeva-viznav-pravomirnist-rishennya-amku-shchodo-dij-dtek-zahidenergo"></a> .</p>
<p>Зазначається, що відповідно до рішення від 15 грудня 2020 року АМКУ оштрафував«ДТЕК Західенерго» на 48,05 млн грн та 127,95 млн грн за зловживаннямонопольним (домінуючим) становищем на Бурштинському енергоострові.</p>
<p>Під час розгляду справи Комітет встановив, що «ДТЕК Західенерго» у липні -жовтні 2019 року займало монопольне становище на регіональному ринкукомерційного продажу електроенергії та балансування в години мінімального тамаксимального навантаження в торговій зоні «Острів Бурштинської ТЕС».</p>
<p><strong>Читайте також:</strong> <a href="https://www.ukrinform.ua/rubric-economy/3683883-verhovnij-sud-pidtrimav-zakonnist-strafu-antimonopolnogo-komitetu-dla-grupi-wog.html"> <strong>штрафу</strong> </a></p>
<p>При цьому, товариство починаючи з 29 липня 2019 року, у заявках на продаж на«ринку на добу наперед» (РДН) зменшувало обсяги електроенергії в годинимінімального навантаження. Це призвело до зростання обсягів продажу «ДТЕКЗахіденерго» електроенергії на балансуючому ринку за більш високими цінами.</p>
<p>Окрім цього, товариство встановлювало в заявках на продаж електроенергії наРДН завищені та економічно необґрунтовані ціни в години максимальногонавантаження.</p>
<p>Такі дії товариства були визнані Комітетом порушенням Закону України «Прозахист економічної конкуренції».</p>
<p><strong>Читайте також:</strong> <a href="https://www.ukrinform.ua/rubric-economy/3692081-dtek-vidvantaziv-ponad-180-tisac-tonn-vugilla-dla-derzavnih-tes.html"> <strong>ДТЕК</strong> </a></p>
<p>Крім цього, у межах цього ж рішення АМКУ оштрафував ТОВ «Д.Трейдінг» більш як99,2 млн грн.</p>
<p>У Комітеті нагадали, що «Острів Бурштинської ТЕС» – особлива зона на заходіУкраїни в межах Івано-Франківської, Львівської та Закарпатської областей.Близько 90% електроенергії на цьому «острові» на час розгляду справи вироблялоПАТ «ДТЕК Західенерго».</p>
<p><strong>Читайте також:</strong> <a href="https://www.ukrinform.ua/rubric-economy/3691403-dtek-protagom-opaluvalnogo-sezonu-likviduvav-ponad-5000-avarij.html"> <strong>ДТЕК</strong> </a></p>
<p>Як повідомляв Укрінформ, <a href="https://www.ukrinform.ua/tag-amku"> </a> під часрозгляду справи про зловживання монополією на Бурштинському енергоостровівстановив, що ТОВ «Д.Трейдінг», обмежувало доступ імпортованої електричноїенергії з території Словаччини в торгову зону «Острів Бурштинської ТЕС».</p>
<p>Компанія впродовж липня – жовтня 2019 року викуповувала більшу частинупропускної спроможності, що призвело до зниження частки імпортованоїелектроенергії та, відповідно, збільшення частки «ДТЕК Західенерго».</p>
<p>Source: <a href="https://www.ukrinform.ua/rubric-economy/3694121-sud-zalisiv-u-sili-strafi-dla-dtek-za-zlovzivanna-monopolieu-na-burstinskomu-energoostrovi.html">https://www.ukrinform.ua/rubric-economy/3694121-sud-zalisiv-u-sili-strafi-dla-dtek-za-zlovzivanna-monopolieu-na-burstinskomu-energoostrovi.html</a></p>