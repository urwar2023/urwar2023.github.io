<h1>Рада пропонує включити до обов'язкових предметів на ДПА історію України та іноземні мови</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-04-10T17:54:54+03:00</p>
<p>Modified Time: 2023-04-10T17:54:54+03:00</p>
<p>Description: Верховна Рада ухвалила в першому читанні законопроєкт, який передбачає включення до переліку обов'язкових предметів для проходження державної підсумкової атестації історію України та іноземні мови, окрім російської мови. — Укрінформ.</p>
<p>Images: ["<a href="https://static.ukrinform.com/photos/2023_02/thumb_files/630_360_1676292462-419.png">630_360_16762...</a>"]</p>
<p>Tags: ['Освіта', 'Законопроєкт', 'Верховна Рада', 'Державна підсумкова атестація']</p>
<p>Type: Article</p>
<!--METADATA-->

<p><img alt="" src="../Images/2023-04-10T17-54-54-03-00/630_360_1676292462-419.png" /> ВерховнаРада ухвалила в першому читанні законопроєкт, який передбачає включення допереліку обов'язкових предметів для проходження державної підсумковоїатестації історію України та іноземні мови, окрім російської мови.</p>
<p>Про підтримку законопроєкту <a href="https://itd.rada.gov.ua/billInfo/Bills/Card/41409"></a> "Про внесення змін доЗакону України "Про повну загальну середню освіту" щодо обов’язковихрезультатів навчання" за основу Голова ВР Руслан Стефанчук повідомив у <a href="https://www.facebook.com/stefanchuk.official/posts/pfbid0dbXBZMmWtedcDAkTHXfrzztwjDZ7XGksSy8oqrNTzCuZVAgbJujhUL2J9yXrjJn5l"></a>, передає Укрінформ.</p>
<p>Так, згідно з текстом документу, планується встановити, що на кожному рівніповної загальної середньої освіти обов’язковій перевірці під час державноїпідсумкової атестації підлягають не лише результати навчання з державної мовита математики, а й результати навчання з <a href="https://www.ukrinform.ua/tag-istoria"> </a> України та іноземної мови, крім мови держави, визнаної парламентомдержавою-агресором або державою-окупантом, тобто російської.</p>
<p>При цьому пропонується встановити, що державні стандарти мають передбачативільне володіння українською мовою, необхідний рівень математичноїкомпетентності, знання історії України, володіння іноземною мовою, крімросійської, всіма учнями закладів освіти, які завершують здобуття повноїзагальної середньої освіти.</p>
<p><strong>Читайте також:</strong> <a href="https://www.ukrinform.ua/rubric-society/3691955-osvitnij-komitet-vr-proponue-povernuti-derzavnu-pidsumkovu-atestaciu.html"> <strong>Освітній</strong> <strong>комітет</strong> <strong>пропонує</strong> <strong>повернути</strong><strong>державну</strong> <strong>підсумкову</strong> <strong>атестацію</strong> </a></p>
<p>Як повідомляв Укрінформ, Верховна Рада в лютому ухвалила закон №8228-1, якимпродовжила на 2023 рік термін скасування державної підсумкової атестації длявипускників 11 класів та зовнішнього незалежного оцінювання як конкурсногокритерію доступу до освітніх послуг.</p>
<p>Вступне випробування для здобуття вищої освіти проводитиметься у форматінаціонального мультипредметного тесту, в якому є два обов’язкові предмети:українська мова та математика. Третім предметом на вибір, за пропозицією МОН,може бути: історія України, іноземна мова, фізика, хімія, біологія.</p>
<p>ДПА для учнів 4 та 9 класів у 2023 році також скасовано.</p>
<p>Source: <a href="https://www.ukrinform.ua/rubric-society/3694046-rada-proponue-vkluciti-do-obovazkovih-predmetiv-na-dpa-istoriu-ukraini-ta-inozemni-movi.html">https://www.ukrinform.ua/rubric-society/3694046-rada-proponue-vkluciti-do-obovazkovih-predmetiv-na-dpa-istoriu-ukraini-ta-inozemni-movi.html</a></p>