# Як відновитись після пережитих травмуючих подій. Мінветеранів видало довідник «Невидимі наслідки війни»

Author: ['Володимир Поліщук']

Time: 2023-04-10T95:00:00-04:00

Description: Мінветеранів презентувало довідник «Невидимі наслідки війни». Його було підготовлено... Война с Украиной 2022, Война с Украиной последние новости сегодня, Новости война с Украиной 2022 последние на сегодня, Будет ли война между Украиной и Россией и когда, Война с Украиной в 2022 году будет или нет,  Будет ли война с Украиной в ближайшее время что говорят,  Война с Украиной новости,  Новости Украины сегодня,  Украинские новости в украинских СМИ на русском

Images: ['[photo_5305661233933960612_x.jpg](https://armyinform.com.ua/wp-content/uploads/2023/04/photo_5305661233933960612_x.jpg)', '[photo_5305661233933960613_y.jpg](https://armyinform.com.ua/wp-content/uploads/2023/04/photo_5305661233933960613_y.jpg)', '[photo_5305661233933960611_x.jpg](https://armyinform.com.ua/wp-content/uploads/2023/04/photo_5305661233933960611_x.jpg)']

Tags: ['STOPRUSSIA', 'АГРЕСІЯ РФ', 'ВТОРГНЕННЯ РФ', 'СОЦІАЛЬНИЙ ЗАХИСТ', 'СОЦІАЛЬНИЙ ЗАХИСТ ПІД ЧАС ВІЙНИ']

Category: News

<!--METADATA-->

![](../Images/2023-04-10T95-00-00-04-00/photo_5305661233933960612_x.jpg)

Мінветеранів презентувало[довідник](https://mva.gov.ua/storage/app/sites/1/uploaded-files/%D0%9D%D0%B5%D0%B2%D0%B8%D0%B4%D0%B8%D0%BC%D1%96%20%D0%BD%D0%B0%D1%81%D0%BB%D1%96%D0%B4%D0%BA%D0%B8%20%D0%B2%D1%96%D0%B9%D0%BD%D0%B8%202023.pdf)«Невидимі наслідки війни». Його було підготовлено за Програмою НАТО ще у 2020році, утім, нещодавно оновлено з урахуванням нового досвіду, здобутого післяширокомасштабної агресії рф.

Деякі з порад лікарів, працівників соціальної сфери, членів громадських іволонтерських організацій, які опікуються ветеранами на різних етапах їхньоговідновлення, ми пропонуємо читачам АрміяInform.

## **Як подолати наслідки стресової життєвої події**

Чимало військовослужбовців ЗСУ та ветеранів брали участь у бойових діях,ризикували життям, мали поранення, бачили смерть, розстріли, були в полоні,зазнавали тортур, самі вбивали, втрачали близьких людей.

Аби відновитись після пережитих травмуючих подій та повернутись до мирногожиття, бійці мають впоратися з емоційними переживаннями й водночас подолатитривожне сприйняття світу, почати йому довіряти й не очікувати на небезпеку вмайбутньому. **Для цього слід:**

* Усвідомити все, що з вами сталося і які спогади зараз травмують найбільше. Допомогти може психоедукація, що повинна інформувати про природу травми, як вона впливає на мозок, на когнітивну, фізичну, емоційну, духовну та соціальну сфери.  * Вчасно діагностувати посттравматичний стресовий розлад (ПТСР), звернути увагу на такі симптоми: підвищена тривожність, постійні переживання, нічні жахи, сильні емоційні реакції, сильні фізичні реакції, уникання нагадування про травму.

Якщо ці симптоми не зникають упродовж місяця й більше після потенційнотравматичної події й перешкоджають у стосунках чи роботі, ймовірно, щорозвинувся ПТСР.

![](../Images/2023-04-10T95-00-00-04-00/photo_5305661233933960613_y.jpg)Колаж із сайту TSN.UA

## **Як допомогти ветеранам та їхнім близьким впоратися з наслідками травми**

**Чого не варто робити:**

* не примушуйте травмовану особу говорити про травматичний досвід. Це може призвести до небажаних наслідків, ретравматизації;  * не пропонуйте людині одразу велику кількість стандартизованих методик і батарею тестів. Навіть якщо ви знаєте, як їх проводити;  * не ігноруйте інформацію, яка може бути дуже важливою;  * не підтримуйте уникання ветеранами наявних психологічних та фізичних симптомів. Вони можуть вважати і вдавати, ніби їх не існує;  * не звинувачуйте травмовану особу й не дорікайте їй через те, як саме вона може реагувати та проявляти емоції. Часто постраждалі не можуть контролювати гнів, агресію, сльози тощо;  * не говоріть людині, що пора припинити поводитися, як на війні;  * не говоріть людині, що час лікує;  * без дозволу не обіймайте та не доторкайтесь до тіла людини. Дотики до певних частин тіла можуть призвести до спалаху;  * не призначайте медикаменти (антидепресанти) для лікування симптомів ПТСР. Потрібно порадитися із психіатром;  * не підтримуйте міфи, що ПТСР не лікується, люди з ПТСР слабкі або небезпечні.

**Що варто робити:**

* пропонувати емоційну підтримку;  * проявляти тепло, довіру й розуміння;  * мати повагу до того досвіду, який ветерани пережили;  * уважно слухати та чути;  * приймати й розуміти спротив травмованої людини, бути виваженими та обережними. Саме ці якості допоможуть підібрати найбільш ефективні для цієї людини форми підтримки й допомоги;  * створити атмосферу психологічної та емоційної безпеки для ветеранів;  * проговорити, що вся інформація, яку ви отримаєте, залишиться конфіденційною;  * якщо ці люди готові прийняти допомогу, заохочуйте їх пройти обстеження й отримати належне лікування.

**Важливо пам’ятати, що всім, хто взаємодіє та іде поруч із ветеранами, слідговорити:**

* «Ми чуємо й ми приймаємо».  * «Ми є свідками, коли допомагаємо вмістити нестерпне, невмістиме».  * «Ми йдемо поруч».  * «Ми починаємо говорити, коли прийде час».  * «Ми слухаємо».  * «Ми допомагаємо почати розуміти проблему».  * «Ми разом ідемо дорогою зцілення».

![](../Images/2023-04-10T95-00-00-04-00/photo_5305661233933960611_x.jpg)

Керівник Центру психічного здоров’я і травматерапії «Інтеграція», психіатр,психотерапевт, кандидат медичних наук, капітан ЗСУ Андрій Карачевський під часМіжнародного конгресу «Збереження нації у війні», репортаж з якого робивкореспондент АрміяInform,[розповів](https://armyinform.com.ua/2023/02/25/u-kyyevi-projshov-mizhnarodnyj-kongres-zberezhennya-nacziyi-u-vijni/) про дослідження, проведеніу 2001–2005 роках у Сполучених Штатах Америки. За його словами, середветеранів тих, хто має поранення, вчетверо менше, ніж тих, хто має проблеми зпсихічним здоров’ям. Тож система допомоги ветеранам у нас, як і в Америці,буде надзвичайно актуальною.

— Нині багато кажуть про посттравматичний синдром, про медикаментознелікування, але практика показує, що є дуже багато різних розладів: панічних,обсесивно-компульсивних тощо. Але й звичайні зміни в поведінці колишніхвійськовослужбовців потребуватимуть корекції… Психіатрам, неврологам слідзнати, як за таких обставин надати допомогу. І зараз нам важливе не лишеінформування військових, а й усього населення, — зазначив Андрій Карачевський.

Вирішувати саме це завдання й допомагатиме довідник «Невидимі наслідки війни».

У Міністерстві з питань ветеранів України розповіли кореспонденту АрміяInform,що оновлений довідник підготовлений за допомогою донорів, утім, дістати дієвупідтримку ветерани також можуть за телефоном цілодобової психологічноїдопомоги Всеукраїнського ветеранського фонду при міністерстві — 0800 33 20 29.

На телефонній лінії працюють фахові психологи. Крім того, у фонді є групипідтримки, котрі у кризових ситуаціях можуть приїхати на виклик ветерана абойого родини й уже на місці поспілкуватися з ними, надати необхідні поради тадопомогу.

Source: [https://armyinform.com.ua/2023/04/10/yak-vidnovytys-pislya-perezhytyh-travmuyuchyh-podij-minveteraniv-vydalo-dovidnyk-nevydymi-naslidky-vijny/](https://armyinform.com.ua/2023/04/10/yak-vidnovytys-pislya-perezhytyh-travmuyuchyh-podij-minveteraniv-vydalo-dovidnyk-nevydymi-naslidky-vijny/)