<html>
<head><style>img{height: auto; width: auto\9; width:100%;}</style></head>
<body>
<h1>Представник Польщі в ООН порівняв злочини рф в Україні з Катинню</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-04-10T20:38:44+03:00</p>
<p>Modified Time: 2023-04-10T20:38:44+03:00</p>
<p>Description: Польська делегація в ООН пов’язала воєнні злочини, скоєні російськими військами в Бучі та Ірпені, зі своєю великою національною трагедією, коли за наказом сталіна НКВС розстріляв більше 20 тисяч кращих представників Польщі в Катині. — Укрінформ.</p>
<p>Images: ["<a href="https://static.ukrinform.com/photos/2023_04/thumb_files/630_360_1681148182-349.jpg">630_360_16811...</a>"]</p>
<p>Tags: ['Польща', 'Україна', 'Радбез ООН', 'Війна з росією']</p>
<p>Type: Article</p>
<!--METADATA-->

<p><img alt="" src="../Images/yкринформ/2023-04-10T20-38-44-03-00/630_360_1681148182-349.jpg" /> Польськаделегація в ООН пов’язала воєнні злочини, скоєні російськими військами в Бучіта Ірпені, зі своєю великою національною трагедією, коли за наказом сталінаНКВС розстріляв більше 20 тисяч кращих представників Польщі в Катині.</p>
<p>З такою заявою виступив у понеділок під час засідання РБ ООН постійнийпредставник Польщі посол Кшиштоф Щерський, передає власний кореспондентУкрінформу.</p>
<p>«У 1940 році за секретним наказом йосипа сталіна НКВС провів низку масовихстрат (у районі Катині – ред.) приблизно 22 тисяч польських офіцерів іполонених з числа інтелігенції», - зазначив Щерський.</p>
<p>Він підкреслив, що це сталося через кілька місяців після того, як червонаармія приєдналася до гітлерівського Вермахту у вторгненні в Польщу, що поклалопочаток Другій світовій війні.</p>
<p>«Польським полоненим зв’язали руки та вбили пострілами в потилицю, після чогозвалили у викопані ями, які стали безіменними братськими могилами», - нагадавпольський дипломат.</p>
<p>Фото того, що відбувалося минулого року в Бучі та Ірпені, за його словами,нагадали полякам «про жахливі події з нашого власного минулого». Дипломатзауважив, що події в Катині є однією з найбільш трагічних сторінок у сучаснійісторії <a href="https://www.ukrinform.ua/tag-polsa"> </a> .</p>
<p>У цьому ж контексті він нагадав про загибель польської урядової делегації начолі з президентом Лєхом Качинським під час авіакатастрофи біля Катині занезрозумілих обставин. Щерський зазначив, що розслідування досі не завершенета звернувся із закликом до росії нарешті передати польській стороні важливідокази, в тому числі уламки президентського літака та записи самописців, щобвстановити реальну причину трагедії.</p>
<p><strong>Читайте також:</strong> <a href="https://www.ukrinform.ua/rubric-world/3694098-rosia-porusue-sankcii-aki-sama-uhvaluvala-v-oon-proti-iranu-j-pivnicnoi-korei-britania.html"> <strong>ООН</strong> </a></p>
<p>Як повідомляв Укрінформ, під час виявлення наслідків воєнних злочинів рф узвільнених містах України, міністерство закордонних справ Польщі <a href="https://www.ukrinform.ua/rubric-polytics/3542099-rf-navmisno-vbila-polonenih-v-olenivci-ce-ne-moze-lisitisa-bezkarnim-mzs-polsi.html"></a> , що цярізанина була здійснена росіянами навмисно, і це не може залишатися безкарним.</p>
<p>Source: <a href="https://www.ukrinform.ua/rubric-world/3694122-predstavnik-polsi-v-oon-porivnav-zlocini-rf-v-ukraini-z-katinnu.html">https://www.ukrinform.ua/rubric-world/3694122-predstavnik-polsi-v-oon-porivnav-zlocini-rf-v-ukraini-z-katinnu.html</a></p>
</body>
</html>