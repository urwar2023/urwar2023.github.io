<html>
<head><style>img{height: auto; width: auto\9; width:100%;}</style></head>
<body>
<h1>Термін «програш» має стати супутником терміну «агресор», і лише українська перемога це забезпечить — Президент України</h1>
<p>Author: ['АРМІЯINFORM']</p>
<p>Time: 2023-04-10T97:00:00-04:00</p>
<p>Description: Бажаю здоров’я, шановні українці!    Сьогодні — хороша новина від нашої команди,... Война с Украиной 2022, Война с Украиной последние новости сегодня, Новости война с Украиной 2022 последние на сегодня, Будет ли война между Украиной и Россией и когда, Война с Украиной в 2022 году будет или нет,  Будет ли война с Украиной в ближайшее время что говорят,  Война с Украиной новости,  Новости Украины сегодня,  Украинские новости в украинских СМИ на русском</p>
<p>Images: ['<a href="https://armyinform.com.ua/wp-content/uploads/2023/04/zelenskyj-1.png">zelenskyj-1.png</a>']</p>
<p>Tags: ['STOPRUSSIA', 'АГРЕСІЯ РФ', 'ВОЛОДИМИР ЗЕЛЕНСЬКИЙ', 'ВТОРГНЕННЯ РФ', 'ПРЕЗИДЕНТ УКРАЇНИ']</p>
<p>Category: News</p>
<!--METADATA-->

<p><img alt="" src="../Images/AРМІЯINFORM/2023-04-10T97-00-00-04-00/zelenskyj-1.png" /></p>
<p><em><strong>Бажаю здоров’я, шановні українці!</strong></em></p>
<p>Сьогодні — хороша новина від нашої команди, що займається обмінами. Вдалосяповернути додому ще 100 захисників і захисниць. 80 чоловіків і 20 жінок. Цеармійці, прикордонники, воїни Військово-Морських сил, нацгвардійці. Серед них,до речі, оборонці «Азовсталі».</p>
<p>Це сотня родин, які перед Пасхою отримали справжню радість. І, звичайно,продовжуємо працювати, щоб повернути всіх наших із російської неволі.Пам’ятаємо про кожного й кожну! І повернемо!</p>
<p>Я дякую всім у нашому Координаційному центрі ГУР, дякую кожному, хтозаймається переговорами й підготовкою обмінів: хлопці Буданова, Єрмак, Малюк,Лубінець… Молодці, хлопці!</p>
<p>А особливо я вдячний усім, хто підтримує наших людей після звільнення й дбаєпро лікування, про адаптацію. Це важливо.</p>
<p>Продовжуємо розширювати зовнішньополітичні можливості нашої держави. Сьогоднідомовились з Прем’єр-міністром Іраку про нову енергію наших міждержавнихвзаємин. Я поінформував пана Прем’єр-міністра про наші зусилля, щоб повернутимир і цілісність Україні, зокрема про нашу формулу миру. І я вдячний заготовність не просто шукати, а реально знайти, як зробити нашу співпрацюсильнішою.</p>
<p>Говорив сьогодні з Прем’єр-міністром Греції, переважно щодо наявних викликів.Розказав про безпекову ситуацію, ширше — про нашу активність заради поверненнямиру й захисту людей. Дякую Греції за готовність продовжувати наявну співпрацюта йти разом до більшого.</p>
<p>Зустрівся сьогодні з Річардом Бренсоном — дуже відомим британським підприємцемі давнім другом України. Він підтримує нас іще з 14-го року — і словом, іконкретною роботою. Зараз вирішив приєднатися до команди амбасадорів United24.Дякую за це!</p>
<p>Обговорили, як саме глобальний вплив пана Бренсона може допомагати нашомувідновленню, відбудові наших освітніх інституцій, залученню технологічноїдопомоги для України, зокрема, щоб проводити гуманітарне розмінування.</p>
<p>Маємо й чергові кроки в оборонній допомозі нашій державі від Німеччини, дякуюза них. Два тижні — і посилення від Німеччини по бронетехніці, ППО,боєприпасах, інженерних машинах, медицині…</p>
<p>Все, що посилює захист України від російського терору, все, що дає нашимвоїнам більше можливостей для активного руху, — все це захищає й кожного вкраїнах-партнерах, кожного у Європі, кожного у світі.</p>
<p>Термін «програш» має стати супутником терміну «агресор». І лише українськаперемога це забезпечить.</p>
<p>І я дякую всім, хто її реально наближає. Наближає в боях заради нашої держави— у Марʼїнці та в Бахмуті, під Авдіївкою та під Кремінною, на Запоріжжі йХерсонщині, на Харківщині та в міцності всього нашого прикордоння.</p>
<p>Виграти бій для України — це виграти бій і для себе. Варто про це пам’ятати.Завжди. А особливо тим, хто намагається вигравати лише для себе особисто. Ізовсім не на передовій.</p>
<p>Дякую всім, хто дбає про Україну!</p>
<p>Слава всім, хто зараз у бою, на бойовому чергуванні та на бойових завданнях!</p>
<p><em><strong>Слава Україні!</strong></em></p>
<p>Джерело: <a href="https://www.president.gov.ua/news/termin-progrash-maye-stati-suputnikom-terminu-agresor-i-lish-82185">Офіс Президента України</a></p>
<p>Source: <a href="https://armyinform.com.ua/2023/04/10/termin-progrash-maye-staty-suputnykom-terminu-agresor-i-lyshe-ukrayinska-peremoga-cze-zabezpechyt-prezydent-ukrayiny/">https://armyinform.com.ua/2023/04/10/termin-progrash-maye-staty-suputnykom-terminu-agresor-i-lyshe-ukrayinska-peremoga-cze-zabezpechyt-prezydent-ukrayiny/</a></p>
</body>
</html>