# Зеленський і Мелоні підписали спільну декларацію

Authors: Ukrinform (Person)

Publisher: Укринформ (Organization)

Published Time: 2023-05-13T-30:18:00+03:00

Modified Time: 2023-05-13T23:18:00+03:00

Description: Президент Володимир Зеленський і Голова Ради міністрів Італійської Республіки Джорджа Мелоні у Римі підписали спільну декларацію щодо підтримки України. — Укрінформ.

Images: ["[630_360_16839...](https://static.ukrinform.com/photos/2023_05/thumb_files/630_360_1683989112-431.jpeg)"]

Tags: ['Італія', 'Зеленський', 'Джорджа Мелоні']

Type: Article

<!--METADATA-->

![](../Images/yкринформ/2023-05-13T-30-18-00-03-00/630_360_1683989112-431.jpeg)Президент Володимир Зеленський і Голова Ради міністрів Італійської РеспублікиДжорджа Мелоні у Римі підписали спільну декларацію щодо підтримки України.

Текст документа опубліковано на [ ](https://www.president.gov.ua/news/spilna-deklaraciya-ukrayini-ta-italiyi-82853) , повідомляє Укрінформ.

Президент України та Голова Ради міністрів Італійської Республіки вкотрезаявили про своє однозначне засудження військової агресії Росії проти України,що триває. Україна продемонструвала надзвичайну рішучість у здійсненні свогоневід’ємного права на самооборону від цього неспровокованого та невиправданогонападу. Росія повинна негайно, повністю й беззастережно вивести всі своївійська з території України в межах її міжнародно визнаних кордонів.

**Читайте також:** [ **Мелоні** ](https://www.ukrinform.ua/rubric-polytics/3708776-italia-robit-stavku-na-peremogu-ukraini-meloni.html)

Італійська Республіка залишається непохитною у своїй відданості незалежності,суверенітету й територіальній цілісності України в межах її міжнародновизнаних кордонів. Італійська Республіка високо оцінює рішучість і мужністьукраїнського народу та Збройних Сил і визнає їхній значний внесок у безпекуЄвропейського континенту та за його межами. Італійська Республікапродовжуватиме надавати політичну, фінансову, гуманітарну та військовупідтримку Україні стільки, скільки буде потрібно – індивідуально та черезміжнародну співпрацю в межах Європейського Союзу, НАТО, ООН та в іншихформатах.

Італійська Республіка зробила значний військовий внесок в Україну, який інадалі постійно враховуватиме найбільш нагальні та невідкладні потреби Українидля зміцнення її обороноздатності. Крім національного внеску, ІталійськаРеспубліка бере активну участь у заходах Європейського Союзу й НАТО щодовійськової допомоги Україні та підготовки українських військових.

Окрім військової допомоги, Італійська Республіка надала Україні цивільнудопомогу, включно з фінансовою, гуманітарною та екстреною підтримкою. Наданняцієї допомоги триватиме. Серед інших видів допомоги – пожертвування обладнаннявід італійських енергетичних компаній, що було мобілізоване через Департаментцивільного захисту Італії та Механізм цивільного захисту ЄС для покращення йвідновлення стійкості енергетичної та цивільної інфраструктури України.

**Читайте також:** [ ](https://www.ukrinform.ua/rubric-polytics/3708780-italia-robitime-vse-mozlive-sob-ukraini-ne-buv-navazanij-nespravedlivij-mir-premerka.html)

Італійська Республіка підтримує ініціативу України щодо справедливого йсталого миру, заснованого на суверенітеті й територіальній цілісності України.Українська формула миру містить низку важливих положень, над багатьма з якихІталійська Республіка вже працює, наприклад над такими, як продовольча таенергетична безпека. Італійська Республіка готова співпрацювати з Україною длязабезпечення якомога ширшої міжнародної участі в імплементації українськоїформули миру, а також у контексті відкритих заходів, які заплановано провестив найближчому майбутньому.

Україна та Італійська Республіка підкреслюють свою тверду відданістьпритягненню до відповідальності осіб, винних у воєнних злочинах та іншихжорстоких злочинах, скоєних у зв’язку з агресивною війною Росії проти України.Італійська Республіка бере активну участь в Основній групі із забезпеченнявідповідальності за злочин агресії проти України та вітає поточні міжнароднізусилля у співпраці з Україною для забезпечення відповідальності за широкоїміжнародної підтримки. Італійська Республіка вітає угоду щодо новогоМіжнародного центру з переслідування злочинів агресії проти України (ICPA) вГаазі та сподівається на його якнайшвидше відкриття.

Україна та Італійська Республіка підтверджують свою підтримку розслідуваньпрокурора Міжнародного кримінального суду, які є кроком до притягнення довідповідальності, і взяли до відома ордери суду на арешт. Італія погодиласянадати додаткову підтримку Міжнародному кримінальному суду для посилення йогоможливостей у контексті війни Росії проти України.

**Читайте також:** [ ](https://www.ukrinform.ua/rubric-ato/3708771-zelenskij-v-italii-e-duze-vazlivi-risenna-sodo-zahistu-nasogo-neba.html)

Україна та Італійська Республіка погоджуються з необхідністю посилити нашколективний тиск на Росію шляхом подальших санкцій, щоб послабити здатністьРосії продовжувати незаконну військову агресію. Зусилля щодо забезпеченняефективного впровадження санкцій, запобігання та протидії обходу санкцій утретіх країнах та з боку третіх країн мають бути посилені.

Україна та Італійська Республіка продовжать спільну роботу над підготовкоюмеханізмів відшкодування збитків, поранень і руйнувань, завданих російськоюагресією. Для цього важливою віхою є міжнародний реєстр збитків, який будепредставлено на саміті Ради Європи у Рейк’явіку 16–17 травня 2023 року. Нашізусилля й надалі будуть спрямовані на вивчення відповідних варіантівфінансування механізму компенсації, включно з надійною правовою основою длявикористання заморожених і знерухомлених російських активів, для підтримкивідновлення України.

26 квітня 2023 року Італія та Україна спільно організували італійсько-українську конференцію з відновлення в Римі за участю приватного сектору дляпосилення підтримки та співпраці щодо стійкості й відновлення України та взялина себе зобов’язання щодо тісної координації з цих питань шляхом активізаціїдвосторонньої співпраці. Італійська Республіка разом з міжнароднимиорганізаціями та партнерами зобов’язується брати участь у відновленні тавідбудові України після війни. Уже зараз важливо закласти основу для амбітноїй довгострокової співпраці, яка створить можливості та дасть українськомународу змогу відновити свою країну. Залучення всіх відповідних партнерів,включно з приватними та міжнародними компаніями, з метою забезпеченняфінансової підтримки, інвестицій та необхідних знань є важливим длязабезпечення процвітаючого майбутнього України. Україна розглядатиме Італію таїї компанії як пріоритетних партнерів у процесі відбудови.

**Читайте також:** [ ](https://www.ukrinform.ua/rubric-polytics/3708715-zelenskij-zustrivsa-iz-golovou-radi-ministriv-italii.html)

Майбутнє України та її народу – у європейській родині. Євросоюз уже визнавєвропейську перспективу України та надав Україні статус країни-кандидата.Італійська Республіка рішуче підтримує Україну в її зусиллях щодо реформ та увиконанні вимог, необхідних для початку переговорів про вступ у 2023 році, знетерпінням чекаючи на позитивний звіт Європейської комісії.

У межах НАТО Італійська Республіка продовжує зосереджуватися на безпосереднійпідтримці України, сприяючи значному розширенню Комплексного пакета допомогиНАТО Україні. Італійська Республіка продовжує надавати рішучу підтримкузміцненню здатності України захищатися. Україна має право самостійно обиратимеханізми безпеки. Італія повністю підтримує Комісію Україна – НАТО якплатформу для подальшого посилення й розширення поточної співпраці, щобдопомогти Україні пройти шлях до євроатлантичної сім’ї відповідно доБухарестської декларації. На майбутньому саміті НАТО у Вільнюсі ми знетерпінням чекаємо розв’язання всіх цих питань.

Фото: ОП

Source: [https://www.ukrinform.ua/rubric-polytics/3708849-zelenskij-i-meloni-pidpisali-spilnu-deklaraciu.html](https://www.ukrinform.ua/rubric-polytics/3708849-zelenskij-i-meloni-pidpisali-spilnu-deklaraciu.html)