# Окупанти зруйнували та пошкодили близько пів тисячі храмів та сакральних споруд України

Author: ['Володимир Загребельний']

Time: 2023-05-12T70:00:00-04:00

Description: У Трапезній палаті Національного заповідника «Києво-Печерська лавра» відкрилася виставка... Война с Украиной 2022, Война с Украиной последние новости сегодня, Новости война с Украиной 2022 последние на сегодня, Будет ли война между Украиной и Россией и когда, Война с Украиной в 2022 году будет или нет,  Будет ли война с Украиной в ближайшее время что говорят,  Война с Украиной новости,  Новости Украины сегодня,  Украинские новости в украинских СМИ на русском

Images: ['[golovna-47.jpg](https://armyinform.com.ua/wp-content/uploads/2023/05/golovna-47.jpg)', '[lavra_001-150x150.jpg](https://armyinform.com.ua/wp-content/uploads/2023/05/lavra_001-150x150.jpg)', '[lavra_002-150x150.jpg](https://armyinform.com.ua/wp-content/uploads/2023/05/lavra_002-150x150.jpg)', '[lavra_003-150x150.jpg](https://armyinform.com.ua/wp-content/uploads/2023/05/lavra_003-150x150.jpg)', '[lavra_004.jpg](https://armyinform.com.ua/wp-content/uploads/2023/05/lavra_004.jpg)', '[lavra_005-150x150.jpg](https://armyinform.com.ua/wp-content/uploads/2023/05/lavra_005-150x150.jpg)', '[lavra_006-150x150.jpg](https://armyinform.com.ua/wp-content/uploads/2023/05/lavra_006-150x150.jpg)', '[lavra_007-150x150.jpg](https://armyinform.com.ua/wp-content/uploads/2023/05/lavra_007-150x150.jpg)', '[lavra_008-150x150.jpg](https://armyinform.com.ua/wp-content/uploads/2023/05/lavra_008-150x150.jpg)']

Tags: ['НАЦІОНАЛЬНИЙ ЗАПОВІДНИК «КИЄВО-ПЕЧЕРСЬКА ЛАВРА»', 'НАЦІОНАЛЬНИЙ МЕМОРІАЛЬНИЙ КОМПЛЕКС ГЕРОЇВ НЕБЕСНОЇ СОТНІ — МУЗЕЙ РЕВОЛЮЦІЇ ГІДНОСТІ', 'НАЦІОНАЛЬНИЙ МУЗЕЙ ІСТОРІЇ УКРАЇНИ У ДРУГІЙ СВІТОВІЙ ВІЙНІ']

Category: News

<!--METADATA-->

![](../Images/2023-05-12T70-00-00-04-00/golovna-47.jpg)

У Трапезній палаті Національного заповідника «Києво-Печерська лавра»відкрилася виставка — «…Але будуть відроджені у славі й силі». Вона розповідаєпро храми України, понівечені внаслідок широкомасштабного російського нападу.

За час широкомасштабної агресії російської федерації російські окупантизруйнували, сплюндрували або пошкодили близько пів тисячі храмів і сакральнихспоруд на території України, значна частина з яких має історико-культурнуцінність та є пам’яткою архітектури й мистецтва. Цілеспрямовано тасистематично загарбники руйнують Українські храми, які є матеріальнимвтіленням духовності нашого народу.

[![](../Images/2023-05-12T70-00-00-04-00/lavra_001-150x150.jpg)](https://armyinform.com.ua/wp-content/uploads/2023/05/lavra_001.jpg)

[![](../Images/2023-05-12T70-00-00-04-00/lavra_002-150x150.jpg)](https://armyinform.com.ua/wp-content/uploads/2023/05/lavra_002.jpg)

[![](../Images/2023-05-12T70-00-00-04-00/lavra_003-150x150.jpg)](https://armyinform.com.ua/wp-content/uploads/2023/05/lavra_003.jpg)

У відкритті виставки взяли участь: Предстоятель Православної церкви УкраїниБлаженніший Митрополит Київський і всієї України Епіфаній, міністр культури таінформаційної політики Олександр Ткаченко, виконувач обов'язків генеральногодиректора Національного заповідника «Києво-Печерська лавра» Максим Остапенко,генеральний директор Національного музею Революції Гідності, координатор Штабупорятунку спадщини (HERI) Ігор Пошивайло та головний зберігач фондівНаціонального музею історії України у Другій світовій війні Оксана Янковенко.

![](../Images/2023-05-12T70-00-00-04-00/lavra_004.jpg)

Звертаючись до присутніх, Предстоятель ПЦУ Блаженніший Митрополит Київський івсієї України Епіфаній зазначив, що російське зло, яке спричинило руйнуванняукраїнських храмів, неодмінно буде покаране. Адже добро і правда врешті завждиперемагають.

«Ми прагнемо, щоб в Україні запанував справедливий мир, але справедливий мирзапанує тільки тоді, коли ми здобудемо повну перемогу. Коли ми остаточновиженемо окупанта з нашої української землі й це неодмінно відбудеться, томущо ми з вами приречені на перемогу. Правда перемагає, добро перемагає, життяперемагає, світло перемагає темряву. Ми пройдемо ці випробування. Вонизроблять нас ще більш духовно сильними, витривалими і після нашої перемоги мибудемо відновлювати, відроджувати та відбудовувати те, що агресор зруйнував»,— зазначив Предстоятель ПЦУ Митрополит Епіфаній.

Експозиція складається з 39 світлин пошкоджених або зруйнованих храмів різнихконфесій, що знаходяться переважно на деокупованій території України. Крімтого, є фото церков з тимчасово окупованих територій та місць, де ведутьсяактивні бойові дії.

Друга частина експозиції складається з предметів, які музейники привезли зісвоїх експедицій до звільнених від окупантів населених пунктів. Зокрема, уТрапезній палаті представлені понівечені ікони, церковні дзвони зі слідами відкуль, елементи іконостасів та багато інших експонатів. У кожного з предметів єсвоя унікальна і водночас трагічна історія.

Крім того, в Трапезній палаті розмістили предмети зі зруйнованого в часиДругої світової війни Успенського собору Києво-Печерської лаври, абипродемонструвати паралелі між подіями того часу і теперішньою широкомасштабноюагресією російської федерації проти України.

Третя частина виставки є інтерактивною, оскільки жодне з музейних приміщень неможе вмістити предмети зі знищених релігійних споруд та інформаційні матеріалипро них.

[![](../Images/2023-05-12T70-00-00-04-00/lavra_005-150x150.jpg)](https://armyinform.com.ua/wp-content/uploads/2023/05/lavra_005.jpg)

[![](../Images/2023-05-12T70-00-00-04-00/lavra_006-150x150.jpg)](https://armyinform.com.ua/wp-content/uploads/2023/05/lavra_006.jpg)

[![](../Images/2023-05-12T70-00-00-04-00/lavra_007-150x150.jpg)](https://armyinform.com.ua/wp-content/uploads/2023/05/lavra_007.jpg)

[![](../Images/2023-05-12T70-00-00-04-00/lavra_008-150x150.jpg)](https://armyinform.com.ua/wp-content/uploads/2023/05/lavra_008.jpg)

«Ворог, стріляючи в наші храми, стріляє в Бога, попри віросповідання. 100 зцих споруд повністю зруйновані. Ми безперечно все відбудуємо, але для насважливо зафіксувати те зло, яке творить з храмами України російський агресор.Сподіваюсь, що це стане реальним втіленням європейського гасла «Ніколи знову».Ми зможемо осягнути це після нашої перемоги, а також відтворити ту велич нашиххрамів, якою вона була до війни, і навіть зробити їх кращими», — сказав підчас відкриття виставки Міністр культури та інформаційної політики УкраїниОлександр Ткаченко.

Експозицію організовано спільними зусиллями Національного заповідника «Києво-Печерська лавра», Національного музею історії України у Другій світовій війні,Національного меморіального комплексу Героїв Небесної Сотні — Музею РеволюціїГідності, Штабу порятунку спадщини (HERI) та за участю Православної ЦерквиУкраїни.

Виставка триватиме впродовж року.

_Фото автора_

Source: [https://armyinform.com.ua/2023/05/12/okupanty-zrujnuvaly-ta-poshkodyly-blyzko-piv-tysyachi-hramiv-ta-sakralnyh-sporud-ukrayiny/](https://armyinform.com.ua/2023/05/12/okupanty-zrujnuvaly-ta-poshkodyly-blyzko-piv-tysyachi-hramiv-ta-sakralnyh-sporud-ukrayiny/)