# До Польщі з білорусі залетів невідомий повітряний об’єкт

Authors: Ukrinform (Person)

Publisher: Укринформ (Organization)

Published Time: 2023-05-13T10:21:00+03:00

Modified Time: 2023-05-13T10:21:00+03:00

Description: До Польщі з території білорусі влетів невідомий повітряний об’єкт, ймовірно, спостережна куля. — Укрінформ.

Images: ["[630_360_15021...](https://static.ukrinform.com/photos/2017_08/thumb_files/630_360_1502114201-1164.jpg)"]

Tags: ['білорусь', 'Польща', 'Кордон']

Type: Article

<!--METADATA-->

![](../Images/2023-05-13T10-21-00-03-00/630_360_1502114201-1164.jpg) До Польщіз території білорусі влетів невідомий повітряний об’єкт, ймовірно, спостережнакуля.

Про це повідомляє у [](https://twitter.com/MON_GOV_PL/status/1657270456976650241) Міністерствонаціональної оборони Польщі, передає Укрінформ.

“Центр повітряних операцій (COP) зафіксував появу в повітряному просторі [](https://www.ukrinform.ua/tag-polsa) об'єкта, який прилетів з напрямкубілорусі. За інформацією COP, ймовірно, це повітряна куля спостереження”,-йдеться в повідомленні.

Як зазначається, об’єкт було втрачено на радарах в районі населеного пунктуРипін (північна частина РП).

У зв’язку з цим командувач Оперативного командування видів збройних сил Польщіприйняв рішення про задіяння чергових сил військ територіальної оборони допошуку об’єкту.

**Читайте також:** [ **Дуда** ](https://www.ukrinform.ua/rubric-world/3707929-duda-bagato-vkazue-na-te-so-bila-bidgosa-mogla-vpasti-raketa.html)

Як повідомляв Укрінформ, наприкінці квітня в лісі поблизу Бидгоща виявлено“військовий об’єкт”, ймовірно, елементи російської ракети X-55, яка могла бутизапущена з російського літака з території білорусі 16 грудня минулого року,коли росія здійснювала масований ракетний обстріл України. Польськапрокуратура та відповідні служби ведуть відповідне розслідування.

Міністр національної оборони РП Маріуш Блащак звинуватив командувачаОперативного командування видів збройних сил Польщі Томаша Пьотровського, щотой йому не доповів про надзвичайну ситуацію у повітряному просторі країни 16грудня і не організував тоді масштабні пошуки військового об’єкта.

Source: [https://www.ukrinform.ua/rubric-world/3708627-do-polsi-z-bilorusi-zaletiv-nevidomij-povitranij-obekt.html](https://www.ukrinform.ua/rubric-world/3708627-do-polsi-z-bilorusi-zaletiv-nevidomij-povitranij-obekt.html)