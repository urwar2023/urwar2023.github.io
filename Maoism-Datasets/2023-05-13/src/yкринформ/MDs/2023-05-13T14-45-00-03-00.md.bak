# Країни G7 збільшили обсяг допомоги Україні до $44 мільярдів

Authors: Ukrinform (Person)

Publisher: Укринформ (Organization)

Published Time: 2023-05-13T14:45:00+03:00

Modified Time: 2023-05-13T14:45:00+03:00

Description: Після триденних переговорів міністри фінансів країн G7 запропонували збільшити економічну та бюджетну підтримку України на 2023 рік та початок 2024 року до 44 млрд доларів. — Укрінформ.

Images: ["[630_360_16708...](https://static.ukrinform.com/photos/2022_12/thumb_files/630_360_1670868347-184.jpg)"]

Tags: ['Україна', 'Гроші', 'Війна з росією']

Type: Article

<!--METADATA-->

![](../Images/2023-05-13T14-45-00-03-00/630_360_1670868347-184.jpg) Післятриденних переговорів міністри фінансів країн G7 запропонували збільшитиекономічну та бюджетну підтримку України на 2023 рік та початок 2024 року до44 млрд доларів.

Як передає Укрінформ, про це повідомляє агенція [](https://www.bloomberg.com/news/articles/2023-05-13/g-7-finance-chiefs-boost-ukraine-aid-propose-supply-chain-plan?srnd=premium-europe) .

«Ми закликаємо до негайного припинення незаконної війни росії проти України,що усунуло б одну з найбільших невизначеностей щодо глобальних економічнихперспектив», — йдеться у спільній заяві міністрів.

**Читайте також:** [ ](https://www.ukrinform.ua/rubric-ato/3708692-evropa-pocue-prohanna-ukraini-priskoriti-postavki-boepripasiv-borrel.html)

Згідно з заявою, допомога Україні до початку 2024 року збільшена до 44мільярдів доларів (йдеться про збільшення допомоги приблизно на 5 млрд доларів- ред.), що дозволить Міжнародному валютному фонду схвалити програму підтримкиКиєва в розмірі 15,6 млрд доларів протягом чотирьох років.

Міністри також наголосили на необхідності залишатися гнучкими в економічнійполітиці на тлі підвищеної невизначеності у світовій економіці.

**Читайте також:** [ **Країни** ](https://www.ukrinform.ua/rubric-world/3708567-kraini-es-nastupnogo-tizna-prodovzat-obgovorenna-11go-paketu-sankcij-proti-rf.html)

Окрім цього, міністри фінансів та очільники центральних банків США, ВеликоїБританії, Франції, Німеччини, Італії, Канади та Японії узгодили позиції щодоширокого кола питань – від проблем банківського сектору до реструктуризаціїборгів.

Як повідомлялося, країни "Групи семи" (G7) обговорюють, як можна передатиУкраїні заморожені російські активи.

Старший науковий співробітник Німецького фонду Маршалла Якоб Кіркегор під часпублічних слухань у комітеті із закордонних справ Європарламенту заявив, що заумови отримання належної фінансової допомоги економічне зростання в Україніпротягом 10 років після завершення війни перевершить Китай та інші ринки, щорозвиваються.

Source: [https://www.ukrinform.ua/rubric-economy/3708722-kraini-g7-zbilsili-obsag-dopomogi-ukraini-do-44-milardiv.html](https://www.ukrinform.ua/rubric-economy/3708722-kraini-g7-zbilsili-obsag-dopomogi-ukraini-do-44-milardiv.html)