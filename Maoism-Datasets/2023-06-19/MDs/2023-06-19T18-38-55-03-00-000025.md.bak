# ПАРЄ може ухвалити резолюцію про включення «вагнерівців» і «кадирівців» до терористичних формувань

Authors: Ukrinform (Person)

Publisher: Укринформ (Organization)

Published Time: 2023-06-19T18:38:55+03:00

Modified Time: 2023-06-19T18:38:55+03:00

Description: Парламентська асамблея Ради Європи розгляне резолюцію щодо наслідків російської агресії проти України, в якій, серед іншого, пропонується віднести до терористичних формувань вагнерівців і кадирівців. — Укрінформ.

Images: ['[630_360_15619...](https://static.ukrinform.com/photos/2019_06/thumb_files/630_360_1561910355-909.jpg)']

Tags: ['Кадиров', 'ПАРЄ', 'Резолюція', 'Тероризм', 'ПВК "Вагнера"', 'Єдині новини']

Type: Article

<!--METADATA-->

![](../Images/yкринформ/2023-06-19T18-38-55-03-00/630_360_1561910355-909.jpg)Парламентська асамблея Ради Європи розгляне резолюцію щодо наслідківросійської агресії проти України, в якій, серед іншого, пропонується віднестидо терористичних формувань вагнерівців і кадирівців.

Про це повідомила голова української делегації в ПАРЄ, народна депутатка зпарламентської фракції «Слуга народу» Марія Мезенцева в ефірі телемарафону«Єдині новини», передає Укрінформ.

«У резолюції щодо наслідків російської агресії проти України є революційніісторичні моменти. Матимемо включення таких збройних формувань в якостітерористичних - група «Вагнера», а також ті люди, які служать під прапоромКадирова», - зазначила народна депутатка.

Вона зауважила, що резолюція міститиме положення про екоцид «як глобальнутрагедію всього субконтиненту, всього Чорноморського басейну», наслідки якоїще не оцінені.

«Ми також пропонуємо в цій резолюції створити спеціальний реєстр тих країн,компаній, які обходять або допомагають обходити санкції, які наклав [Європейський Союз ](https://www.ukrinform.ua/tag-evrosouz) », - додаладепутатка.

Окрім того, за її словами, під час сесії буде наголошено на питанніфункціонування реєстру збитків, який започатковано на саміті в ісландськомуРейк'явіку.

**Читайте також:** [ До Конгресу США знову подали законопроєкт про визнанняРосії державою-спонсором тероризму ](https://www.ukrinform.ua/rubric-world/3720981-do-kongresu-ssa-znovu-podali-zakonoproekt-pro-viznanna-rosii-derzavousponsorom-terorizmu.html)

Мезенцева зазначила, що на сесії ПАРЄ обговорюватиметься питання утриманняРосією українських військовополонених. «Для цього ми робимо спільно зКоординаційним центром Головного управління розвідки спеціальний захід, наякому виступлять військовополонені, вони музиканти і утримувалися вросійському полоні. Вони також розкажуть про своїх побратимів», -поінформувала депутатка.

На її думку, проведення такого заходу стане дієвим інструментом, щоб донестидо 45 країн, які працюють з Україною в Раді Європи, що ООН та МіжнароднийЧервоний Хрест мають «негайно виконати свій мандат, наполягти на тому, щобРосія дотримувалася міжнародного гуманітарного права, і здійснити туініціативу, яку Україна просуває з 2014 року - обмін всіх полонених на всіх».

Як повідомляв [ Укрінформ, ](https://www.ukrinform.ua/rubric-polytics/3724712-u-strasburzi-startue-sesia-pare-rozgladatimut-politicni-naslidki-agresii-rosii-proti-ukraini.html) [ літня сесії ПАРЄ стартувала 19червня у Страсбурзі ](https://www.ukrinform.ua/rubric-polytics/3724712-u-strasburzi-startue-sesia-pare-rozgladatimut-politicni-naslidki-agresii-rosii-proti-ukraini.html) . Під час неї відбудуться терміновідебати щодо політичних наслідків агресії Росії проти України, а також будерозглянуто [ резолюцію про недопуск російських і білоруських спортсменів доучасті в Олімпійських іграх у Парижі ](https://www.ukrinform.ua/rubric-sports/3724475-pare-rozglane-rezoluciu-pro-nedopusk-sportsmeniv-z-rosii-ta-bilorusi-na-olimpiadu.html) .

Source: [https://www.ukrinform.ua/rubric-polytics/3724961-pare-moze-uhvaliti-rezoluciu-pro-vklucenna-vagnerivciv-i-kadirivciv-do-teroristicnih-formuvan.html](https://www.ukrinform.ua/rubric-polytics/3724961-pare-moze-uhvaliti-rezoluciu-pro-vklucenna-vagnerivciv-i-kadirivciv-do-teroristicnih-formuvan.html)