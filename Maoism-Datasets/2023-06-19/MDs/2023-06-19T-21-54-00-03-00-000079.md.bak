# У Циркунах на Харківщині розмінували 80% будинків

Authors: Ukrinform (Person)

Publisher: Укринформ (Organization)

Published Time: 2023-06-19T-21:54:00+03:00

Modified Time: 2023-06-19T16:54:00+03:00

Description: У селі Циркуни, що потрапило в програму відбудови за принципом “краще, ніж було”, забудова розмінована на 80%, поки населений пункт офіційно не виключений з урядової постанови. — Укрінформ.

Images: ['[630_360_15337...](https://static.ukrinform.com/photos/2018_08/thumb_files/630_360_1533723338-1424.jpg)']

Tags: ['Розмінування', 'Харківщина', 'Відбудова']

Type: Article

<!--METADATA-->

![](../Images/yкринформ/2023-06-19T-21-54-00-03-00/630_360_1533723338-1424.jpg) У селіЦиркуни, що потрапило в програму відбудови за принципом “краще, ніж було”,забудова розмінована на 80%, поки населений пункт офіційно не виключений зурядової постанови.

Про це повідомив на брифінгу в Медіацентрі Україна - Укрінформ начальникХарківської обласної військової адміністрації Олег Синєгубов, передаєУкрінформ.

“Наразі рішення Кабінету Міністрів не змінено, тому ми працюємо, і завданняперед військовою адміністрацією - скоординувати всі дії щодо розмінування. [Забудова ](https://www.ukrinform.ua/tag-zitlo) вже розмінована принаймні нарівні 80%, і зараз будемо чекати від Агенції відновлення планів щодовідновлення цього населеного пункту. Якщо будуть зміни в постанові, будемопропонувати або альтернативний населений пункт, або чекати, поки не змінитьсяобстановка”, - сказав Синєгубов.

Як повідомляв Укрінформ, 25 квітня уряд визначив шість населених пунктів, де вмежах експериментального проєкту відбудова проходитиме комплексно й за новимипринципами. Це Бородянка та Мощун у Київській області, Тростянець у Сумськійобласті, Посад-Покровське в Херсонській області, Циркуни в Харківській областіта Ягідне в Чернігівській області.

**Читайте також:** [ Рятувальники вже **розмінували** майже 88 тисяч гектарівУкраїни ](https://www.ukrinform.ua/rubric-society/3716027-ratuvalniki-vze-rozminuvali-majze-88-tisac-gektariv-ukraini.html)

6 червня начальник Харківської ОВА Олег Синєгубов повідомив, що Циркуни можутьзамінити в урядовій програмі, оскільки населений пункт у травні знову почалиобстрілювати російські війська.

Циркуни - село за кільцевою дорогою Харкова, адміністративний центрЦиркунівської громади, що перебувала в окупації 72 дні. [ Циркуни звільнили напочатку травня 2022 року ](https://www.ukrinform.ua/rubric-ato/3479532-72-dni-okupacii-znisili-vse-a-den-pobedi-lunav-godinami.html) . Загарбники знищиливсі виробничі підприємства громади та інфраструктуру.

Source: [https://www.ukrinform.ua/rubric-vidbudova/3724910-u-cirkunah-na-harkivsini-rozminuvali-80-budinkiv.html](https://www.ukrinform.ua/rubric-vidbudova/3724910-u-cirkunah-na-harkivsini-rozminuvali-80-budinkiv.html)