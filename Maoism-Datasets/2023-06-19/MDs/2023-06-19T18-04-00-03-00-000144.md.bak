# На Каховській ГЕС за тиждень до підриву сфотографували автомобіль із вибухівкою - AP

Authors: Ukrinform (Person)

Publisher: Укринформ (Organization)

Published Time: 2023-06-19T18:04:00+03:00

Modified Time: 2023-06-19T18:04:00+03:00

Description: На Каховській гідроелектростанці (ГЕС) трохи більше як за тиждень до її підриву сфотографували автомобіль із вибухівкою. — Укрінформ.

Images: ['[630_360_16864...](https://static.ukrinform.com/photos/2023_06/thumb_files/630_360_1686406508-777.jpeg)']

Tags: ['Вибухівка', 'Російські військові', 'Каховська ГЕС', 'Війна з Росією']

Type: Article

<!--METADATA-->

![](../Images/yкринформ/2023-06-19T18-04-00-03-00/630_360_1686406508-777.jpeg) НаКаховській гідроелектростанці (ГЕС) трохи більше як за тиждень до її підривусфотографували автомобіль із вибухівкою.

Про це повідомляє [ AP ](https://apnews.com/article/ukraine-russia-war-kakhovka-dam-collapse-investigation-f5b76fe1ddbf98aa5ff7e4dfd3199c38) ізпосиланням на джерела, передає Укрінформ.

За інформацією фидання, на фотографіях, що були зроблені українським дроном 28травня, видно припаркований на греблі автомобіль, усередині якого видно [великі бочки ](https://www.ukrinform.ua/tag-vibuhivka) , одна з яких, можливо,під'єднана до міни, кабель ішов до берега річки, який контролюють російськівійська.

Скільки часу машина простояла на тому місці - невідомо.

За словами українських спецпризначенців, на яких посилається видання,автомобіль мав би зупинити будь-яке українське просування греблею, а такожпосилити запланований вибух у машинному відділенні ГЕС й знищити верхнючастину греблі. Наголошується, що одного замінованого авто не вистачило б, щобзруйнувати всю греблю.

**Читайте також:** [ Підрив Каховської ГЕС: військові врятували п'ятьохзагарбників, які тонули на позиціях ](https://www.ukrinform.ua/rubric-ato/3723572-pidriv-kahovskoi-ges-vijskovi-vratuvali-patoh-zagarbnikiv-aki-tonuli-na-poziciah.html)

Як повідомлялося, війська РФ уночі 6 червня [ підірвали греблю Каховської ГЕС](https://www.ukrinform.ua/rubric-ato/3718751-rosijski-zagarbniki-pidirvali-kahovsku-ges-ok-pivden.html) . Станція відновленню не підлягає. Станом на 19червня на Херсонщині через підрив росіянами Каховської ГЕС залишаютьсяпідтопленими 22 населені пункти.

Source: [https://www.ukrinform.ua/rubric-ato/3724943-na-kahovskij-ges-za-tizden-do-pidrivu-sfotografuvali-avtomobil-iz-vibuhivkou-ap.html](https://www.ukrinform.ua/rubric-ato/3724943-na-kahovskij-ges-za-tizden-do-pidrivu-sfotografuvali-avtomobil-iz-vibuhivkou-ap.html)