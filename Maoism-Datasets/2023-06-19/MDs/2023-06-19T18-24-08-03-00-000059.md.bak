# Загарбники у Маріуполі знищили бібліотеку Короленка

Authors: Ukrinform (Person)

Publisher: Укринформ (Organization)

Published Time: 2023-06-19T18:24:08+03:00

Modified Time: 2023-06-19T18:24:08+03:00

Description: Загарбники у центрі Маріуполя знищили бібліотеку імені В.Короленка, розташовану в історичній будівлі. — Укрінформ.

Images: ['[630_360_16871...](https://static.ukrinform.com/photos/2023_06/thumb_files/630_360_1687188182-336.jpeg)']

Tags: ['Бібліотека', 'Маріуполь', 'Окупація', "Пам'ятка", 'Російські військові']

Type: Article

<!--METADATA-->

![](../Images/yкринформ/2023-06-19T18-24-08-03-00/630_360_1687188182-336.jpeg)Загарбники у центрі Маріуполя знищили бібліотеку імені В.Короленка,розташовану в історичній будівлі.

Про це у [ Телеграмі ](https://t.me/mariupolrada/14768) повідомилаМаріупольська міська рада, передає Укрінформ.

Оприлюднено фото зруйнованої будівлі і підпис: «Так тепер виглядає бібліотекаім. Короленка в окупованому [ Маріуполі ](https://www.ukrinform.ua/tag-mariupol) . Будівлю знищили росіяни».

Центральна міська бібліотека ім. Короленка у 2019 році переїхала в історичнубудівлю у центрі міста. У цьому будинку у 1905 році було відкрито перший банкна південному сході України. Саме через цей банк проходило фінансовезабезпечення будівництва маріупольських металургійних заводів «Нікополь» та«Провіданс».

Фонд бібліотеки налічував понад 150 тисяч книжок, тут був сучасний коворкінг,де проводилися зустрічі з цікавими людьми, діячами культури та мистецтв.

**Читайте також:** [ В Оттаві показали фотовиставку про зруйнований**Маріуполь** ](https://www.ukrinform.ua/rubric-diaspora/3719072-v-ottavi-pokazali-fotovistavku-pro-zrujnovanij-mariupol.html)

Як повідомлялося, раніше загарбники зруйнували у Маріуполі історичну пам’ятку- нижче механіко-технічне училище,знесли історичну пам’ятку міста - Будинок згодинником, де була майстерня Віктора Арнаутова.

Крім того, ворог зруйнував у Маріуполі [ історичний особняк купця Трегубова](https://www.ukrinform.ua/rubric-regions/3569982-u-mariupoli-zagarbniki-zrujnuvali-istoricnij-osobnak-kupca-tregubova-bila-dramteatru.html) біляДрамтеатру.

Source: [https://www.ukrinform.ua/rubric-regions/3724954-zagarbniki-u-mariupoli-znisili-biblioteku-korolenka.html](https://www.ukrinform.ua/rubric-regions/3724954-zagarbniki-u-mariupoli-znisili-biblioteku-korolenka.html)