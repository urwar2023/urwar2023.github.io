# Апеляційний суд залишив під вартою суддю Тандира

Authors: Ukrinform (Person)

Publisher: Укринформ (Organization)

Published Time: 2023-06-19T16:19:00+03:00

Modified Time: 2023-06-19T16:19:00+03:00

Description: Київський апеляційний суд залишив під вартою голову Макарівського райсуду Олексія Тандира, який збив на смерть 23-річного нацгвардійця на блокпосту в столиці. — Укрінформ.

Images: ['[630_360_16871...](https://static.ukrinform.com/photos/2023_06/thumb_files/630_360_1687180826-265.jpg)']

Tags: ['ДТП', 'Суд', 'Апеляція', 'Тандир']

Type: Article

<!--METADATA-->

![](../Images/yкринформ/2023-06-19T16-19-00-03-00/630_360_1687180826-265.jpg) Київськийапеляційний суд залишив під вартою голову Макарівського райсуду ОлексіяТандира, який збив на смерть 23-річного нацгвардійця на блокпосту в столиці.

Про це інформує [ пресслужба Київської міської прокуратури](https://t.me/kyiv_pro_office/2050) , передає Укрінформ.

"Київський апеляційний суд підтримав позицію Київської міської прокуратури тазалишив в силі запобіжний захід у вигляді тримання під вартою для судді, якийпідозрюється у вчиненні смертельної [ ДТП ](https://www.ukrinform.ua/tag-dtp)у стані алкогольного сп’яніння, внаслідок якої загинув нацгвардієць. Рішенняухвалено у понеділок, 19 червня", – йдеться у повідомленні.

Як зазначається, суд апеляційної інстанції у повному обсязі відмовив сторонізахисту у задоволенні апеляційної скарги на обраний підозрюваномубезальтернативний запобіжний захід у вигляді тримання під вартою.

Як повідомляв Укрінформ, у ніч на 26 травня голова Макарівського районногосуду (Київська область) Олексій Тандир збив на смерть 23-річного нацгвардійцяна блокпосту в столиці. Правоохоронці його затримали.

Суддя відмовився від освідування на вміст алкоголю та наркотиків, проте маввізуальні клінічні ознаки сп’яніння. Суд надав дозвіл на примусове відібранняв нього біологічних зразків.

**Читайте також:** [ Без почесних держвиплат: підозрюваним у злочинах суддямготують “сюрприз” ](https://www.ukrinform.ua/rubric-ato/3717438-bez-pocesnih-derzviplat-pidozruvanim-u-zlocinah-suddam-gotuut-surpriz.html)

За фактом ДТП правоохоронці розпочали кримінальне провадження за ч. ч. 3 ст.286-1 (порушення правил безпеки дорожнього руху або експлуатації транспортуособами, які керують транспортними засобами в стані сп'яніння) Кримінальногокодексу.

Колектив Макарівського районного суду заявив, що не виправдовує дії головисуду та виступає за повне й неупереджене розслідування трагічної події.

27 травня 2023 року Вища рада правосуддя надала згоду на арешт Тандира. Того ждня Печерський районний суд на засіданні обрав йому запобіжний захід –тримання під вартою до 21 липня без можливості внесення застави.

**Читайте також:** [ У Макарівському райсуді прокоментували смертельну ДТП заучасті голови суду **Тандира** ](https://www.ukrinform.ua/rubric-kyiv/3714487-u-makarivskomu-rajsudi-prokomentuvali-smertelnu-dtp-za-ucasti-golovi-sudu-tandira.html)

29 травня на зборах суддів Макарівського районного суду звільнили суддюТандира з посади голови суду.

2 червня Вища рада правосуддя відсторонила до 25 липня 2023 року Тандира відздійснення правосуддя у зв’язку з притягненням його до кримінальноївідповідальності.

Source: [https://www.ukrinform.ua/rubric-society/3724886-apelacijnij-sud-zalisiv-pid-vartou-suddu-tandira.html](https://www.ukrinform.ua/rubric-society/3724886-apelacijnij-sud-zalisiv-pid-vartou-suddu-tandira.html)