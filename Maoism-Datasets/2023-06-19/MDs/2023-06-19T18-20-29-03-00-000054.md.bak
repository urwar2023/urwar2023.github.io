# Кривий Ріг за три тижні може залишитися без води — Вілкул

Authors: Ukrinform (Person)

Publisher: Укринформ (Organization)

Published Time: 2023-06-19T18:20:29+03:00

Modified Time: 2023-06-19T18:20:29+03:00

Description: Без дотримання режиму суворої економії Кривий Ріг може залишитися без водопостачання вже за три тижні. — Укрінформ.

Images: ['[630_360_15803...](https://static.ukrinform.com/photos/2020_01/thumb_files/630_360_1580371786-838.jpg)']

Tags: ['Кривий Ріг', 'Вілкул', 'Вода', 'Каховська ГЕС']

Type: Article

<!--METADATA-->

![](../Images/yкринформ/2023-06-19T18-20-29-03-00/630_360_1580371786-838.jpg) Бездотримання режиму суворої економії Кривий Ріг може залишитися безводопостачання вже за три тижні.

Про це начальник Криворізької міської військової адміністрації ОлександрВілкул повідомив у [ Телеграмі ](http://t.me/vilkul/3616) , передає Укрінформ.

"Чи можемо ми не заощаджувати воду? Ні. Інакше вона гарантовано закінчиться затри тижні. Шляхом суворої економії ми маємо шанс дотягнути до реалізаціїпроєктів з перекидання води", - зазначив Вілкул.

За його [ словами ](http://t.me/vilkul/3614) , щоб компенсувати надходженняводи, втрачені через підрив росіянами Каховської ГЕС, потрібно 11 мільйонівкубометрів на місяць (до 380 тисяч кубів на добу - враховуючи споживанняміста, сільського району та випаровування з водосховища "Південного"). Післяруйнування Каховської ГЕС та обміління водосховища без дніпровської водизалишилося 2/3 Криворізької агломерації - приблизно 550 тисяч людей із 800тисяч жителів.

У транзитному Південному водосховищі води залишилося трохи більше ніж намісяць. Начальник МВА [ наголосив ](http://t.me/vilkul/3615) , що брати водуможна лише з водосховища Карачуни, а туди перекидати з інших водосховищДніпровського каскаду, що вище за течією. Наразі реалізується чотири технічнірішення із забезпечення міста і довколишніх сіл водою. Але це потребує часу,коштів, матеріалів, тож існує ризик, що дві третини міста залишаться взагалібез води. Найбільш критичний період – вересень-жовтень.

**Читайте також:** [ На відновлення пошкодженого житла на Херсонщині потрібноблизько $70 мільярдів - експерт ](https://www.ukrinform.ua/rubric-vidbudova/3724935-na-vidnovlenna-poskodzenogo-zitla-na-hersonsini-potribno-blizko-70-milardiv-ekspert.html)

Тож Вілкул укотре закликав мешканців Кривого Рогу економити воду. За йогословами, цьому сприяє максимальне зниження подачі води на промисловіпідприємства, заборона роботи мийок, заборона поливу зі шлангів, зниженнятиску на житловий сектор, робота водоканалу з 22.00 до 5.00 тільки в режиміциркуляції.

Стосовно роботи автомийок начальник ВА зауважив, що на порушників забороничекають санкції.

"Багато бізнесменів нас почули та зупинили миття автомобілів. Є безсовісні,які не відключилися і навіть зривають пломби з вентилів за умови примусовоговідключення. Відсьогодні я дав команду викопувати труби. Таким "розумним"увімкнемо тільки після війни", - попередив Вілкул.

**Читайте також:** [ Каховське море: вода зникає, затоплені села з'являються](https://www.ukrinform.ua/rubric-regions/3723211-kahovske-more-voda-znikae-zatopleni-sela-zavlautsa.html)

Як повідомляв Укрінформ, у ніч проти 6 червня російські війська підірвалигреблю Каховської ГЕС, спричинивши затоплення частини Херсонської таМиколаївської областей і водночас - критичне обміління Каховськоговодосховища.

8 червня о 3.20 ночі рівень упав, і у водосховище "Південне" пересталанадходити каховська вода.

Мешканців Кривого Рогу попередили, що необхідно скоротити споживання води на40%. У Нікопольському районі водопостачання вже припинене у Покрові, Марганці,частині Покровської громади, Томаківській, Мирівській та ЧервоногригорівськійТГ.

Source: [https://www.ukrinform.ua/rubric-regions/3724952-krivij-rig-za-tri-tizni-moze-zalisitisa-bez-vodi-vilkul.html](https://www.ukrinform.ua/rubric-regions/3724952-krivij-rig-za-tri-tizni-moze-zalisitisa-bez-vodi-vilkul.html)