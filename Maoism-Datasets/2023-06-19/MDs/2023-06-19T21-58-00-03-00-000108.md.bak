# У Раді пропонують визнати Білорусь державою-агресором

Authors: Ukrinform (Person)

Publisher: Укринформ (Organization)

Published Time: 2023-06-19T21:58:00+03:00

Modified Time: 2023-06-19T21:58:00+03:00

Description: Народні депутати зареєстрували у Верховній Раді проєкт постанови про звернення до світової спільноти із закликом визнати Республіку Білорусь державою-агресором. — Укрінформ.

Images: ['[630_360_16732...](https://static.ukrinform.com/photos/2023_01/thumb_files/630_360_1673282829-815.jpeg)']

Tags: ['Білорусь', 'Верховна Рада', 'Війна з Росією']

Type: Article

<!--METADATA-->

![](../Images/yкринформ/2023-06-19T21-58-00-03-00/630_360_1673282829-815.jpeg) Народнідепутати зареєстрували у Верховній Раді проєкт постанови про звернення досвітової спільноти із закликом визнати Республіку Білорусь державою-агресором.

Текст проєкту постанови №9397 оприлюднений на [ сайті парламенту](http://itd.rada.gov.ua/billInfo/Bills/Card/42115) , передає Укрінформ.

Повна назва документа - «Про Звернення Верховної Ради України до ОрганізаціїОб’єднаних Націй, Європейського парламенту, Парламентської асамблеї РадиЄвропи, Парламентської асамблеї НАТО, Парламентської асамблеї ОБСЄ,Парламентської асамблеї ГУАМ, національних парламентів держав світу провизнання Республіки Білорусь державою-агресором»

Автори проєкту зазначають, що Україна залишається об’єктом збройної агресії збоку Російської Федерації, у тому числі через підтримку та забезпеченнямасштабних терористичних атак із території Білорусі. Українські парламентаріїпідкреслюють, що РБ дозволяє використовувати свою територію, повітрянийпростір та інфраструктуру для вторгнення РФ на суверенну територію Українисеред іншого для базування ракетних підрозділів, підрозділів військово-космічних сил Росії, систематичних обстрілів Української держави, проникненнядиверсійно-розвідувальних груп на територію України, у тому числі сформованихіз військовослужбовців Республіки Білорусь, проживання та харчуванняросійських військових, лікування поранених, ремонту техніки. Окрім того, вищіпосадові особи Білорусі систематично роблять публічні заяви про різнобічнупідтримку агресії РФ проти України.

**Читайте також:** [ Україна поки не має доказів розміщення Росією ядерноїзброї у Білорусі – Веніславський ](https://www.ukrinform.ua/rubric-ato/3724782-ukraina-poki-ne-mae-dokaziv-rozmisenna-rosieu-adernoi-zbroi-u-bilorusi-venislavskij.html)

Зважаючи на це, на підставі норм Статуту ООН та враховуючи положення РезолюціїГенеральної асамблеї ООН 3314 «Визначення агресії» від 14 грудня 1974 рокувказується, що Верховна Рада має намір визнати Республіку Білорусь державою-агресором. Відповідно до проєкту український парламент наголошує нанедопустимості безкарності винних за злочини проти людяності, вчинених відпочатку агресії проти України. Окрім того, ВР планує закликати міжнароднеспівтовариство визнати Білорусь державою-агресором, що всебічно підтримуєтероризм Російської Федерації, чим ставить під загрозу міжнародний мир ібезпеку.

Верховна Рада також планує закликати Кабмін негайно опрацювати питаннярозірвання дипломатичних відносин між Україною та Республікою Білорусь.

**Читайте також:** [ **Лукашенко** поступається Кремлю все більшим контролемнад Білоруссю – Держдеп ](https://www.ukrinform.ua/rubric-world/3723501-lukasenko-postupaetsa-kremlu-vse-bilsim-kontrolem-nad-bilorussu-derzdep.html)

Окрім того, ВР має намір закликати міжнародних партнерів посилити тиск наРеспубліку Білорусь, у тому числі шляхом запровадження санкцій, щоб зупинитиагресію та примусити білоруське керівництво припинити дозволятивикористовувати територію Білорусі для вчинення воєнних злочинів, злочинівпроти людяності, терористичних актів проти України та її громадян.

Також український парламент планує закликати уряди та парламенти держав світусприяти наданню Україні необхідної військової допомоги з метою посилення їїоборонних можливостей, гуманітарної допомоги для постраждалого мирногонаселення та внутрішньо переміщених осіб.

_Фото: ОП_

Source: [https://www.ukrinform.ua/rubric-polytics/3725038-u-radi-proponuut-viznati-bilorus-derzavouagresorom.html](https://www.ukrinform.ua/rubric-polytics/3725038-u-radi-proponuut-viznati-bilorus-derzavouagresorom.html)