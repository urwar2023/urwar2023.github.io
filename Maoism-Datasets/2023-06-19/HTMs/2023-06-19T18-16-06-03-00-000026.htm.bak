<html>
<head><style>img{height: auto; width: auto\9; width:100%;}</style></head>
<body>
<h1>У Києві презентували виставку, присвячену переселенцям і біженцям</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-06-19T18:16:06+03:00</p>
<p>Modified Time: 2023-06-19T18:16:06+03:00</p>
<p>Description: До Всесвітнього дня біженця на Софійській площі Києва презентували виставку-інсталяцію "Надія вдалині від дому" про переселенців і біженців в Україні. — Укрінформ.</p>
<p>Images: ['<a href="https://static.ukrinform.com/photos/2023_06/thumb_files/630_360_1687187128-5952.jpeg">630_360_16871...</a>']</p>
<p>Tags: ['Переселенці', 'Виставка', 'Київ', 'Біженці']</p>
<p>Type: Article</p>
<!--METADATA-->

<p><img alt="" src="../Images/yкринформ/2023-06-19T18-16-06-03-00/630_360_1687187128-5952.jpeg" /> ДоВсесвітнього дня біженця на Софійській площі Києва презентували виставку-інсталяцію "Надія вдалині від дому" про переселенців і біженців в Україні.</p>
<p>Про це повідомляє кореспондент Укрінформу.</p>
<p>"Щойно почалася війна, наші герої-переселенці схопили свої валізи, домашніхулюбленців та найбільш цінні з речей і тікали світ за очі. Сідаючи вевакуаційні потяги, люди не знали, що на них чекає. Часто вони втрачали все, ітепер мають отримувати підтримку, щоб почати з нуля. Так само й біженці -перетинаючи кордон, вони гадки не мали, де їм нададуть прихисток. Тому цявиставка про взаємодію нашого благодійного фонду як сторони підтримки та про <a href="https://www.ukrinform.ua/tag-pereselenci">переселенців </a> і біженців, яким минадаємо допомогу", - зазначила голова правління БФ "Рокада" Наталія Гуржій.</p>
<p>Інсталяція являє собою 25 валіз, які передають 25 історій переселенців зукраїнських міст, зокрема, Нікополя, Бахмута, Сєвєродонецька, Маріуполя, НовоїКаховки, Миколаєва, Бучі, а також людей, які прибули до України з СаудівськоїАравії, Ірану, Таджикистану як біженці.</p>
<p>З напіввідкритих валіз видніються речі, які схопили з собою люди, тікаючи відвійн і переслідувань - рушники, ключі, дитячі іграшки, зубна щітка, рис. Поряд- переноски для тварин, навіть гітара. Також біля кожної валізи представленоісторії українців та іноземців, які почали своє життя "з нуля" на новомумісці.</p>
<p><img alt="" src="../Images/yкринформ/2023-06-19T18-16-06-03-00/1687187128-2750.jpeg" /></p>
<p>"Люди, полишаючи свої домівки, втрачають все. Інколи їх продовжують шукати набатьківщині. Наприклад, як Мошрабчона Хайдарова - політичного біженця зТаджикистану, якого досі розшукують у Таджикистані та в Росії. Він тікаводнієї зимової ночі, перетинав кордон з $13 в кишені... У нього навітьстріляли. Він вирив яму, накрився снігом, зробив отвори для дихання - такдочекався ранку. Потім попрямував до кордону з Україною, де його зустрілиспівробітники СБУ. А два тижні тому Мошрабчон відкрив свій ресторан в Ірпені",- розповів соціальний працівник і ком'юніті-менеджер БФ"Рокада" ДмитроПетросюк.</p>
<p><strong>Читайте також:</strong> <a href="https://www.ukrinform.ua/rubric-diaspora/3722705-dla-povernenna-bizenciv-slid-zberegti-ihnu-ukrainsku-identicnist-prezident-sku.html"> Для повернення <strong>біженців</strong> слід зберегти їхню українськуідентичність – президент СКУ </a></p>
<p>Гуржій зауважила, що не всі з представлених історії закінчуються хепі-ендом іповною інтеграцією переселенців у нові громади. За її словами, фонд зараздопомагає жінці з Сєвєродонецька, яка, вийшовши по воду, потрапила підобстріл, втратила ногу. Отямилася вона в тернопільській лікарні, документівпри собі не мала.</p>
<p>"Зараз вона має осмислити все, що сталося. Ми допомагаємо їй у пошукахпротезування, з відновленням документів. Сподіваємося, що після цього вонапочне мріяти про щось нове", - сказала голова правління "Рокада".</p>
<p>Ця виставка тривала в Києві годину. Незабаром її можна побачити в Івано-Франківську, Хмельницькому, Тернополі, Чернівцях, Луцьку, Львові та Рівному.</p>
<p><img alt="" src="../Images/yкринформ/2023-06-19T18-16-06-03-00/630_360_1687187128-8461.jpeg" /></p>
<p><a href="https://static.ukrinform.com/photos/2023_06/1687187128-8461.jpeg"> <img alt="" src="../Images/yкринформ/2023-06-19T18-16-06-03-00/630_360_1687187128-8461.jpeg" /></a> <a href="https://static.ukrinform.com/photos/2023_06/1687187127-2308.jpeg"><img alt="" src="../Images/yкринформ/2023-06-19T18-16-06-03-00/630_360_1687187127-2308.jpeg" /></a> <a href="https://static.ukrinform.com/photos/2023_06/1687187127-8697.jpeg"><img alt="" src="../Images/yкринформ/2023-06-19T18-16-06-03-00/630_360_1687187127-8697.jpeg" /></a> <a href="https://static.ukrinform.com/photos/2023_06/1687187127-3607.jpeg"><img alt="" src="../Images/yкринформ/2023-06-19T18-16-06-03-00/630_360_1687187127-3607.jpeg" /></a> <a href="https://static.ukrinform.com/photos/2023_06/1687187128-6597.jpeg"><img alt="" src="../Images/yкринформ/2023-06-19T18-16-06-03-00/630_360_1687187128-6597.jpeg" /></a> <a href="https://static.ukrinform.com/photos/2023_06/1687187127-9223.jpeg"><img alt="" src="../Images/yкринформ/2023-06-19T18-16-06-03-00/630_360_1687187127-9223.jpeg" /></a> <a href="https://static.ukrinform.com/photos/2023_06/1687187127-7323.jpeg"><img alt="" src="../Images/yкринформ/2023-06-19T18-16-06-03-00/630_360_1687187127-7323.jpeg" /></a> <a href="https://static.ukrinform.com/photos/2023_06/1687187128-2750.jpeg"><img alt="" src="../Images/yкринформ/2023-06-19T18-16-06-03-00/630_360_1687187128-2750.jpeg" /></a> <a href="https://static.ukrinform.com/photos/2023_06/1687187128-5952.jpeg"><img alt="" src="../Images/yкринформ/2023-06-19T18-16-06-03-00/630_360_1687187128-5952.jpeg" /></a> <a href="https://static.ukrinform.com/photos/2023_06/1687187129-6071.jpeg"><img alt="" src="../Images/yкринформ/2023-06-19T18-16-06-03-00/630_360_1687187129-6071.jpeg" /></a></p>
<p>Всесвітній день біженців відзначається щороку 20 червня. Цей день покликанийвизнати силу і мужність людей, які були змушені втекти з рідної країни, щобуникнути конфліктів чи переслідувань.</p>
<p><strong>Читайте також:</strong> <a href="https://www.ukrinform.ua/rubric-world/3722599-kilkist-vimuseno-peremisenih-ludej-u-sviti-dosagla-rekordnih-110-miljoniv-oon.html"> Кількість вимушено переміщених людей у світі досягларекордних 110 мільйонів – ООН </a></p>
<p>Благодійний фонд "Рокада" засновано у 2003 році. Цей фонд є виконавчимпартнером Управління Верховного комісара ООН у справах біженців. Метаорганізації — надавати соціальну підтримку біженцям і шукачам притулку,мобілізувати спільноти біженців та сприяти їхній інтеграції в українськесуспільство.</p>
<p>Source: <a href="https://www.ukrinform.ua/rubric-kyiv/3724951-u-kievi-prezentuvali-vistavku-prisvacenu-pereselencam-i-bizencam.html">https://www.ukrinform.ua/rubric-kyiv/3724951-u-kievi-prezentuvali-vistavku-prisvacenu-pereselencam-i-bizencam.html</a></p>
</body>
</html>