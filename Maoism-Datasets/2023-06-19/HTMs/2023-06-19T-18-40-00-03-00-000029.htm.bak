<html>
<head><style>img{height: auto; width: auto\9; width:100%;}</style></head>
<body>
<h1>Заступника мера Чернігова відправили під арешт у справі про корупцію - у міськраді відреагували</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-06-19T-18:40:00+03:00</p>
<p>Modified Time: 2023-06-19T17:40:00+03:00</p>
<p>Description: СБУ повідомила про підозру в масштабній корупції заступнику Чернігівського міського голови з питань діяльності виконавчих органів ради та обрала запобіжний захід у вигляді тримання під вартою. — Укрінформ.</p>
<p>Images: ['<a href="https://static.ukrinform.com/photos/2017_12/thumb_files/630_360_1514464397-1884.jpg">630_360_15144...</a>']</p>
<p>Tags: ['Мер', 'СБУ', 'Корупція', 'Чернігів']</p>
<p>Type: Article</p>
<!--METADATA-->

<p><img alt="" src="../Images/yкринформ/2023-06-19T-18-40-00-03-00/630_360_1514464397-1884.jpg" /> СБУповідомила про підозру в масштабній корупції заступнику Чернігівськогоміського голови з питань діяльності виконавчих органів ради та обралазапобіжний захід у вигляді тримання під вартою.</p>
<p>Як передає Укрінформ, про це у <a href="https://t.me/SBUkr/8694"> Телеграмі </a> <a href="https://t.me/SBUkr/8694"></a> повідомляє пресслужба СБУ.</p>
<p>«За матеріалами справи, посадовець організував схему привласнення бюджетнихгрошей на закупівлі нового трансформатора для місцевої ТЕЦ, яка булапошкоджена внаслідок російських обстрілів навесні 2022 року. Вже в липніобладнання було придбане за вартістю, яка вдвічі перевищувала ринкову. Прицьому збитки державі сягнули понад 30 млн грн. Ця сума підтвердженаініційованими Службою безпеки судово-товарознавчою і судово-економічноюекспертизами, які проводив Київський науково-дослідний інститут судовихекспертиз. Для реалізації оборудки фігурант «скоординував» свої злочинні дії зкерівництвом компанії-постачальника», - йдеться у повідомленні.</p>
<p>За інформацією пресслужби, на підставі зібраних доказів слідчі СБУ повідомиличиновнику про підозру за ч. 2 ст. 364 ККУ (зловживання владою або службовимстановищем). Наразі йому обрано запобіжний захід у вигляді тримання підвартою, з альтернативою застави в розмірі 32 млн грн. Заступнику мера загрожуєдо 6 років в'язниці.</p>
<p><strong>Читайте також:</strong> <a href="https://www.ukrinform.ua/rubric-regions/3695852-mera-poltavi-mamaa-zvilnili-z-posadi-za-risennam-sudu.html"> Мера Полтави Мамая звільнили з посади за рішенням суду</a></p>
<p>Виконувач обов'язків міського голови Чернігова Олександр Ломако у <a href="https://www.facebook.com/lomako.oleksandr/posts/pfbid02AFwMBEiohaAF2eHVUg48qJFtHRUot2sZvdnxQRgteMKF1hPoDXoq2afVCD6hCBJLl"> Фейсбуці</a>прокоментував вручення підозри Віктору Геращенку та заявив: «Це чергова спробачиновників з центру паралізувати роботу міської ради та її виконавчих органів.Під час підготовки до опалювального сезону за те, що пройшли минулий».</p>
<p>Також Ломако зауважив, що в Чернігові триває тиск на місцеву владу, абипередати повноваження від обраної на виборах міської ради одному призначеномуз Києва чиновнику.</p>
<p>Як повідомлялося, 7 грудня 2022 року Яворівський районний суд Львівськоїобласті позбавив на рік міського голову <a href="https://www.ukrinform.ua/tag-cernigiv"> Чернігова</a> Владислава Атрошенка <a href="https://www.ukrinform.ua/rubric-regions/3629795-sud-pozbaviv-mera-cernigova-prava-obijmati-posadu-na-rik.html"> права обійматипосаду міського голови </a> . Мер заявив, щоподаватиме апеляцію на це рішення.</p>
<p><strong>Читайте також:</strong> <a href="https://www.ukrinform.ua/rubric-regions/3724606-prokuror-iz-zakarpatta-pogoriv-na-habari-u-30-tisac.html"> Прокурор із Закарпаття «погорів» на хабарі у $30 тисяч</a></p>
<p>Згодом Львівський апеляційний суд частково задовольнив оскарження ухвалиЯворівського районного суду у справі міського голови Чернігова ВладиславаАтрошенка, зокрема скасував штраф в розмірі 3400 грн, але відсторонення на ріквід посади залишив чинним. 8 червня <a href="https://www.ukrinform.ua/rubric-regions/3720280-eksmer-cernigova-otrimav-trudovu-iz-zapisom-pro-zvilnenna-z-posadi.html"> колишній мер Чернігова</a> Владислав Атрошенко отримавтрудову книжку із записом про звільнення з посади на виконання рішення суду.</p>
<p>Source: <a href="https://www.ukrinform.ua/rubric-regions/3724930-zastupnika-mera-cernigova-vidpravili-pid-arest-u-spravi-pro-korupciu-u-miskradi-vidreaguvali.html">https://www.ukrinform.ua/rubric-regions/3724930-zastupnika-mera-cernigova-vidpravili-pid-arest-u-spravi-pro-korupciu-u-miskradi-vidreaguvali.html</a></p>
</body>
</html>