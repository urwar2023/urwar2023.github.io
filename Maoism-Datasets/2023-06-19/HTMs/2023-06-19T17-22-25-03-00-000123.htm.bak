<html>
<head><style>img{height: auto; width: auto\9; width:100%;}</style></head>
<body>
<h1>Стефанчук сподівається, що парламент Франції підтримає членство України в НАТО</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-06-19T17:22:25+03:00</p>
<p>Modified Time: 2023-06-19T17:22:25+03:00</p>
<p>Description: Голова Верховної Ради Руслан Стефанчук сподівається, що Національні збори Франції висловлять підтримку у питанні членства України в НАТО. — Укрінформ.</p>
<p>Images: ['<a href="https://static.ukrinform.com/photos/2023_06/thumb_files/630_360_1687184173-867.jpg">630_360_16871...</a>']</p>
<p>Tags: ['Франція', 'НАТО', 'Парламент', 'Верховна Рада', 'Стефанчук']</p>
<p>Type: Article</p>
<!--METADATA-->

<p><img alt="" src="../Images/yкринформ/2023-06-19T17-22-25-03-00/630_360_1687184173-867.jpg" /> ГоловаВерховної Ради Руслан Стефанчук сподівається, що Національні збори Франціївисловлять підтримку у питанні членства України в НАТО.</p>
<p>Про це він повідомив у <a href="https://www.facebook.com/story.php?story_fbid=pfbid0364cipUGmrtquBKv8WKdmcgRrtZvmQZJb3fnsK2YhrfTn6hoLWBTw9FDdLw5mP8q6l&amp;id=100058105416952"> Фейсбуці</a>за результатами зустрічі з головою Комітету з європейських справ Національнихзборів Франції П'єр-Александром Англадом, передає Укрінформ.</p>
<p>"На сьогодні ми отримали політичні сигнали на підтримку членства України вНАТО від ряду парламентів. Сподіваюся, що відповідну резолюцію або заяву будесхвалено і Національними зборами Франції", - зауважив <a href="https://www.ukrinform.ua/tag-stefancuk"> Стефанчук</a> .</p>
<p>Він наголосив, що на саміті НАТО у Вільнюсі Україна прагне отримати "чіткиймеседж про модальності та часові рамки подальшого руху України до членства уНАТО".</p>
<p><strong>Читайте також:</strong> <a href="https://www.ukrinform.ua/rubric-polytics/3724788-ukraina-stane-clenom-nato-ale-zaprosenna-u-vilnusi-ne-bude-stoltenberg.html"> Україна стане членом <strong>НАТО</strong> , але запрошення у Вільнюсіне буде – Столтенберг </a></p>
<p>Під час зустрічі з головою Комітету з європейських справ Національних зборівФранції Стефанчук наголосив, що Україна вже відповідає стандартам НАТО,застосовуючи військову доктрину, принципи та тактику Альянсу у відсічізбройної агресії Російської Федерації.</p>
<p>За його словами, під час зустрічі обговорювалась оборонна підтримка України.</p>
<p>«Це передусім боєприпаси та ракети великої дальності. Це потрібно для успішноїдеокупації української території», - зазначив Голова ВР.</p>
<p><strong>Читайте також:</strong> <a href="https://www.ukrinform.ua/rubric-polytics/3724328-melnik-pro-ocikuvanna-vid-samitu-nato-dumau-bude-akijs-variant-pro-akij-mi-se-ne-znaemo.html"> Мельник про очікування від саміту <strong>НАТО</strong> : Думаю, будеякийсь варіант, про який ми ще не знаємо </a></p>
<p>Він підкреслив, що ще однією критичною потребою української армії є літаки-винищувачі. У цьому контексті він подякував Франції за підтримку «авіаційноїкоаліції» та зазначив, що для України надзвичайно важливим є навчання пілотів.</p>
<p>«Я вдячний Франції за всю підтримку, яку Україна відчуває щодня», - підсумувавГолова ВР.</p>
<p>Як повідомлялося, 11-12 липня у Вільнюсі <a href="https://www.ukrinform.ua/rubric-polytics/3719764-nato-mae-nadati-ukraini-garantii-bezpeki-sob-istoria-z-vijnou-ne-povtorilasa-stoltenberg.html"> відбудеться саміт НАТО</a> <a href="https://www.ukrinform.ua/rubric-polytics/3719764-nato-mae-nadati-ukraini-garantii-bezpeki-sob-istoria-z-vijnou-ne-povtorilasa-stoltenberg.html"> .</a> Українаставить перед союзниками по НАТО питання надання гарантій безпеки та чіткоїперспективи руху до повноправного членства в Альянсі.</p>
<p><em>Фото: Ruslan Stefanchuk, Facebook</em></p>
<p>Source: <a href="https://www.ukrinform.ua/rubric-polytics/3724923-stefancuk-spodivaetsa-so-parlament-francii-pidtrimae-clenstvo-ukraini-v-nato.html">https://www.ukrinform.ua/rubric-polytics/3724923-stefancuk-spodivaetsa-so-parlament-francii-pidtrimae-clenstvo-ukraini-v-nato.html</a></p>
</body>
</html>