# Член регіонального уряду Брюсселя йде у відставку після скандалу - запросив представників Ірану та РФ

Authors: Ukrinform (Person)

Publisher: Укринформ (Organization)

Published Time: 2023-06-19T-22:24:00+03:00

Modified Time: 2023-06-19T16:24:00+03:00

Description: Міністру з уряду бельгійського федерального регіону Брюссель Паскалю Смету довелося подати у відставку після скандалу з запрошенням на захід посадовців з Ірану та РФ. — Укрінформ.

Images: ['[630_360_16871...](https://static.ukrinform.com/photos/2023_06/thumb_files/630_360_1687178562-665.jpg)']

Tags: ['Бельгія', 'Іран', 'Скандал', 'Відставка', 'Росія']

Type: Article

<!--METADATA-->

![](../Images/2023-06-19T-22-24-00-03-00/630_360_1687178562-665.jpg) Мініструз уряду бельгійського федерального регіону Брюссель Паскалю Смету довелосяподати у відставку після скандалу з запрошенням на захід посадовців з Ірану таРФ.

Як передає Укрінформ, про це повідомляє [ Politico](https://www.politico.eu/article/pascal-smet-foreign-affairs-minister-brussels-urban-summit-mayor-tehran-alireza-zakani/) .

Смета розкритикували за запрошення ультраконсервативного мера Тегерану АлірезуЗакані на Брюссельський урбаністичний саміт.

Окрім цього, Смет запросив на захід 14 іранських та двох російських офіційнихосіб. Захід відбувався 12-15 червня. Витрати на проживання цих осіб булиоплачені регіоном [ Брюсселя ](https://www.ukrinform.ua/tag-brussel) .

Після цієї події Смет довго захищав своє рішення перед брюссельськимидепутатами та зауважив, що ніяк не тиснув на бельгійське МЗС, а якби отримавобґрунтовану відмову федеральної влади щодо такого візиту, то погодився зїхньою позицією. За його словами, згоду на в’їзд тегеранського мера Заканідала очільниця МЗС Бельгії Аджа Лябіб.

Смет визнав, що уряд Брюсселя сплатив рахунки за іранських та російськихчиновників, і це було помилкою, але він звинуватив у помилці одного зі своїхпрацівників.

**Читайте також:** [ **Бельгія** передасть Україні танки Leopard табронетранспортери М113 ](https://www.ukrinform.ua/rubric-ato/3724026-belgia-peredast-ukraini-tanki-leopard-ta-bronetransporteri-m113.html)

«За бельгійські гроші ми оплачуємо ночі в готелі для іранського мера таросійського представника — це неприйнятно», — сказав Смет, але додав, що самвін «не помилявся».

«Співробітник зробив неправильний дзвінок», — сказав Смет у своє виправдання.Згодом він все ж наважився піти у відставку.

"Я вирішив піти у відставку", - сказав Смет, який також є керівником міськогопланування бельгійської столиці, на прес-конференції в неділю.

Як повідомляв Укрінформ, [ Домінік Рааб пішов у відставку з посадивіцепрем'єр-міністра та міністра юстиції Великої Британії](https://www.ukrinform.ua/rubric-world/3698854-vicepremer-britanii-podav-u-vidstavku-pisla-zvinuvacen-u-bulingu.html) після завершення розслідуваннязвинувачень у булінгу.

Фото: BELGA/BELPRESS

Source: [https://www.ukrinform.ua/rubric-world/3724888-clen-regionalnogo-uradu-brussela-jde-u-vidstavku-pisla-skandalu-zaprosiv-predstavnikiv-iranu-ta-rf.html](https://www.ukrinform.ua/rubric-world/3724888-clen-regionalnogo-uradu-brussela-jde-u-vidstavku-pisla-skandalu-zaprosiv-predstavnikiv-iranu-ta-rf.html)