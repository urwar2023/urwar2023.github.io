# Зеленський запросив Світовий банк відновити роботу представництва в Україні 

Authors: Ukrinform (Person)

Publisher: Укринформ (Organization)

Published Time: 2023-06-19T-15:05:00+03:00

Modified Time: 2023-06-19T18:05:00+03:00

Description: Президент Володимир Зеленський провів телефонну розмову з президентом Світового банку Аджаєм Бангою, під час якої запросив відновити роботу представництва СБ в Україні. — Укрінформ.

Images: ['[630_360_15451...](https://static.ukrinform.com/photos/2018_12/thumb_files/630_360_1545153813-165.jpg)']

Tags: ['Світовий банк', 'Зеленський']

Type: Article

<!--METADATA-->

![](../Images/2023-06-19T-15-05-00-03-00/630_360_1545153813-165.jpg) ПрезидентВолодимир Зеленський провів телефонну розмову з президентом Світового банкуАджаєм Бангою, під час якої запросив відновити роботу представництва СБ вУкраїні.

Як передає Укрінформ, про це глава держави написав у [ Твіттері](https://twitter.com/ZelenskyyUa/status/1670807884693684232?fbclid=IwAR0JRPwNGQfpZ1JsfHKBO0HzufP8mJKcjikZ4aBrBeG05q6NbCcO0R4WDlQ).

«Провів телефонну розмову з Президентом Світового банку Аджаєм Бангою.Подякував за неослабну підтримку з боку [ Світового банку](https://www.ukrinform.ua/tag-svitovij-bank) з перших днів повномасштабноїагресії Росії. Обговорили подальший розвиток співпраці, зокрема задлямобілізації міжнародної підтримки», - заявив Зеленський.

Президент відзначив швидку реакцію Світового банку на підрив російськимизагарбниками Каховської ГЕС, а також співпрацю з Україною щодо оцінки збитків,завданих цією трагедією.

**Читайте також:** [ У донорському фонді підтримки України вже $920 мільйонів— **Світовий** **банк** ](https://www.ukrinform.ua/rubric-economy/3722932-u-donorskomu-fondi-pidtrimki-ukraini-vze-920-miljoniv-svitovij-bank.html)

Зеленський також запросив Світовий банк відновити роботу представництва вУкраїні.

Він наголосив на зацікавленості у співробітництві під час повоєнноїтрансформації України, зокрема в подоланні корупції та зменшенні часткиготівки в українській економіці.

Як повідомляв Укрінформ, Прем'єр-міністр України Денис Шмигаль заявив, що [Світовий банк проведе швидку оцінку збитків та потреб](https://www.ukrinform.ua/rubric-economy/3719741-svitovij-bank-provede-svidku-ocinku-zbitkiv-spricinenih-pidrivom-kahovskoi-ges-smigal.html) ,спричинених підривом Росією дамби Каховської ГЕС.

_Фото: ОП_

Source: [https://www.ukrinform.ua/rubric-economy/3724945-zelenskij-proviv-rozmovu-z-prezidentom-svitovogo-banku.html](https://www.ukrinform.ua/rubric-economy/3724945-zelenskij-proviv-rozmovu-z-prezidentom-svitovogo-banku.html)