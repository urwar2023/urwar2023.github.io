# Вбивцю львівської студентки засудили до довічного ув’язнення

Authors: Ukrinform (Person)

Publisher: Укринформ (Organization)

Published Time: 2023-06-19T18:26:22+03:00

Modified Time: 2023-06-19T18:26:22+03:00

Description: Личаківський районний суд Львова виніс вирок 22-річному Нестору Литвинчуку за вбивство 19-річної львівської студентки Дар’ї Косенок, призначивши йому довічне позбавлення волі. — Укрінформ.

Images: ['[630_360_16771...](https://static.ukrinform.com/photos/2023_02/thumb_files/630_360_1677176183-588.jpeg)']

Tags: ['Львів', 'Вбивство', "Довічне ув'язнення"]

Type: Article

<!--METADATA-->

![](../Images/2023-06-19T18-26-22-03-00/630_360_1677176183-588.jpeg)Личаківський районний суд Львова виніс вирок 22-річному Нестору Литвинчуку завбивство 19-річної львівської студентки Дар’ї Косенок, призначивши йомудовічне позбавлення волі.

Про це у [ Фейсбуці](http://www.facebook.com/Truth8.Law/posts/pfbid02e4yHCeA3inQ2cjXbF4Nqrr7Lcspmku29VhxtNANqZtyeLuryDHsFB4a9vEtGqG89l?locale=ru_RU)повідомила адвокатська агенція Lawyers Association "Truth&Law", якапредставляла у суді постраждалого батька дівчини.

«Адвокати кримінальної практики АО «Правда і Закон» домоглися довічногопозбавлення волі для Нестора Литвинчука у резонансній справі про вбивство», -йдеться у повідомленні.

Мова йде про жорстоке вбивство 19-річної Дар’ї Косенок – студентки ЛНУ іменіІвана Франка родом з Дніпропетровщини, яке сталося у Львові у березні 2021року. Дівчину знайшли мертвою в орендованій квартирі із численними ножовимипораненнями.

**Читайте також:** [ Підозрюваний у вбивстві дівчинки на Прикарпатті зізнавсяу скоєному ](https://www.ukrinform.ua/rubric-regions/3724744-pidozruvanij-u-vbivstvi-divcinki-na-prikarpatti-ziznavsa-u-skoenomu.html)

Зазначається, що хлопець намагався уникнути найвищої міри покарання, симулюючипсихічний розлад. Однак на вимогу батьків дівчини було проведено повторнуекспертизу у Києві, яка і спростувала попередні висновки експертів тавстановила, що Литвинчук симулює психічний розлад.

Також, відповідно до вироку, Литвинчук має сплатити батькові вбитої дівчини861 тис. грн моральної шкоди.

Як повідомляв Укрінформ, 30 березня 2021 року на оперативну лінію 102 надійшлоповідомлення про те, що у квартирі одного з будинків на вулиці Личаківській уЛьвові, яку власниця здавала в оренду подобово, [ було виявлене тіло невідомоїдівчини з ознаками насильницької смерті. ](https://www.ukrinform.ua/rubric-regions/3218428-ubivstvo-studentki-u-lvovi-policia-povidomila-pro-zatrimanogo.html) Правоохоронці встановили особу дівчини - 19-річної жителькиДніпропетровської області, студентки одного з львівських вишів.

**Читайте також:** [ У столичній багатоповерхівці знайшли тіла двохнеповнолітніх дівчат ](https://www.ukrinform.ua/rubric-kyiv/3724708-u-stolicnij-bagatopoverhivci-znajsli-tila-dvoh-nepovnolitnih-divcat.html)

31 березня 2021 року [ поліцейські затримали зловмисника - 19-річного жителяЖитомирської області ](https://www.ukrinform.ua/rubric-regions/3218925-studentku-v-lvovi-hlopec-vbiv-cerez-revnosi-policia.html) .Пара зустрічалася близько двох років. Квартири для зустрічей винаймалиподобово. В цій, де сталося вбивство, молоді люди перебували одну добу іпродовжили оренду на другу. Знаряддям убивства став ніж, який був у квартирі.Ним хлопець наніс 27 ножових поранень в область грудної клітки та втік черезвікно. Тіло вбитої в кімнаті за кілька годин знайшла власниця квартири, яка йповідомила в поліцію.

Source: [https://www.ukrinform.ua/rubric-regions/3724955-vbivcu-lvivskoi-studentki-zasudili-do-dovicnogo-uvaznenna.html](https://www.ukrinform.ua/rubric-regions/3724955-vbivcu-lvivskoi-studentki-zasudili-do-dovicnogo-uvaznenna.html)