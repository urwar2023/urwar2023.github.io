# У травні ЗСУ знищили понад 550 артилерійських установок росіян - військовий  експерт

Authors: Ukrinform (Person)

Publisher: Укринформ (Organization)

Published Time: 2023-06-19T17:15:00+03:00

Modified Time: 2023-06-19T17:15:00+03:00

Description: У травні 2023 року Збройні сили України знищили понад 550 артилерійських установок російських загарбників, а в червні ця цифра має зрости. — Укрінформ.

Images: ['[630_360_16871...](https://static.ukrinform.com/photos/2023_06/thumb_files/630_360_1687183987-897.png)']

Tags: ['Військова техніка', 'Війна з Росією', '#stoprussia']

Type: Article

<!--METADATA-->

![](../Images/2023-06-19T17-15-00-03-00/630_360_1687183987-897.png) У травні2023 року Збройні сили України знищили понад 550 артилерійських установокросійських загарбників, а в червні ця цифра має зрости.

Як передає Укрінформ, це констатував військовий експерт Петро Черник укоментарі [ Українському радіо](https://ukr.radio/news.html?newsID=101681&fbclid=IwAR3RXZTnEX_J1UXxCHUBK2a6UFpm0fMlPJ-_iKiLlyq4zgKoVlw8ic_ZfKo) .

Коментуючи перебіг подій на полі бою, фахівець зауважив, що війна залишаєтьсяна 95% війною артилерії. “Відповідно успіхи у ліквідації гармат, системзалпового вогню, самохідних установок, [ ППО ](https://www.ukrinform.ua/tag-ppo) ворога є дуже важливими”, - підкреслив він.

Водночас Черник зазначив, що минулого літа агресори здійснювали від 45 тисячзалпів на день, а зараз – до 15-17 тисяч.

"Щодо артилерії, на початок війни росіяни мали приблизно 5500 стволів. Ценеймовірно багато, адже вся армія США на той момент мала тільки до тисячіартилерійських установок. За весь час росіяни цей боєзапас, який в них був наскладах, практично використали, або ми винищили їхні комплекти, бо ЗСУнавчилися це робити", — пояснює Черник.

**Читайте також:** [ На Бахмутському напрямку українські війська просунулисяна декількох ділянках - Міноборони ](https://www.ukrinform.ua/rubric-ato/3724638-na-bahmutskomu-napramku-ukrainski-vijska-prosunulisa-na-dekilkoh-dilankah-minoboroni.html)

Втім, за його словами, росіяни можуть виробляти до 125 тисяч снарядів намісяць. А американці вийдуть на показник 50 тисяч десь на кінець серпня.Однак, як наголосив Черник, запустився величезний євроатлантичний воєннийконвеєр для України - і з кожним тижнем, з кожним місяцем все це будезабезпечуватися і наростати.

За його розрахунками, у вересні Сили оборони України зможуть вийти на паритетзалпів.

"Росіяни виробляти якісну артилерію не зможуть. Але на складах ще є дужебагато старого мотлоху, зокрема Д-44 ще 1943-го року виробництва, і вжезафіксовано, що вони застосовуються. Звичайно, стволи будуть рватися, снарядибудуть неякісні, але ще має минути якийсь час, допоки ми вийдемо на паритетзалпів. Думаю, що це ми досягнемо десь у вересні. Але не тут лежить філософіяуспіху. Філософія успіху лежить у цілепокладанні. Ось тут ми противникавипереджаємо в рази", — підсумував Черник.

Загалом, за його словами, фронт перебуває у так званій фазі змішаних бойовихдій. "Це означає, що на певних ділянках ЗСУ мають хороші, хай не дуже великі,але все ж таки дуже впевнені кроки вперед. У стратегічному контекстіоднозначно ініціатива на нашому боці", — впевнений військовий експерт.

При цьому Черник висловив думку, що не буде повторної Харківської операції.“Ми дуже хочемо швидкого наступу, але противник також навчається, вінокопався, і нам доведеться його методично перемолоти. Проте у стратегічномуконтексті колесо воєнної історії однозначно обертається на боці України", -підсумував експерт.

**Читайте також:** [ Українські бійці показали, як нищать ворожі танкиударними дронами ](https://www.ukrinform.ua/rubric-ato/3724830-ukrainski-bijci-pokazali-ak-nisat-vorozi-tanki-udarnimi-dronami.html)

Як повідомляв Укрінформ, за даними Генерального штабу ЗСУ, українські Силиоборони з 24 лютого 2022 року по 19 червня 2023 року [ ліквідували близько 220тисяч 450 російських загарбників ](https://www.ukrinform.ua/rubric-ato/3724627-sili-oboroni-znisili-vze-220-tisac-450-rosijskih-zagarbnikiv.html). Також знищені: 3989 ворожих танків, бойових броньованих машин ‒ 7735,артилерійських систем – 3865, РСЗВ – 610, засобів ППО ‒ 370, літаків – 314,гелікоптерів – 305, БПЛА оперативно-тактичного рівня – 3383, крилатих ракет ‒1211, кораблів / катерів ‒ 18, автомобільної техніки та автоцистерн – 6613,спеціальної техніки ‒ 526.

_Фото: "Оперативний ЗСУ"_

Source: [https://www.ukrinform.ua/rubric-ato/3724920-u-travni-zsu-znisili-ponad-550-artilerijskih-ustanovok-rosian-vijskovij-ekspert.html](https://www.ukrinform.ua/rubric-ato/3724920-u-travni-zsu-znisili-ponad-550-artilerijskih-ustanovok-rosian-vijskovij-ekspert.html)