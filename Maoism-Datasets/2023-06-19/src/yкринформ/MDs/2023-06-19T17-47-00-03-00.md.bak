# На відновлення пошкодженого житла на Херсонщині потрібно близько $70 мільярдів - експерт

Authors: Ukrinform (Person)

Publisher: Укринформ (Organization)

Published Time: 2023-06-19T17:47:00+03:00

Modified Time: 2023-06-19T17:47:00+03:00

Description: Для відновлення житла у Херсонській області, пошкодженого внаслідок обстрілів і затоплення, знадобиться близько 60-70 мільярдів доларів. — Укрінформ.

Images: ['[630_360_16865...](https://static.ukrinform.com/photos/2023_06/thumb_files/630_360_1686579448-436.jpg)']

Tags: ['Херсонщина', 'Житло', 'Відбудова', 'Затоплення']

Type: Article

<!--METADATA-->

![](../Images/2023-06-19T17-47-00-03-00/630_360_1686579448-436.jpg) Длявідновлення житла у Херсонській області, пошкодженого внаслідок обстрілів ізатоплення, знадобиться близько 60-70 мільярдів доларів.

Таку думку [ Українському радіо](https://ukr.radio/news.html?newsID=101682&fbclid=IwAR0AoW-1nMylqkAkn-ClX0VA3Jcz2Q82qQipGdbqiRk4wpdEgdhErJMfg_Y) висловив директор науково-технічного центру Академії будівництва Іван Перегінець, передає Укрінформ.

"Відновлення 60 млн квадратних метрів, які ми втратили сьогодні від бойовихдій, плюс відновлення будинків, пошкоджених від затоплення, у грошовомуеквіваленті становитиме 60-70 млрд доларів", - зазначив Перегінець.

Він зазначив, що Україна очікує отримати від міжнародних донорів на повоєннувідбудову майже трильйон доларів. Тож, на думку експерта, в країні будедостатньо коштів для того, щоб відновити і побудувати [ житло](https://www.ukrinform.ua/tag-zitlo) . Однак проблемою може стати браккваліфікованих і досвідчених будівельників, інженерних, проєктних ресурсів.

"Україна зараз на слуху в усього світу, і ті великі кошти, які прийдуть нам навідновлення, ми б радили спрямувати на будівництво нового житла, яке бвідповідало стандартам комфорту, енергозбереження, екологічності. Іншапроблема, про яку ми б’ємо на сполох, - це те, що на відновлення потрібна цілаармія ― мільйон-півтора будівельників. І триватиме процес протягом 5-10років", - зазначив експерт.

На думку Перегінця, уже зараз створювати реєстри будівельників різнихспеціальностей, заохочувати людей до участі у відновленні. Це, крім іншого,сприятиме поверненню наших громадян з-за кордону. Також експерт рекомендуєбільшу увагу звернути на нове будівництво, а не на реставрацію критичнопостраждалих будинків.

При цьому він підкреслює, що у місцевостях, де вода відступила, а місцеве тавійськове керівництво дали дозвіл, людям варто повертатися до своїхпідтоплених будинків, але не жити в них.

**Читайте також:** [ В Україні почали розробляти план **відбудови** громад,постраждалих від підриву Каховської ГЕС ](https://www.ukrinform.ua/rubric-vidbudova/3724431-v-ukraini-pocali-rozroblati-plan-vidbudovi-gromad-postrazdalih-vid-pidrivu-kahovskoi-ges.html)

"Повертатися потрібно, але проживати не можна. Ви є власником свого житла імаєте бути ініціатором проведення обстежень, перебувати поруч із головою своєїгромади, вимагати, щоб обстеження проводилися. А також отримувати виплати, якізатвердив Кабмін ― це понад 560 млн гривень, тобто по 5 тисяч гривень на кожнулюдину. Щоб отримати ці кошти, треба бути безпосередньо на місці. Але не можнавселятися, доки не буде відповідних обстежень. Навіть якщо вода підтопилазовсім трохи, з точки зору санітарного стану це може бути небезпечно", -зазначив Перегінець.

Як повідомляв [ Укрінформ ](https://www.ukrinform.ua/rubric-other_news/3723441-pidriv-rosianami-kahovskoi-ges-usi-novini.html) , 6 червняросійські війська підірвали греблю Каховської ГЕС, спричинивши затопленняблизько 4 тисяч будинків у понад 40 населених пунктах Херсонщини.

Від початку повномасштабного вторгення частина області перебуває підросійською окупацією, а звільнені території постійно зазнають обстрілів.

Source: [https://www.ukrinform.ua/rubric-vidbudova/3724935-na-vidnovlenna-poskodzenogo-zitla-na-hersonsini-potribno-blizko-70-milardiv-ekspert.html](https://www.ukrinform.ua/rubric-vidbudova/3724935-na-vidnovlenna-poskodzenogo-zitla-na-hersonsini-potribno-blizko-70-milardiv-ekspert.html)