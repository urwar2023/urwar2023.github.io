# Столтенберг назвав три пріоритети для безпеки Заходу: перший – допомога для України

Authors: Ukrinform (Person)

Publisher: Укринформ (Organization)

Published Time: 2023-06-19T17:56:00+03:00

Modified Time: 2023-06-19T17:56:00+03:00

Description: Генеральний секретар НАТО Єнс Столтенберг назвав три пріоритети для гарантування безпеки західних демократій на наступні десятиліття, серед яких перший - продовження допомоги Україні у її боротьбі проти російської агресії. — Укрінформ.

Images: ['[630_360_16685...](https://static.ukrinform.com/photos/2022_11/thumb_files/630_360_1668589929-696.jpg)']

Tags: ['НАТО', 'Столтенберг', 'Україна', 'Захід', 'допомога', 'Війна з Росією']

Type: Article

<!--METADATA-->

![](../Images/2023-06-19T17-56-00-03-00/630_360_1668589929-696.jpg)Генеральний секретар НАТО Єнс Столтенберг назвав три пріоритети длягарантування безпеки західних демократій на наступні десятиліття, серед якихперший - продовження допомоги Україні у її боротьбі проти російської агресії.

Про це він заявив сьогодні під час виступу перед представниками німецькогобізнесу на конференції з нагоди Німецького дня промисловості, повідомляєкореспондент Укрінформу.

«Ми зараз переживаємо критичний момент для нашої безпеки. Надалі зростаєконкуренція між великими світовими силами. Наші цінності та демократіїпіддаються тиску, президент Путін знову повернув війну в Європу. Післяхолодної війни ми всі сподівалися на мирні відносини з Росією. Поступово цісподівання розвіялися, внаслідок агресивної тенденції у поведінці президентаПутіна», - сказав керівник НАТО.

Він нагадав, що така тенденція знайшла прояв під час російського вторгнення вГрузію, в діях російської армії в сирійському Алеппо, в російській агресії вКриму та на Донбасі. Повномасштабне вторгнення в Україну остаточно згорнулобудь-які ілюзії, які могли залишатися щодо можливості конструктивногоспівробітництва з Росією, підкреслив генсек.

**Читайте також:** [ Заморожування конфлікту в Україні не принесе миру –**Столтенберг** ](https://www.ukrinform.ua/rubric-ato/3724785-zamorozuvanna-konfliktu-v-ukraini-ne-prinese-miru-stoltenberg.html)

«Тож зараз ми знаходимося у поворотному пункті нашої історії. Те, що мизробимо або не зробимо зараз, буде визначати нашу безпеку на наступнідесятиліття», - зазначив Столтенберг.

Він наголосив на трьох головних цілях, на досягненні яких варто зосередитизусилля західних демократій, щоб відповісти на виклики, що надходять від більшнебезпечного світу.

«Перше. Ми маємо продовжувати підтримувати Україну. НАТО допомагало Україні з2014 року, і надало безпрецедентну допомогу протягом минулого року. Німеччиназробила вагомий внесок у цю роботу, передавши Україні системи протиповітряногозахисту, бойові танки, артилерію та боєприпаси. Ця допомога збільшує здатністьУкраїни боротися на полі бою та повертати свої території, і вони маютьможливість повернути більше. Ми маємо продовжувати надавати їм все, щоб вониперемогли як суверенна та незалежна держава. Це наше негайне завдання», -наголосив генеральний секретар НАТО.

Він вчергове наголосив, що попри те, що всі хочуть миру, стійкий тасправедливий мир не може бути досягнутий шляхом заморожування цього конфліктуна умовах, що диктуються Росією.

«Друге - ми маємо надалі зміцнити власну оборону. Після того, як росіяздійснила повномасштабне вторгнення в Україну, всім стало набагато кращезрозуміло, чому це необхідно – не для того, щоб спровокувати конфлікт, анавпаки - щоб зберегти мир. Це коштує грошей. Тож лідери країн НАТО наступногомісяця у Вільнюсі визначатимуть 2 відсотки від ВВП як мінімальний рівеньоборонних витрат», - сказав Столтенберг.

**Читайте також:** [ Кулеба - **Столтенберг** у: Важливо зробити у Вільнюсікрок до членства України в НАТО, усунувши ПДЧ](https://www.ukrinform.ua/rubric-polytics/3723626-kuleba-stoltenbergu-vazlivo-zrobiti-u-vilnusi-krok-do-clenstva-ukraini-v-nato-usunuvsi-pdc.html)

Він привітав намір Німеччини досягти цього показника оборонного бюджету у 2відсотки від ВВП вже у 2024 році та зробив окремий наголос на необхідностінарощування потенціалу оборонної промисловості Заходу.

«Наші запаси (зброї та боєприпасів – ред.) спустошені, тому мають бутипоповнені, і не лише у Німеччині, але у багатьох країнах по усьому НАТО.Нарощування виробництва є ключем для продовження допомоги Україні та длязабезпечення нашої оборони», - сказав керівник Альянсу.

Третій головний напрямок забезпечення безпеки, на його переконання – цезапобігання надмірної залежності західних демократій від ресурсів, щонадходять від тоталітарних держав.

«Ще кілька місяців тому багато хто вірив, що закупівля газу з Росії є сутокомерційним рішенням. Всі ми з’ясували, і важким шляхом, що це також вражаєнашу безпеку. …Німеччина та інші європейські країни здійснили величезнізусилля для диверсифікації енергопостачання. Ми не маємо робити таку ж помилкузнову з іншими тоталітарними режимами», - зазначив Столтенберг.

Він зауважив, що це, зокрема, стосується уникнення надмірної залежності відпоставок сировинних матеріалів та напівпровідників з Китаю, збільшенняконтролю за експортом європейських технологій подвійного призначення, якізгодом можуть бути використані проти самої Європи й Заходу.

**Читайте також:** [ Німеччина готується підтримувати Україну в довгостроковійперспективі – **Шольц** ](https://www.ukrinform.ua/rubric-polytics/3724807-nimeccina-gotuetsa-pidtrimuvati-ukrainu-v-dovgostrokovij-perspektivi-solc.html)

Як повідомлялося, від початку російського вторгнення в Україну у лютому 2022року НАТО та країни-союзниці продовжують надавати Україні політичну,економічну, гуманітарну та військову допомогу. Продовження та нарощуваннятакої допомоги буде однією з головних тем під час зустрічі глав держав таурядів країн Альянсу, що відбудеться у Вільнюсі 11-12 липня.

Source: [https://www.ukrinform.ua/rubric-polytics/3724942-stoltenberg-nazvav-tri-prioriteti-dla-bezpeki-zahodu-persij-dopomoga-dla-ukraini.html](https://www.ukrinform.ua/rubric-polytics/3724942-stoltenberg-nazvav-tri-prioriteti-dla-bezpeki-zahodu-persij-dopomoga-dla-ukraini.html)