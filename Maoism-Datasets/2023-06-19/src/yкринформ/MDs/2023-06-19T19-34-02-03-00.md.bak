# ООН оцінила наслідки російського вторгнення для українців - як впали доходи

Authors: Ukrinform (Person)

Publisher: Укринформ (Organization)

Published Time: 2023-06-19T19:34:02+03:00

Modified Time: 2023-06-19T19:34:02+03:00

Description: Від лютого 2022 року, коли Росія розпочала повномасшабне вторгнення в Україну, у 65% українських домогосподарств знизилися доходи. — Укрінформ.

Images: ['[630_360_15886...](https://static.ukrinform.com/photos/2020_05/thumb_files/630_360_1588695326-845.jpeg)']

Tags: ['Економіка', 'ООН', 'Україна', 'Зарплата', 'Безробіття', 'Війна з Росією']

Type: Article

<!--METADATA-->

![](../Images/2023-06-19T19-34-02-03-00/630_360_1588695326-845.jpeg) Відлютого 2022 року, коли Росія розпочала повномасшабне вторгнення в Україну, у65% українських домогосподарств знизилися доходи.

Про це свідчать дані Організації Об'єднаних Націй в Україні, яка оприлюднилаоцінку впливу війни на людей, передає Укрінформ із посиланням на [Представництво ООН в Україні](https://ukraine.un.org/uk/237104-%D0%BE%D1%86%D1%96%D0%BD%D0%BA%D0%B0-%D0%B2%D0%BF%D0%BB%D0%B8%D0%B2%D1%83-%D0%B2%D1%96%D0%B9%D0%BD%D0%B8-%D0%BD%D0%B0-%D0%BB%D1%8E%D0%B4%D0%B5%D0%B9-%D0%B2%D0%B8%D1%8F%D0%B2%D0%B8%D0%BB%D0%B0-%D0%BC%D0%B0%D1%81%D1%88%D1%82%D0%B0%D0%B1%D0%BD%D1%96-%D0%BD%D0%B0%D1%81%D0%BB%D1%96%D0%B4%D0%BA%D0%B8-%D1%80%D0%BE%D1%81%D1%96%D0%B9%D1%81%D1%8C%D0%BA%D0%BE%D0%B3%D0%BE-%D0%B2%D1%82%D0%BE%D1%80%D0%B3%D0%BD%D0%B5%D0%BD%D0%BD%D1%8F-%D0%B4%D0%BB%D1%8F).

"65% домогосподарств повідомили про зниження доходів з лютого 2022 року;частка сімей, для яких основним джерелом доходу є [ оплачувана](https://www.ukrinform.ua/tag-zarplata) робота, зменшилася з 67 до 53%", -ідеться у пресрелізі.

Найнижчий рівень доходів, за даними ООН, мають ВПО, особи з інвалідністю талюди похилого віку.

**Читайте також:** [ Третина українців сподіваються на покращення добробутусім'ї та країни ](https://www.ukrinform.ua/rubric-economy/3720037-tretina-ukrainciv-spodivautsa-na-pokrasenna-dobrobutu-simi-ta-kraini.html)

При цьому 45% населення України належить щонайменше до однієї вразливої групи.

В ООН прогнозують, що у 2023 році рівень безробіття становитиме 18,3%.

Водночас 44% домогосподарств, за даними Організації, не можуть дозволити собінайнеобхідніше, частка домогосподарств з недостатнім споживанням продуктівхарчування зросла до третини. 43% домогосподарств повідомили, що обмежуютьпорції, беруть продукти в борг та/або cпоживають дешевші продукти.

За оцінкою ООН, хоч рівень життя та доступ до базових послуг стабілізувавсяпісля перших місяців повномасштабної війни, взимку 2022/2023 рр. умови життяукраїнців погіршилися через проблеми у наданні комунальних послуг по всійкраїні. Галузі охорони здоров'я та освіти зазнали аналогічного впливу.Підраховано, що 22% домогосподарств витрачають понад чверть свого щомісячногодоходу на охорону здоров'я, а 11% молоді зазначили, що не мають доступу доякісної освіти.

Оцінка організації вказує, що 3,6 мільйона людей наражаються на ризикгендерно-зумовленого насильства; 55% жінок не почуваються безпечно уповсякденному житті; 23% жінок повідомили, що витрачають 50 і більше годин натиждень на виконання домашніх обов'язків.

**Читайте також:** [ Реальні зарплати у приватному секторі практично припинилипадіння - огляд НБУ ](https://www.ukrinform.ua/rubric-economy/3719622-realni-zarplati-u-privatnomu-sektori-prakticno-pripinili-padinna-oglad-nbu.html)

Крім того, ООН відзначило, що ВПО та ромські громади стикаються здискримінацією під час пошуку роботи або житла.

«Дані, що їх включає ця Оцінка, підкреслюють серйозні наслідки російськоговторгнення, особливо для найбільш уразливих верств населення України.Рекомендації, наведені в документі, також допоможуть спрямувати всю системуООН у її співпраці з урядом, громадами та громадянським суспільством в Українідля надання їм необхідної допомоги на шляху до відновлення», - зауважилакоординатор системи ООН в Україні Деніз Браун.

У документі надано основні рекомендації для уряду України, міжнароднихнеурядових організацій, донорів та міжнародних фінансових установ. Такожнаголошується на необхідності розробки політики, спрямованої на відновленнясільськогосподарського виробництва, інвестування в освіту та професійнупідготовку, надання пріоритетності заходам із забезпечення засобів доіснування, що відображають економічні та демографічні зміни в Україні, а такожрозбудову інклюзивного суспільства під час та після війни.

До спільної ініціативи за технічної координації ПРООН, яка була реалізована напрохання Офісу Президента і уряду України, долучилися дванадцять агентств ООН.

**Читайте також:** [ Нацбанк прогнозує поступове скорочення рівня безробіття](https://www.ukrinform.ua/rubric-economy/3715972-nacbank-prognozue-postupove-skorocenna-rivna-bezrobitta.html)

Як повідомлялося, у січні міжнародна правозахисна організація [ Human RightsWatch ](https://www.ukrinform.ua/rubric-society/3650943-katastroficni-naslidki-vijni-dla-civilnih-zvit-hrw-pro-prava-ludini-v-ukraini-u-2022-roci.html) звітувала, що розпочата росією війна в Україні малакатастрофічні наслідки для цивільного населення.

Source: [https://www.ukrinform.ua/rubric-economy/3724982-oon-ocinila-naslidki-rosijskogo-vtorgnenna-dla-ukrainciv-ak-vpali-dohodi.html](https://www.ukrinform.ua/rubric-economy/3724982-oon-ocinila-naslidki-rosijskogo-vtorgnenna-dla-ukrainciv-ak-vpali-dohodi.html)