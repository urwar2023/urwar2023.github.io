# Росія продовжить спроби держперевороту в Молдові – Санду

Authors: Ukrinform (Person)

Publisher: Укринформ (Organization)

Published Time: 2023-06-19T21:55:58+03:00

Modified Time: 2023-06-19T21:55:58+03:00

Description: Російська Федерація залишатиметься серйозною загрозою для Молдови впродовж багатьох років і продовжить спроби держперевороту в країні. — Укрінформ.

Images: ['[630_360_16490...](https://static.ukrinform.com/photos/2022_04/thumb_files/630_360_1649072093-943.jpg)']

Tags: ['Молдова', 'Росія', 'Переворот', 'Санду']

Type: Article

<!--METADATA-->

![](../Images/2023-06-19T21-55-58-03-00/630_360_1649072093-943.jpg) РосійськаФедерація залишатиметься серйозною загрозою для Молдови впродовж багатьохроків і продовжить спроби держперевороту в країні.

Таку думку висловила в інтерв’ю [ DW ](https://www.dw.com/ru/maja-sandu-rossia-dolzna-byt-nakazana-za-to-cto-delaet-v-ukraine/a-65944779?maca=rus-Red-Telegram-dwglavnoe) президент Молдови Мая Санду, передає Укрінформ.

«Поточна геополітична ситуація засвідчує, що Росія залишатиметься великимджерелом нестабільності протягом багатьох років, і Росія становить загрозунашій демократії. Тому ми вважаємо, що в ЄС наша демократія буде більшоюбезпекою», - сказала Санду.

За її словами, нині дезінформація, і особливо російська пропаганда, завдаєвеликої шкоди молдавській демократії.

**Читайте також:** [ **Санду** **пропонує** **створити** у **Молдові****орган** **для** **боротьби** з **російською** **пропагандою**](https://www.ukrinform.ua/rubric-world/3715474-sandu-proponue-stvoriti-v-moldovi-organ-dla-borotbi-z-rosijskou-propagandou.html)

«І ми маємо вирішити цю проблему, і бути більш послідовними у своїх діях. Мизнаємо, що це нелегко. Це нелегко навіть для країн із сильними інституціями, аМолдова все ще будує свої інституції. Але ми навчатимемося на кращомудосвіді», - зазначила президент.

При цьому вона не виключає, що Росія продовжить спроби здійснити держперевороту [ Молдові ](https://www.ukrinform.ua/tag-moldova) .

«...Ми маємо докази того, що наші інституції змогли завадити Росії реалізуватисвій сценарій (держперевороту – ред.). Але це не означає, що ці спроби непродовжуватимуться», - сказала Санду.

Вона також наголосила, що важливо продовжувати підтримувати Україну у їїборотьбі проти російської агресії.

**Читайте також:** [ **Молдова** **хоче** **приєднатися** до ЄС**якнайшвидше** **через** **загрозу** з **боку** **Росії** – **Санду**](https://www.ukrinform.ua/rubric-world/3710930-moldova-hoce-priednatisa-do-es-aknajsvidse-cerez-zagrozu-z-boku-rosii-sandu.html)

«Україні треба допомагати. Потрібно надавати всю підтримку для поверненнясвоїх територій. В іншому разі ми ризикуємо опинитися у світі, де державнікордони більше не поважаються. І це не той світ, у якому хтось захоче жити...Той факт, що в Україні щодня вбивають безневинних людей – ось що всіх лякає.Саме тому ми повинні допомагати Україні та пересвідчитися, що подібні речі нетрапляться знову», - заявила президент Молдови.

На її переконання, кінцева мета Путіна полягає у «розширенні імперії», вінпрагне повернути СРСР або «навіть більше». «Але очевидно, що це задлязбільшення (території – ред.) своєї країни, яка й так досить велика», -заявила Санду.

Як повідомляв Укрінформ, [ Конституційний суд Молдови визнав неконституційноюдіяльність проросійської партії «Шор» ](https://www.ukrinform.ua/rubric-world/3724848-u-moldovi-viznali-nekonstitucijnou-prorosijsku-partiu-sor.html).

_Фото: tv8.md_

Source: [https://www.ukrinform.ua/rubric-world/3725036-rosia-prodovzit-sprobi-derzperevorotu-v-moldovi-sandu.html](https://www.ukrinform.ua/rubric-world/3725036-rosia-prodovzit-sprobi-derzperevorotu-v-moldovi-sandu.html)