<h1>Зеленський запросив Світовий банк відновити роботу представництва в Україні</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-06-19T-15:05:00+03:00</p>
<p>Modified Time: 2023-06-19T18:05:00+03:00</p>
<p>Description: Президент Володимир Зеленський провів телефонну розмову з президентом Світового банку Аджаєм Бангою, під час якої запросив відновити роботу представництва СБ в Україні. — Укрінформ.</p>
<p>Images: ['<a href="https://static.ukrinform.com/photos/2018_12/thumb_files/630_360_1545153813-165.jpg">630_360_15451...</a>']</p>
<p>Tags: ['Світовий банк', 'Зеленський']</p>
<p>Type: Article</p>
<!--METADATA-->

<p><img alt="" src="../Images/2023-06-19T-15-05-00-03-00/630_360_1545153813-165.jpg" /> ПрезидентВолодимир Зеленський провів телефонну розмову з президентом Світового банкуАджаєм Бангою, під час якої запросив відновити роботу представництва СБ вУкраїні.</p>
<p>Як передає Укрінформ, про це глава держави написав у <a href="https://twitter.com/ZelenskyyUa/status/1670807884693684232?fbclid=IwAR0JRPwNGQfpZ1JsfHKBO0HzufP8mJKcjikZ4aBrBeG05q6NbCcO0R4WDlQ"> Твіттері</a>.</p>
<p>«Провів телефонну розмову з Президентом Світового банку Аджаєм Бангою.Подякував за неослабну підтримку з боку <a href="https://www.ukrinform.ua/tag-svitovij-bank"> Світового банку</a> з перших днів повномасштабноїагресії Росії. Обговорили подальший розвиток співпраці, зокрема задлямобілізації міжнародної підтримки», - заявив Зеленський.</p>
<p>Президент відзначив швидку реакцію Світового банку на підрив російськимизагарбниками Каховської ГЕС, а також співпрацю з Україною щодо оцінки збитків,завданих цією трагедією.</p>
<p><strong>Читайте також:</strong> <a href="https://www.ukrinform.ua/rubric-economy/3722932-u-donorskomu-fondi-pidtrimki-ukraini-vze-920-miljoniv-svitovij-bank.html"> У донорському фонді підтримки України вже $920 мільйонів— <strong>Світовий</strong> <strong>банк</strong> </a></p>
<p>Зеленський також запросив Світовий банк відновити роботу представництва вУкраїні.</p>
<p>Він наголосив на зацікавленості у співробітництві під час повоєнноїтрансформації України, зокрема в подоланні корупції та зменшенні часткиготівки в українській економіці.</p>
<p>Як повідомляв Укрінформ, Прем'єр-міністр України Денис Шмигаль заявив, що <a href="https://www.ukrinform.ua/rubric-economy/3719741-svitovij-bank-provede-svidku-ocinku-zbitkiv-spricinenih-pidrivom-kahovskoi-ges-smigal.html">Світовий банк проведе швидку оцінку збитків та потреб</a> ,спричинених підривом Росією дамби Каховської ГЕС.</p>
<p><em>Фото: ОП</em></p>
<p>Source: <a href="https://www.ukrinform.ua/rubric-economy/3724945-zelenskij-proviv-rozmovu-z-prezidentom-svitovogo-banku.html">https://www.ukrinform.ua/rubric-economy/3724945-zelenskij-proviv-rozmovu-z-prezidentom-svitovogo-banku.html</a></p>