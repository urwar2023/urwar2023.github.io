<h1>Кулеба: Українських полонених вивезли до Угорщини в політичних інтересах Орбана</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-06-19T23:32:00+03:00</p>
<p>Modified Time: 2023-06-19T23:32:00+03:00</p>
<p>Description: Операція з вивезення до Угорщини 11 українських полонених була реалізована в політичних інтересах однієї людини - прем'єр-міністра цієї країни Віктора Орбана. — Укрінформ.</p>
<p>Images: ['<a href="https://static.ukrinform.com/photos/2023_05/thumb_files/630_360_1685367365-251.jpg">630_360_16853...</a>']</p>
<p>Tags: ['Дмитро Кулеба', 'Орбан', 'Угорщина', 'Полонені', 'Війна з Росією', 'Єдині новини']</p>
<p>Type: Article</p>
<!--METADATA-->

<p><img alt="" src="../Images/2023-06-19T23-32-00-03-00/630_360_1685367365-251.jpg" /> Операція звивезення до Угорщини 11 українських полонених була реалізована в політичнихінтересах однієї людини - прем'єр-міністра цієї країни Віктора Орбана.</p>
<p>Як передає Укрінформ із посиланням на <a href="https://t.me/svoboda_radio/18585"> Радіо Свобода</a> , про це глава МЗС Дмитро Кулеба сказав вефірі телемарафону.</p>
<p>«Там була одна проста мета: Віктор Орбан мав показати угорцям і в Угорщині, іпоза межами Угорщини, що він - їхній єдиний захисник. Уся ця операція булареалізована в політичних інтересах однієї людини», - зазначив міністр.</p>
<p>Кулеба додав, що, за неофіційною інформацією, до цього «були залучені іншігравці, і не лише з Угорщини».</p>
<p><strong>Читайте також:</strong> <a href="https://www.ukrinform.ua/rubric-polytics/3724897-ugorsina-mae-poasniti-svou-ucast-u-zvilnenni-ukrainskih-vijskovopolonenih-evrokomisia.html"> <strong>Угорщина</strong> має пояснити свою участь у звільненніукраїнських військовополонених - Єврокомісія</a></p>
<p>Як повідомлялося, 9 червня до Міністерства закордонних справ України запросилитимчасового повіреного у справах Угорщини і передали йому звернення з вимогоюнадати детальну інформацію про переданих Росією Будапешту українських <a href="https://www.ukrinform.ua/tag-poloneni">військовополонених </a> і невідкладнозабезпечити до них доступ консула.</p>
<p>Український уряд не був поінформований про відповідні перемовини між угорськоюта російською сторонами. Про те, що Росія передала Будапешту одинадцятьукраїнців угорського походження, українська сторона дізналася з публічних заяввіцепрем‘єр-міністра Угорщини Жолта Шем’єна.</p>
<p><strong>Читайте також:</strong> <a href="https://www.ukrinform.ua/rubric-world/3723540-u-orbana-kazut-so-ne-znali-pro-peredacu-ukrainskih-polonenih-z-rosii.html"> У Орбана кажуть, що не знали про передачу українськихполонених з Росії </a></p>
<p>МЗС України <a href="http://www.ukrinform.ua/rubric-polytics/3724799-mzs-vimagae-dopustiti-konsula-do-ukrainskih-polonenih-akih-ugorsina-utrimue-v-izolacii.html"> вимагає негайно допустити українського консула до 11 українськихвійськовополонених </a> , переданих Росією Будапешту, яких Угорщина утримує в ізоляції.</p>
<p>За словами речника МЗС Олега Ніколенка, всі спроби дипломатів протягомостанніх днів встановити прямий контакт із українськими громадянами не малиуспіху. Він додав, що фактично передані Росією Будапешту українські громадяниутримуються в ізоляції, не мають доступу до відкритих джерел інформації, їхнєспілкування із рідними відбувається в присутності третіх осіб, їм відмовляютьу встановленні контакту із посольством України.</p>
<p><em>Фото: Дмитро Кулеба, Фейсбук</em></p>
<p>Source: <a href="https://www.ukrinform.ua/rubric-polytics/3725056-kuleba-ukrainskih-polonenih-vivezli-do-ugorsini-v-politicnih-interesah-orbana.html">https://www.ukrinform.ua/rubric-polytics/3725056-kuleba-ukrainskih-polonenih-vivezli-do-ugorsini-v-politicnih-interesah-orbana.html</a></p>