<h1>У філії «Лісів України» викрили підпільну криптоферму – підприємство обіцяє перевірку</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-06-19T17:20:00+03:00</p>
<p>Modified Time: 2023-06-19T17:20:00+03:00</p>
<p>Description: Працівники Державного бюро розслідувань викрили діяльність підпільного дата-центру з майнінгу криптовалют, яку облаштували в службових приміщеннях філії "Рава-Руське лісове господарство" державного підприємства "Ліси України". — Укрінформ.</p>
<p>Images: ['<a href="https://static.ukrinform.com/photos/2023_06/thumb_files/630_360_1687183838-217.jpeg">630_360_16871...</a>']</p>
<p>Tags: ['Ліс', 'Держбюро розслідувань', 'Криптовалюта', 'перевірки']</p>
<p>Type: Article</p>
<!--METADATA-->

<p><img alt="" src="../Images/2023-06-19T17-20-00-03-00/630_360_1687183838-217.jpeg" />Працівники Державного бюро розслідувань викрили діяльність підпільного дата-центру з майнінгу криптовалют, яку облаштували в службових приміщеннях філії"Рава-Руське лісове господарство" державного підприємства "Ліси України".</p>
<p>Як передає Укрінформ, про це повідомляє <a href="https://dbr.gov.ua/news/dbr-vikrilo-na-lvivshhini-pidpilnu-kriptofermu-yaku-organizuvalo-kerivnictvo-filii-derzhpidpriemstva-lisi-ukraini?fbclid=IwAR2iUPLhy8txWxVmGk1GxQ2SNH14knmvuGU658755tGMEW1zCo8XGRb4s48"> ДБР </a>.</p>
<p>Організували криптоферму колишній директор, який зараз очолює іншу філію, йогозаступник, який обіймає посаду директора, головний бухгалтер та іншівідповідальні особи.</p>
<p>Встановлено, що понад рік тому в державній установі встановили технологічнеобладнання, що забезпечило роботу нелегального майнінг-центру.</p>
<p><img alt="" src="../Images/2023-06-19T17-20-00-03-00/1687183838-979.jpeg" /></p>
<p>Згенерована <a href="https://www.ukrinform.ua/tag-grosi"> криптовалюта </a> зберігалася успеціально створених криптогаманцях посадовців.</p>
<p><img alt="" src="../Images/2023-06-19T17-20-00-03-00/1687183838-504.jpeg" /></p>
<p>Кошти за витрачену електроенергію сплачувало державне підприємство, азловмисники отримували чистий прибуток.</p>
<p><img alt="" src="../Images/2023-06-19T17-20-00-03-00/1687183838-855.jpeg" /></p>
<p>За попередніми підрахунками, збитки склали понад 1,5 млн грн, а фігурантизаробили на цьому щонайменше 4 млн грн.</p>
<p>Також через систематичне перевантаження комунальних мереж відбувалосязнеструмлення та масштабні перебої з енергопостачанням житлових об’єктів ікритичної інфраструктури.</p>
<p><strong>Читайте також:</strong> <a href="https://www.ukrinform.ua/rubric-economy/3703589-ukrainski-pravoohoronci-ta-fbr-likviduvali-devat-servisiv-obminu-kriptovaluti.html"> Українські правоохоронці та ФБР ліквідували дев’ятьсервісів обміну <strong>криптовалюти</strong> </a></p>
<p>Під час слідчих дій у службових приміщеннях філії "Рава-Руське лісовегосподарство" виявили й вилучили технологічне обладнання, що забезпечувалодіяльність майнінг-центру: флеш накопичувачі, комп’ютери, ноутбуки, мобільнітелефони, відеокарти, блоки живлення, материнські плати, процесори, жорсткідиски, охолоджувачі для процесорів, перехідники, сервери й диски, на якихзберігається безперебійне відеоспостереження, а також документи, щопідтверджують злочинну діяльність.</p>
<p>Держпідприємство «Ліси України» ініціювало службову перевірку філії наЛьвівщині.</p>
<p>Про це повідомляє пресслужба підприємства у <a href="https://www.facebook.com/ForestsOfUkraine/posts/pfbid0dDPeK63dWfw3Mj6GWEemqUVLHCZPNVaH9sWwBqxHyXcbtnfVdGGnzP58HfyqXtHXl"> Фейсбуці</a>.</p>
<p>«За даними ДБР, у філії «Рава-Руське лісове господарство» виявленокриптоферму. ДП «Ліси України» співпрацює з правоохоронними органами та вжерозпочало службову перевірку з цього приводу», - йдеться в повідомленні.</p>
<p>В держпідприємстві наголошують, що у разі підтвердження фактів всі причетнібудуть притягнуті до відповідальності. Крім того, підприємство посилитькомплексну систему моніторингу за роботою філій.</p>
<p>Як повідомляв Укрінформ, у червні правоохоронці заблокували діяльністьшахраїв, які за допомогою фальшивих чатботів ДТЕК привласнили кошти близько 3тисяч людей.</p>
<p><em>Фото: dbr.gov.ua</em></p>
<p>Source: <a href="https://www.ukrinform.ua/rubric-regions/3724922-u-filii-lisiv-ukraini-na-lvivsini-vikrili-pidpilnu-kriptofermu-pidpriemstvo-obicae-perevirku.html">https://www.ukrinform.ua/rubric-regions/3724922-u-filii-lisiv-ukraini-na-lvivsini-vikrili-pidpilnu-kriptofermu-pidpriemstvo-obicae-perevirku.html</a></p>