# На Таврійському напрямку є просування Сил оборони — Ганна Маляр

Author: ['Дмитро Горбунов']

Time: 2023-06-19T30:00:00-04:00

Description: Про успішні дії Сил оборони України протягом останніх семи днів в ефірі телемарафону... Война с Украиной 2022, Война с Украиной последние новости сегодня, Новости война с Украиной 2022 последние на сегодня, Будет ли война между Украиной и Россией и когда, Война с Украиной в 2022 году будет или нет,  Будет ли война с Украиной в ближайшее время что говорят,  Война с Украиной новости,  Новости Украины сегодня,  Украинские новости в украинских СМИ на русском

Images: ['[malyar-ganna-1.jpg](https://armyinform.com.ua/wp-content/uploads/2022/12/malyar-ganna-1.jpg)']

Tags: ['ВТОРГНЕННЯ РФ', 'ГАННА МАЛЯР', 'ЄДИНІ НОВИНИ', 'ТАВРІЙСЬКИЙ НАПРЯМОК']

Category: News

<!--METADATA-->

![](../Images/2023-06-19T30-00-00-04-00/malyar-ganna-1.jpg)

Про успішні дії Сил оборони України протягом останніх семи днів в ефірітелемарафону «Єдині новини» розповіла заступник Міністра оборони України ГаннаМаляр.

— Протягом тижня, що минув, наші Сили оборони знаходились і в наступі, і вобороні, — зауважила Ганна Маляр. — Це означає, що на деяких напрямках миздійснювали наступ, а на інших — наступав ворог і ми оборонялися. Якщо казатипро схід, то окупанти докладали всіх зусиль, щоб зупинити нас. Ворог тамзбільшив кількість артобстрілів. Приміром, на Бахмутському напрямкуінтенсивність бойових дій була дещо знижена. Водночас протягом тижня там булопонад 40 бойових зіткнень. Наші Збройні Сили поступово, але впевненопросувалися вперед на певних ділянках. Також там тривали й оборонні дії, боворог там продовжує наступати на чотирьох напрямках.

Вона додала, що протягом минулого тижня на сході збоку ворога було зафіксованомайже 6 000 обстрілів, під час яких росіяни використали приблизно понад 270000 боєприпасів.

— На півдні зараз на багатьох напрямках тривав наш наступ. Наші Збройні Силина Таврійському напрямку виконали більше ніж 10 000 вогневих завдань. Під часнаступальних дій наших оборонців, які ми вже обговорюємо другий тиждень, наБердянському та Мелітопольському напрямках підрозділи ОСУ «Таврія» звільниливісім населених пунктів: Новодарівка, Левадне, Сторожове, Макарівка,Благодатне, Лобкове, Нескучне і П’ятихатки. В цілому Сили оборони України наТаврійському напрямку за час наступальних дій просунулися в глибину оборонипротивника на 7 кілометрів. Якщо порахувати площу звільнених територій, то цеприблизно 113 квадратних кілометрів, — розповіла вона.

Також вона звернула увагу й на великі втрати окупантів, що вони зазналипротягом останнього тижня.

— Що стосується втрат противника, то тут треба розуміти, що росіяни здійснюютьшалений опір. Наші Збройні Сили, скажімо на півдні, стикаються з суцільниммінування полів та територій. Проте ворог зазнає дуже великих втрат. Якщовзяти минулий тиждень, то по всій лінії фронту ворог зазнав втрат у живій силібільше ніж 4 600 вбитими та пораненими. Наші оборонці взяли в полон понад 80ворожих бійців. Ну, й ще було знищено понад 400 одиниць озброєння тавійськової техніки ворога, серед яких — вертольоти, танки, гаубиці, ПТРК табагато іншого, — зауважила заступник Міністра оборони України.

Source: [https://armyinform.com.ua/2023/06/19/na-tavrijskomu-napryamku-ye-prosuvannya-syl-oborony-ganna-malyar/](https://armyinform.com.ua/2023/06/19/na-tavrijskomu-napryamku-ye-prosuvannya-syl-oborony-ganna-malyar/)