# Україна вимагає від росії повернути 4 396 дітей-сиріт, яких незаконно вивезли

Authors: Ukrinform (Person)

Publisher: Укринформ (Organization)

Published Time: 2023-04-02T18:32:00+03:00

Modified Time: 2023-04-02T18:32:00+03:00

Description: Відомо про 4396 дітей-сиріт, яких незаконно вивезли на територію Росії чи на тимчасово окуповану територію, і Україна вимагає повернути їх та передала росії пойменний список цих дітей. — Укрінформ.

Images: ["[630_360_16804...](https://static.ukrinform.com/photos/2023_04/thumb_files/630_360_1680443089-448.jpg)"]

Tags: ['Депортація', 'Діти', 'росія', 'Верещук']

Type: Article

<!--METADATA-->

![](../Images/yкринформ/2023-04-02T18-32-00-03-00/630_360_1680443089-448.jpg) Відомо про4396 дітей-сиріт, яких незаконно вивезли на територію Росії чи на тимчасовоокуповану територію, і Україна вимагає повернути їх та передала росіїпойменний список цих дітей.

Про це під час брифінгу в Запоріжжі сказала віцепрем’єр-міністр – міністр зпитань реінтеграції тимчасово окупованих територій України Ірина Верещук,передає кореспондент Укрінформу.

"Нам відомо, скільки загалом дітей-сиріт (статутних) вивезено. Є розуміннящодо 4396 дітей, яких вивезли окупанти на територію Росії та ТОТ. Це питання вабсолютному пріоритеті Президента. Створюється міжнародна коаліція, щобсформувати стійку платформу, яка буде всіма доступними інструментами (черезсанкційні засоби, інші засоби, використовуючи платформу ООН, ОБСЄ та іншіміжнародні майданчики) тиснути на росію заради того, щоб вони повернули нашихдітей", - сказала Верещук.

За її словами, мова йде саме про дітей-сиріт, яких [](https://www.ukrinform.ua/tag-rosia) навмисно називає евакуйованими.

"Це не так. Вони здійснили злочин, акт геноциду по відношенню до українськихдітей і ми це фіксуємо. Ми звернулись до росії з письмовим поіменним перелікомдітей-сиріт, яких ми вимагаємо повернути, ми вказали 4396 імен наших дітей.Серед них є діти, звичайно, і з Запорізької області. Всіх потрібно повертати",- додала вона.

Посадовиця зазначила, що Україна готова забрати дітей в будь-якій країні ЄС,куди росія їх передасть, а також на кордоні з росією.

"За посередництва ЮНІСЕФ або міжнародного комітету Червоного Хреста, іншихміжнародних організацій ми готові виїхати і забрати наших дітей. Минаполягаємо на тому, аби всі діти були повернуті", - додала вона.

**Читайте також:** [ ](https://www.ukrinform.ua/rubric-regions/3690654-u-zaporizkij-oblasti-pid-obstrilami-zivut-34-ditini-veresuk.html)

Як повідомлялося, віцепрем’єр-міністр – міністр з питань реінтеграціїтимчасово окупованих територій Ірина Верещук разом зі своєю командою в неділюперебуває у Запоріжжі з робочою поїздкою.

Source: [https://www.ukrinform.ua/rubric-society/3690663-ukraina-vimagae-vid-rosii-povernuti-4-396-ditejsirit-akih-nezakonno-vivezli.html](https://www.ukrinform.ua/rubric-society/3690663-ukraina-vimagae-vid-rosii-povernuti-4-396-ditejsirit-akih-nezakonno-vivezli.html)