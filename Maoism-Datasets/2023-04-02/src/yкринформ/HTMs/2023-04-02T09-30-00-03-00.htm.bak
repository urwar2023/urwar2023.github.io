<h1>Секретар РНБО запропонував 12 кроків деокупації Криму</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-04-02T09:30:00+03:00</p>
<p>Modified Time: 2023-04-02T09:30:00+03:00</p>
<p>Description: Секретар РНБО Олексій Данілов окреслив 12 кроків деокупації Криму, де серед іншого йдеться про покарання гауляйтерів та колаборантів, звільнення ув’язнених українців та кримських татар, демонтаж Кримського моста та перейменування Севастополя в Ахтіар. — Укрінформ.</p>
<p>Images: ["<a href="https://static.ukrinform.com/photos/2023_03/thumb_files/630_360_1677827697-619.jpg">630_360_16778...</a>"]</p>
<p>Tags: ['Крим', 'РНБО', 'Данілов', 'Стратегія деокупації Криму']</p>
<p>Type: Article</p>
<!--METADATA-->

<p><img alt="" src="../Images/2023-04-02T09-30-00-03-00/630_360_1677827697-619.jpg" /> СекретарРНБО Олексій Данілов окреслив 12 кроків деокупації Криму, де серед іншогойдеться про покарання гауляйтерів та колаборантів, звільнення ув’язненихукраїнців та кримських татар, демонтаж Кримського моста та перейменуванняСевастополя в Ахтіар.</p>
<p>Як повідомляє Укрінформ, про це він написав у <a href="https://www.facebook.com/danilov.oleksiy/posts/1659129164501327"></a> .</p>
<p>«Хочу дохідливо намалювати поки що широкими мазками, як Україна будедеокуповувати Крим, де вони (гауляйтери та колаборанти - ред.) та їм подібнібудуть цілями номер один», - зазначив Данілов.</p>
<ol>
<li>На суспільне обговорення буде винесено питання щодо проєкту та місця розташування в Криму пам’ятника «русский военный корабль идёт на@уй». З метою економії державних коштів може бути використаний п'єдестал пам‘ятника затопленим кораблям у Севастополі.   2. Крім кримінального переслідування за колабораціонізм і держзраду розробляється люстраційний механізм персональної оцінки, яким, зокрема, визначається рівень відповідальності та ступінь залучення конкретних осіб, громадян України, жителів <a href="https://www.ukrinform.ua/tag-krim"> </a> до підтримки діяльності окупаційних адміністрацій, що передбачає зокрема обмеження прав участі у виборах - обирати і бути обраними.   3. Стосовно державних службовців, суддів, прокурорів, працівників правоохоронних органів та інших категорій осіб, які станом на 2014 рік знаходились у штаті органів влади України, МВС, СБУ, МОУ та ін., а після лютого 2014 року працювали в російських окупаційних структурах, українські суди визначать, чи підлягають вони кримінальній відповідальності. Але якщо не підлягають, вони позбавляються державних пенсій в тому числі із забороною подальшого працевлаштування на роботу в держорганах і органах місцевого самоврядування України. Надання Силам оборони України та слідству важливої інформації, яка стосується питань національної безпеки, може стати підставою для пом’якшення кримінального покарання.   4. росія або інше формування, яке буде претендувати на правонаступництво, забезпечує безумовну і повну видачу всіх підозрюваних у державній зраді та в інших кримінальних злочинах осіб, як громадян України, так і громадян росїї, причетних до воєнних злочинів (міжнародні злочини, що не мають строків давності - геноцид, воєнні та проти людяності), скоєних на території нашої держави в цілому і Криму зокрема.   5. Злочини пропагандистів (журналістів, медійників та різного роду експертів, які сприяли окупації, мілітаризації дитячого виховання та розпалюванню ворожнечі проти України) будуть розслідувати українські, а за необхідності міжнародні правоохоронні структури.   6. Громадяни російської федерації, які незаконно приїхали проживати на Кримському півострові після лютого 2014 року, мають негайно залишити територію України у визначений законом термін.   7. Угоди, затверджені не за українським законодавством після лютого 2014 року, в тому числі щодо нерухомого майна, визнаються нікчемними. Цей закон діє вже 9 років. Право власності на майно залишається за громадянами України. Якщо воно привласнене або націоналізоване, окупантами майно повертається власникам.   8. Транспортний перехід у місті Керч Автономної Республіки Крим демонтується з метою забезпечення повної свободи мореплавства в рамках програми відшкодування збитків.   9. Реалізується комплексна програма «Детоксикація» - нейтралізація наслідків багаторічної дії російської пропаганди на суспільну свідомість частини населення півострова. Зокрема, використовуючи досвід застосування дієвих методів денацифікації Німеччини у 40-х роках, серед яких участь виявлених груп активної підтримки російської окупації у громадських роботах з відбудови зруйнованих українських міст, процесах ексгумації та перепоховання жертв російської агресії (для осіб, визнаних винними у таких злочинах судом). Надання максимально широкого доступу до інформації щодо злочинів путінського режиму.   10. Створення документальної бази фактів російських злочинів проти українських громадян, які чинили спротив окупації. Відновлення в правах українських та кримськотатарських активістів.   11. Негайне звільнення всіх громадян України, кримських татар, українців, які були переслідувані рф за політично вмотивованими ознаками з 2014 року з відшкодуванням завданих моральних збитків.   12. Севастополь пропонується перейменувати в «Обʼєкт № 6». Верховна Рада України пізніше прийме рішення про нову назву міста. Можливо, його назвуть Ахтіар.</li>
</ol>
<p>«Деталізована і юридично вивірена програма розробляєтся Апаратом РНБО Україниіз залученням широкого кола фахівців та експертів, що буде відображено в новійредакції Стратегії деокупації Криму», — підсумував Данілов.</p>
<p><strong>Читайте також:</strong> <a href="https://www.ukrinform.ua/rubric-crimea/3689562-deokupacia-krimu-rozvidka-retelno-analizue-dani-pro-riziki-pid-cas-zvilnenna-pivostrova.html"> </a></p>
<p>Як повідомляв Укрінформ, постійна представниця Президента України в АРК ТамілаТашева 24 березня заявила, що стратегія деокупації та реінтеграції тимчасовоокупованої території АР Крим та міста Севастополя закріпить ключову тезу, що <a href="https://www.ukrinform.ua/rubric-crimea/3686929-strategia-deokupacii-taseva-zaavila-so-zaversenna-vijni-rozpocnetsa-zi-zvilnenna-krimu.html"></a> .</p>
<p>Source: <a href="https://www.ukrinform.ua/rubric-crimea/3690486-sekretar-rnbo-zaproponuvav-12-krokiv-deokupacii-krimu.html">https://www.ukrinform.ua/rubric-crimea/3690486-sekretar-rnbo-zaproponuvav-12-krokiv-deokupacii-krimu.html</a></p>