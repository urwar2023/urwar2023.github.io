<html>
<head><style>img{height: auto; width: auto\9; width:100%;}</style></head>
<body>
<h1>Рашизм повинен пройти через повну поразку - Зеленський</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-04-02T20:08:00+03:00</p>
<p>Modified Time: 2023-04-02T20:08:00+03:00</p>
<p>Description: Рашизм повинен пройти через повну поразку: військову, економічну, політичну та юридичну. — Укрінформ.</p>
<p>Images: ["<a href="https://static.ukrinform.com/photos/2023_03/thumb_files/630_360_1679682020-565.jpeg">630_360_16796...</a>"]</p>
<p>Tags: ['Донеччина', 'Обстріл', 'Зеленський', 'Війна з росією']</p>
<p>Type: Article</p>
<!--METADATA-->

<p><img alt="" src="../Images/yкринформ/2023-04-02T20-08-00-03-00/630_360_1679682020-565.jpeg" /> Рашизмповинен пройти через повну поразку: військову, економічну, політичну таюридичну.</p>
<p>Про це Президент Володимир Зеленський сказав у своєму вечірньому <a href="https://t.me/V_Zelenskiy_official/5718"></a> , передає Укрінформ.</p>
<p>_Відео:<a href="http://t.me/V_Zelenskiy_official/5718"> </a> _</p>
<p>_<strong>Українці! Українки!</strong> _</p>
<p>Сьогодні російські терористи знову вдарили по Костянтинівці Донецької області.По звичайних житлових кварталах. Шість людей убиті цим російським обстрілом.Три жінки, троє чоловіків. Звичайні люди звичайного містечка на Донбасі. Моїспівчуття рідним і близьким загиблих...</p>
<p>Ще 11 людей зазнали поранень. Росія застосувала проти Костянтинівки ракетиС-300 й систему залпового вогню «Ураган».</p>
<p>Сьогодні ж уранці російські терористи вдарили також по Конотопському районуСумської області. Мінометний вогонь. Двоє загиблих. Мої співчуття всім рідним,близьким, всім родинам...</p>
<p>Це лише кілька прикладів із десятків ударів за добу. Є лише один шлях зупинитиросійський терор, повернути безпеку всім нашим містам і громадам – від Сумщинидо Донбасу, від Харківщини до Херсонщини, від Київщини до Ялти. І цей шлях –військова перемога України. Жодного іншого шляху немає й не буде.</p>
<p>Держава-зло, для якої стало нормою бити ось так з «Ураганів» по житловихбудинках, запускати С-300 по містах, обстрілювати звичайні села, людей...Держава-зло має бути розбита. В усіх сенсах цього слова. Рашизм повинен пройтичерез повну поразку: військову, економічну, політичну, юридичну. Перший пункт– військову. І пройде.</p>
<p>_<strong>Я дякую всім, хто наближає цей час!</strong> _ Дякую нашим воїнам, які бʼються підАвдіївкою, Марʼїнкою, під Бахмутом... Особливо Бахмутом! Там сьогодні особливогаряче! Під Білогорівкою, під Кремінною та всіма іншими нашими містами,містечками й селами Донбасу! Стійкість кожного – це стійкість усієї України,допомога кожному на позиції поруч – це допомога всій Україні!</p>
<p>І особливо відзначу 77-му окрему аеромобільну бригаду, 67-му й 92-гу окремімеханізовані бригади, наших десантників «Вісімдесятки», 5-ту окрему штурмовубригаду... Дякую вам, хлопці!</p>
<p>Морпіхи 35-ї та 36-ї бригад, артилеристи 55-ї окремої бригади, 64-го й 66-гоокремих гарматних дивізіонів 406-ї артилерійської бригади... Дякую вам, воїни!</p>
<p>Дякую всім, хто береже Запоріжжя, Херсонщину, напрямок Дніпропетровщини йХарків, Сумщину та Чернігівщину... Усім, хто береже наш кордон. Хто рятуєнаших людей від поранень, від болю.</p>
<p>Обовʼязково й окремо я хочу подякувати всім, хто тренує наших воїнів, бо самена потужному тренуванні базується успішний бойовий результат.</p>
<p>Сьогодні, 2 квітня, ми відзначаємо річницю звільнення нашої Київщини відрашистської армії. 2 квітня з території Київської області втік останнійокупант.</p>
<p>Буде такий день, коли ми скажемо: останній окупант утік або вбитий наДонеччині, на Луганщині, на Херсонщині й на всьому нашому півдні. Вільним ізнову безпечним буде й Крим. Україна поверне все своє.</p>
<p>Наступний тиждень буде особливо вагомим для нашого захисту, для нашого руху доперемоги. Вже готуємося до запланованих подій і рішень.</p>
<p>Головне зараз – берегти нашу єдність, дбати про наших захисників, захисниць,допомагати одне одному й державі.</p>
<p>_<strong>Слава всім, хто зараз у бою заради України!</strong> _</p>
<p>_<strong>Слава Україні!</strong> _</p>
<p><em>Фото: ОП</em></p>
<p>Source: <a href="https://www.ukrinform.ua/rubric-ato/3690698-rasizm-povinen-projti-cerez-povnu-porazku-zelenskij.html">https://www.ukrinform.ua/rubric-ato/3690698-rasizm-povinen-projti-cerez-povnu-porazku-zelenskij.html</a></p>
</body>
</html>