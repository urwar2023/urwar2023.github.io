<html>
<head><style>img{height: auto; width: auto\9; width:100%;}</style></head>
<body>
<h1>Рашизм повинен пройти через повну поразку: військову, економічну, політичну, юридичну — Президент України</h1>
<p>Author: ['АРМІЯINFORM']</p>
<p>Time: 2023-04-02T93:00:00-04:00</p>
<p>Description: https://youtu.be/ZTQGTxw4j6U    Про це Володимир Зеленський сказав у своєму... Война с Украиной 2022, Война с Украиной последние новости сегодня, Новости война с Украиной 2022 последние на сегодня, Будет ли война между Украиной и Россией и когда, Война с Украиной в 2022 году будет или нет,  Будет ли война с Украиной в ближайшее время что говорят,  Война с Украиной новости,  Новости Украины сегодня,  Украинские новости в украинских СМИ на русском</p>
<p>Images: []</p>
<p>Tags: ['ВІДЕОЗВЕРНЕННЯ ПРЕЗИДЕНТА УКРАЇНИ', 'ВОЛОДИМИР ЗЕЛЕНСЬКИЙ', 'ПРЕЗИДЕНТ УКРАЇНИ']</p>
<p>Category: News</p>
<!--METADATA-->

<p>Про це Володимир Зеленський<a href="https://www.president.gov.ua/news/rashizm-povinen-projti-cherez-povnu-porazku-vijskovu-ekonomi-82037">сказав</a> у своєму відеозверненні до українців.</p>
<p><strong>«Українці! Українки!</strong></p>
<p>Сьогодні російські терористи знову вдарили по Костянтинівці Донецької області.По звичайних житлових кварталах. Шість людей убиті цим російським обстрілом.Три жінки, троє чоловіків. Звичайні люди звичайного містечка на Донбасі. Моїспівчуття рідним і близьким загиблих…</p>
<p>Ще 11 людей зазнали поранень. росія застосувала проти Костянтинівки ракетиС-300 й систему залпового вогню «Ураган».</p>
<p>Сьогодні ж уранці російські терористи вдарили також по Конотопському районуСумської області. Мінометний вогонь. Двоє загиблих. Мої співчуття всім рідним,близьким, всім родинам…</p>
<p>Це лише кілька прикладів із десятків ударів за добу. Є лише один шлях зупинитиросійський терор, повернути безпеку всім нашим містам і громадам — від Сумщинидо Донбасу, від Харківщини до Херсонщини, від Київщини до Ялти. І цей шлях —військова перемога України. Жодного іншого шляху немає й не буде.</p>
<p>Держава-зло, для якої стало нормою бити ось так з «Ураганів» по житловихбудинках, запускати С-300 по містах, обстрілювати звичайні села, людей…Держава-зло має бути розбита. В усіх сенсах цього слова. Рашизм повинен пройтичерез повну поразку: військову, економічну, політичну, юридичну. Перший пункт— військову. І пройде.</p>
<p>Я дякую всім, хто наближає цей час! Дякую нашим воїнам, які бʼються підАвдіївкою, Марʼїнкою, під Бахмутом… Особливо Бахмутом! Там сьогодні особливогаряче! Під Білогорівкою, під Кремінною та всіма іншими нашими містами,містечками й селами Донбасу! Стійкість кожного — це стійкість усієї України,допомога кожному на позиції поруч — це допомога всій Україні!</p>
<p>І особливо відзначу 77-му окрему аеромобільну бригаду, 67-му й 92-гу окремімеханізовані бригади, наших десантників «Вісімдесятки», 5-ту окрему штурмовубригаду… Дякую вам, хлопці!</p>
<p>Морпіхи 35-ї та 36-ї бригад, артилеристи 55-ї окремої бригади, 64-го й 66-гоокремих гарматних дивізіонів 406-ї артилерійської бригади… Дякую вам, воїни!</p>
<p>Дякую всім, хто береже Запоріжжя, Херсонщину, напрямок Дніпропетровщини йХарків, Сумщину та Чернігівщину… Усім, хто береже наш кордон. Хто рятує нашихлюдей від поранень, від болю.</p>
<p>Обовʼязково й окремо я хочу подякувати всім, хто тренує наших воїнів, бо самена потужному тренуванні базується успішний бойовий результат.</p>
<p>Сьогодні, 2 квітня, ми відзначаємо річницю звільнення нашої Київщини відрашистської армії. 2 квітня з території Київської області втік останнійокупант.</p>
<p>Буде такий день, коли ми скажемо: останній окупант утік або вбитий наДонеччині, на Луганщині, на Херсонщині й на всьому нашому півдні. Вільним ізнову безпечним буде й Крим. Україна поверне все своє.</p>
<p>Наступний тиждень буде особливо вагомим для нашого захисту, для нашого руху доперемоги. Вже готуємося до запланованих подій і рішень.</p>
<p>Головне зараз — берегти нашу єдність, дбати про наших захисників, захисниць,допомагати одне одному й державі.</p>
<p><strong>Слава всім, хто зараз у бою заради України!</strong></p>
<p><strong>Слава Україні!», — сказав Президент України.</strong></p>
<p>Source: <a href="https://armyinform.com.ua/2023/04/02/rashyzm-povynen-projty-cherez-povnu-porazku-vijskovu-ekonomichnu-politychnu-yurydychnu-prezydenta-ukrayiny/">https://armyinform.com.ua/2023/04/02/rashyzm-povynen-projty-cherez-povnu-porazku-vijskovu-ekonomichnu-politychnu-yurydychnu-prezydenta-ukrayiny/</a></p>
</body>
</html>