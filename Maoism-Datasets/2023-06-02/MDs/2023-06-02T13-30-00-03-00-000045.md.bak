# У Ризі благодійний фонд провів свято для українських дітей

Authors: Ukrinform (Person)

Publisher: Укринформ (Organization)

Published Time: 2023-06-02T13:30:00+03:00

Modified Time: 2023-06-02T13:30:00+03:00

Description: На території латвійського благодійного фонду Ziedot.lv у Ризі з нагоди Міжнародного дня захисту дітей відбулося свято для українських дітей. — Укрінформ.

Images: ['[630_360_16857...](https://static.ukrinform.com/photos/2023_06/thumb_files/630_360_1685701571-359.jpg)']

Tags: ['Діаспора', 'Діти', 'Латвія', 'Посольство', 'Біженці']

Type: Article

<!--METADATA-->

![](../Images/yкринформ/2023-06-02T13-30-00-03-00/630_360_1685701571-359.jpg) Натериторії латвійського благодійного фонду Ziedot.lv у Ризі з нагодиМіжнародного дня захисту дітей відбулося свято для українських дітей.

Як передає Укрінформ, про це йдеться на [ фейсбук-сторінці](https://www.facebook.com/UKRinLatvia/posts/pfbid02LtrbdhWMkfAjuRCVGWY8KTp7G2xxCzjkgXtx1EtSw9GqViZnHbNb3u6meouKQfGbl)Посольства України в Латвії.

![](../Images/yкринформ/2023-06-02T13-30-00-03-00/1685701597-500.jpg)

За повідомленням, у святі, організованому фондом Ziedot, взяли участь ПосолУкраїни Анатолій Куцевол, керівник фонду Рута Діманта, діти з України та їхбатьки, а також волонтери та співробітники фонду.

![](../Images/yкринформ/2023-06-02T13-30-00-03-00/1685701654-797.jpg)

Анатолій Куцевол подякував представникам Ziedot за організацію чудового святадля українських дітей, дитинство яких зруйнувала держава-агресор – Росія:«Зараз дуже важливо дарувати дітям свято та позитивні емоції», – зазначивПосол.

Керівник фонду Ziedot Рута Діманта висловила вдячність латвійськомусуспільству за підтримку українських родин: «Латвійський народ намагаєтьсядарувати українським дітям відчуття дому, турботи та підтримки».

![](../Images/yкринформ/2023-06-02T13-30-00-03-00/1685701623-412.jpg)

У диппредставництві розповіли, що під час заходу присутні мали можливістьпочути українські пісні у виконанні латвійських та українських музикантів. Уконцерті також взяв участь відомий латвійський піаніст Андрій Осокін.

Для дітей також були організовані різноманітні розваги, смаколики таподарунки. Посол передав дітям українські книжки.

Крім того, в рамках заходу Анатолій Куцевол вручив Руті Діманті нагрудний знаккомандира «Вірний Завжди» та грамоту фонду Ziedot від командування 36-їокремої бригади морської піхоти імені контрадмірала Михайла Білинського засприяння та надану допомогу зі зміцнення боєздатності підрозділу, а такожподяку від Окремої президентської бригади імені гетьмана БогданаХмельницького.

![](../Images/yкринформ/2023-06-02T13-30-00-03-00/1685701749-982.jpg)

Під час візиту в фонд Ziedot Посол також оглянув центр реабілітації «POGA»,який розміщений на території фонду, та, в якому також знаходяться нареабілітації діти з України.

Нагадаємо, Посол України Анатолій Куцевол 29 травня [ відвідав](https://www.ukrinform.ua/rubric-diaspora/3715901-posol-ukraini-vidvidav-ukrainsku-skolu-u-rizi.html) Ризьку Українську середню школу та зустрівся з їїдиректоркою Лідією Кравченко.

_Фото: Посольство України в Латвії / Фейсбук_

Source: [https://www.ukrinform.ua/rubric-diaspora/3717432-u-rizi-blagodijnij-fond-proviv-svato-dla-ukrainskih-ditej.html](https://www.ukrinform.ua/rubric-diaspora/3717432-u-rizi-blagodijnij-fond-proviv-svato-dla-ukrainskih-ditej.html)