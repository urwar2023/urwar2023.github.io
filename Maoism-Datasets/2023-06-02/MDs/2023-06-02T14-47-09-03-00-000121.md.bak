# В ОП назвали абсурдними заяви Орбана про переговори з Росією

Authors: Ukrinform (Person)

Publisher: Укринформ (Organization)

Published Time: 2023-06-02T14:47:09+03:00

Modified Time: 2023-06-02T14:47:09+03:00

Description: В Офісі Президента України вважають заяви прем'єр-міністра Угорщини Віктора Орбана про переговори з РФ замість контрнаступу абсурдною публічною позицією. — Укрінформ.

Images: ['[630_360_16650...](https://static.ukrinform.com/photos/2022_10/thumb_files/630_360_1665060326-694.jpg)']

Tags: ['Орбан', 'Офіс Президента']

Type: Article

<!--METADATA-->

![](../Images/yкринформ/2023-06-02T14-47-09-03-00/630_360_1665060326-694.jpg) В ОфісіПрезидента України вважають заяви прем'єр-міністра Угорщини Віктора Орбана пропереговори з РФ замість контрнаступу абсурдною публічною позицією.

Так прокоментував заяви Орбана радник керівника Офісу Президента УкраїниМихайло Подоляк у [ Твіттері](https://twitter.com/Podolyak_M/status/1664565804757577729) , передаєУкрінформ.

"Абсурдна публічна позиція Віктора Орбана вкотре демонстративно ображаєцінності Європейського Союзу та міжнародного права загалом. Це свідомеприниження Європи та потурання терористичним діям Росії. Це свідомевиправдання агресора і заохочення його до продовження знищення України/Європи…А якщо прем’єр-міністр Угорщини справді хвилюється про втрати – нехайподзвонить своєму «другу Путіну» та попросить, аби російські збройніформування вийшли за межі міжнародно визнаних кордонів України", - написавПодоляк.

**Читайте також:** [ **Орбан** замість контрнаступу закликав до переговорівУкраїни з Росією – у МЗС відреагували ](https://www.ukrinform.ua/rubric-polytics/3717439-orban-zamist-kontrnastupu-zaklikav-do-peregovoriv-ukraini-z-rosieu-u-mzs-vidreaguvali.html)

За його словами, Угорщині саме час усвідомити, що через контрнаступальні діїУкраїна повертає свої території і своїх людей, що є справедливим іобов'язковим.

Якщо ж Путін виведе свої війська з України, наголосив Подоляк, от тоді війну ібуде закінчено. "Більше жодних втрат і смертей. Лише повноцінний вивідзбройного контингенту і техніки окупанта є передумовою до закінчення війни. Чихтось чув подібні заклики Орбана до Росії?" - зазначив радник керівника ОП.

Як повідомлялося, прем’єр-міністр Угорщини Віктор Орбан в інтерв'ю державномурадіо виступив за припинення вогню і мирні переговори між Україною та Росієюдо початку українського контрнаступу, мотивуючи це тим, що атакуюча стороназазнає втричі більших втрат, ніж той, хто обороняється.

**Читайте також:** [ Ексдиректор ЦРУ переконаний в успішності **контрнаступ**у України ](https://www.ukrinform.ua/rubric-ato/3717437-eksdirektor-cru-perekonanij-v-uspisnosti-kontrnastupu-ukraini.html)

Міністерство закордонних справ України, своєю чергою, закликало Орбанавимагати від Москви припинити війну та повернути свою армію на російськутериторію.

Source: [https://www.ukrinform.ua/rubric-polytics/3717484-v-op-nazvali-absurdnimi-zaavi-orbana-pro-peregovori-z-rosieu.html](https://www.ukrinform.ua/rubric-polytics/3717484-v-op-nazvali-absurdnimi-zaavi-orbana-pro-peregovori-z-rosieu.html)