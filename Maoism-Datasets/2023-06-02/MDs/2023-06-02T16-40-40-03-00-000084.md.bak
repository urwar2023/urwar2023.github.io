# У ССО заявили, що це вони просили Буданова сприяти виїзду за кордон депутата Трубіцина – «Схеми»

Authors: Ukrinform (Person)

Publisher: Укринформ (Organization)

Published Time: 2023-06-02T16:40:40+03:00

Modified Time: 2023-06-02T16:40:40+03:00

Description: Виїзд за кордон обвинуваченого в корупції депутата Київради Владислава Трубіцина ініціювали Сили спеціальних операцій Збройних сил України. — Укрінформ.

Images: ['[630_360_16850...](https://static.ukrinform.com/photos/2023_05/thumb_files/630_360_1685019440-274.jpg)']

Tags: ['Кордон', 'ССО', 'Буданов', 'Трубіцин']

Type: Article

<!--METADATA-->

![](../Images/yкринформ/2023-06-02T16-40-40-03-00/630_360_1685019440-274.jpg) Виїзд закордон обвинуваченого в корупції депутата Київради Владислава Трубіцинаініціювали Сили спеціальних операцій Збройних сил України.

Як передає Укрінформ, про це йдеться у коментарі ССО, наданому проєкту [«Схеми» (Радіо Свобода) ](https://www.radiosvoboda.org/a/news-skhemy-trubitsyn-sso-vyyizd-za-kordon/32441457.html) .

«Вищезгадане звернення дійсно було ініційоване командуванням Сил спеціальнихоперацій в січні 2023 року. Мета цього звернення – виїзд за кордон ВладиславаТрубіцина як представника благодійного фонду «Рідна Оболонь» та ще чотирьохосіб, теж від цього фонду. Виїзд потребував виконання ним та групою осібспеціального завдання щодо забезпечення ССО спеціальним обладнанням. На жаль,характер завдання не може бути розкритим, так як містить дані, що становлятьслужбову таємницю», – зазначив речник ССО Олександр Кіндратенко.

«Схеми» попросили ССО ЗСУ надати копію їхнього клопотання до ГУР про сприяннявиїзду за кордон депутата Трубіцина, аналогічний запит відправили і до ГУР,але відповіді наразі не отримали. Водночас цей документ «Схемам» вдалосьдістати від своїх джерел в оборонних структурах, із закритою частиноюінформації, що містить персональні дані.

У листі, датованому 20 січня 2023 року, командувач ССО ЗСУ Віктор Хоренкозвертається на ім’я Буданова з проханням про сприяння виїзду п’ятьох осіб,«які є волонтерами», серед них – Владислав Трубіцин. Вказується період виїзду– з 28 січня до 25 травня 2023 року.

**Читайте також:** [ САП просить оголосити депутата Київради **Трубіцин** а урозшук ](https://www.ukrinform.ua/rubric-kyiv/3716053-sap-prosit-ogolositi-deputata-kiivradi-trubicina-u-rozsuk.html)

Речник ССО прокоментував, чому виїзд був дозволений на такий тривалий період –на чотири місяці.

«Тому що там було, крім Трубіцина, ще чотири особи. Кожна з цих осібвиїжджала, скажімо так, у різні проміжки часу, тому нас попросили, щоб мизробили один загальний документ на всіх», – пояснив Кіндратенко.

За його словами, на момент звернення, коли командування ССО зверталося до ГУРза сприянням, жодних обмежень щодо перетину кордону Владиславом Трубіциним небуло.

«Інакше б Державна прикордонна служба не дозволила цій особі перетнути [кордон ](https://www.ukrinform.ua/tag-kordon) », – повідомив речник.

Також у ССО прокоментували той факт, що, виїхавши за ініційованим нимидозволом, обвинувачений у хабарництві депутат зрештою не повернувся в Українута перестав виходити на зв’язок.

**Читайте також:** [ Депутата Київради **Трубіцин** а виключили із фракції«Слуга народу» ](https://www.ukrinform.ua/rubric-kyiv/3714075-deputata-kiivradi-trubicina-viklucili-iz-frakcii-sluga-narodu.html)

«Ми сприяли виїзду за кордон задля благих цілей, а саме забезпеченняпідрозділів ССО всім необхідним для боротьби з ворогом. Ми вкрай негативноставимось до того, що ця особа скористалась таким приводом під час війни усвоїх особистих цілях і не повернулась в Україну задля виконання процесуальнихобовʼязків у суді», – додав Кіндратенко.

На питання про те, чому ССО цього разу не звернулися до Держприкордонслужбинапряму самостійно, а залучали ГУР, прессекретар пояснив, що «процедурноспівпраця ГУР і ДПСУ швидше і краще налагоджена, ніж ССО».

Як повідомлялось, журналісти проєкту [ «Схеми»](https://www.radiosvoboda.org/a/skhemy-deputat-trubitsyn-dpsu-hur/32436777.html) (Радіо Свобода) поінформували, що депутат Київської міськоїради Владислав Трубіцин, якого САП та НАБУ обвинувачують у хабарництві й якийдвічі не з'явився на засідання Вищого антикорупційного суду, 13 травня виїхавза кордон у напрямку Польщі за дозволом голови Державної прикордонної службиСергія Дейнеки на підставі листа від очільника Головного управління розвідкиКирила Буданова.

Спеціалізована антикорупційна прокуратура подала клопотання про міжнароднийрозшук депутата Київради Владислава Трубіцина, обвинуваченого в одержанні 1,39млн грн неправомірної вигоди.

11 жовтня 2022 року Національне антикорупційне бюро і САП скерували до судусправу за обвинуваченням голови однієї з постійних комісій Київради) Трубіцинаі ще п’ятьох осіб в одержанні 1,39 млн грн неправомірної вигоди за сприяння ворганізації роздрібної торгівлі у столиці.

**Читайте також:** [ Прикордонслужба не коментує, чи виїхав з України депутат**Трубіцин** ](https://www.ukrinform.ua/rubric-society/3716653-derzprikordonsluzba-ne-komentue-ci-viihav-z-ukraini-deputat-trubicin.html)

Обвинувальний акт щодо депутата та спільників розглядається в Вищомуантикорупційному суді.

З моменту затримання 11 лютого 2022 року Трубіцину обрали запобіжний захід увигляді тримання під вартою із альтернативою сплати застави у розмірі 14 млн886 тис. грн. Зважаючи на те, що за обвинуваченого внесено заставу, на ньогобуло покладено процесуальні обов’язки, передбачені нормами Кримінальногопроцесуального кодексу України.

Згодом ухвалою слідчого судді від 11 травня 2022 року розмір застави зменшилидо 10 млн 886 тис. грн – 2 млн грн перераховано на Збройні сили України, а 2млн грн - повернули заставодавцю. Надалі ухвалою слідчого судді від 16 червня2022 року, який задовольнив клопотання сторони захисту, розмір застави булозменшено до 9 886 000, 1 млн повернуто заставодавцю.

16 травня 2023 року обвинувачений в порушення обов’язків не з’явився на судовезасідання, адвокати не могли повідомити про місце перебування свогопідзахисного.

У свою чергу слідство встановило, що обвинувачений перетнув кордон України 13травня цього року. На сьогодні місце його перебування невідоме.

Source: [https://www.ukrinform.ua/rubric-society/3717545-u-sso-zaavili-so-ce-voni-prosili-budanova-spriati-viizdu-za-kordon-deputata-trubicina-shemi.html](https://www.ukrinform.ua/rubric-society/3717545-u-sso-zaavili-so-ce-voni-prosili-budanova-spriati-viizdu-za-kordon-deputata-trubicina-shemi.html)