# Спецпосланець Пекіна спростував чутки про пропозиції КНР залишити Росії окуповані території України

Authors: Ukrinform (Person)

Publisher: Укринформ (Organization)

Published Time: 2023-06-02T16:07:00+03:00

Modified Time: 2023-06-02T16:07:00+03:00

Description: Спецпредставник уряду Китаю у справах Євразії Лі Хуей категорично спростував закиди на свою адресу, що він нібито пропонував країнам Євросоюзу залишити Росії тимчасово окуповані території України. — Укрінформ.

Images: ['[630_360_16838...](https://static.ukrinform.com/photos/2023_05/thumb_files/630_360_1683881992-422.png)']

Tags: ['Китай', 'Пекін', 'Війна з Росією']

Type: Article

<!--METADATA-->

![](../Images/yкринформ/2023-06-02T16-07-00-03-00/630_360_1683881992-422.png)Спецпредставник уряду Китаю у справах Євразії Лі Хуей категорично спростувавзакиди на свою адресу, що він нібито пропонував країнам Євросоюзу залишитиРосії тимчасово окуповані території України.

Як передає власний кореспондент Укрінформу, про це китайський дипломат заявивпід час спеціального брифінгу, коментуючи відповідну публікацію The WallStreet Journal.

«Не знаю, кого мали на увазі в Wall Street Journal під так званими«поінформованими західними чиновниками», але такі повідомлення абсолютно невідповідають дійсності», – сказав Лі.

**Читайте також:** [ Китай готує нові кроки задля політичного вирішення«української кризи» - спецпосланець КНР ](https://www.ukrinform.ua/rubric-polytics/3717475-kitaj-gotue-novi-kroki-zadla-politicnogo-virisenna-ukrainskoi-krizi-specposlanec-knr.html)

Він додав, що Китай дотримується об’єктивної і справедливої ​​позиції йоднаково відверто комунікує з усіма сторонами конфлікту.

«Ми діємо правильно і належно, чи то в комунікації з українською стороною, чиз російською, чи з європейською… Ми відверто висловлюємо свою позицію, нашіспівбесідники теж», – зазначив дипломат.

Він нагадав, що в Києві зустрічався з Президентом Володимиром Зеленським,провів змістовні й відверті переговори з керівником його Офісу АндріємЄрмаком, главою МЗС Дмитром Кулебою та представниками ряду міністерствукраїнського уряду.

**Читайте також:** [ Китай веде свою гру щодо російської агресії в Україні –Каспаров ](https://www.ukrinform.ua/rubric-polytics/3716126-kitaj-vede-svou-gru-sodo-rosijskoi-agresii-v-ukraini-kasparov.html)

«Міністр закордонних справ Кулеба особисто зробив уточнення, яке свідчить проте, що неправдиве повідомлення Wall Street Journal не тільки абсолютно невідповідає фактам, але й є спробою спровокувати китайсько-українські відносиний посіяти в них розбрат і недовіру», – заявив спецпосланець.

Він також заперечив повідомлення про глибокі розбіжності в позиціях Китаю іЄвропейського Союзу стосовно війни й зауважив, що в Китаю і Європи «немаловзаєморозуміння стосовно українського питання».

«Хочу підкреслити, Китай не є стороною в українському питанні..., й українськапроблема не є проблемою між Китаєм і Україною, Китаєм і Росією чи Китаєм іЄвропою. Китай готовий продовжувати зміцнювати комунікацію і діалог з усімасторонами та відігравати конструктивну роль у просуванні мирних переговорів»,– наголосив Лі.

**Читайте також:** [ Китай вважає причиною «української кризи» проблеми збезпековим управлінням у Європі ](https://www.ukrinform.ua/rubric-world/3714286-kitaj-vvazae-pricinou-ukrainskoi-krizi-problemi-z-bezpekovim-upravlinnam-u-evropi.html)

Як повідомляв Укрінформ, міністр закордонних справ України [ Дмитро Кулебаспростував інформацію про те, що спеціальний представник уряду Китаю з питаньЄвразії Лі Хуей ](https://www.ukrinform.ua/rubric-polytics/3715026-kuleba-specposlanec-kitau-ne-proponuvav-viddati-rosii-okupovani-ukrainski-teritorii.html) пропонував віддати РФ окуповані території України.

Фото: Xinhua

Source: [https://www.ukrinform.ua/rubric-polytics/3717531-specposlanec-pekina-sprostuvav-cutki-pro-propozicii-knr-zalisiti-rosii-okupovani-teritorii-ukraini.html](https://www.ukrinform.ua/rubric-polytics/3717531-specposlanec-pekina-sprostuvav-cutki-pro-propozicii-knr-zalisiti-rosii-okupovani-teritorii-ukraini.html)