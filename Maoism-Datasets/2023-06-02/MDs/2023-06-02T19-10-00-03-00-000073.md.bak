# Привласнення ₴600 мільйонів Укртатнафти: СБУ викрила бізнес-партнера Коломойського

Authors: Ukrinform (Person)

Publisher: Укринформ (Organization)

Published Time: 2023-06-02T19:10:00+03:00

Modified Time: 2023-06-02T19:10:00+03:00

Description: Служба безпеки України та Бюро економічної безпеки викрили ще одну масштабну схему привласнення грошей екстопменеджментом ПАТ «Укртатнафта». — Укрінформ.

Images: ['[630_360_14623...](https://static.ukrinform.com/photos/2016_05/thumb_files/630_360_1462365596-4338.jpg)']

Tags: ['Коломойський', 'СБУ', 'Укртатнафта']

Type: Article

<!--METADATA-->

![](../Images/yкринформ/2023-06-02T19-10-00-03-00/630_360_1462365596-4338.jpg) Службабезпеки України та Бюро економічної безпеки викрили ще одну масштабну схемупривласнення грошей екстопменеджментом ПАТ «Укртатнафта».

Про це у [ Телеграмі ](https://t.me/SBUkr/8538) повідомила пресслужба Службибезпеки України, передає Укрінформ.

“Служба безпеки України та Бюро економічної безпеки викрили ще одну масштабнусхему привласнення грошей екстопменеджментом ПАТ «Укртатнафта». До організаціїоборудки причетний колишній член наглядової ради компанії та бізнес-партнерІгоря Коломойського Михайло Кіперман”, - йдеться в повідомленні.

Як свідчать матеріали слідства, за його ініціативою з рахунків Укртатнафтибуло виведено майже 600 мільйонів у гривневому еквіваленті.

Це було зроблено у перший день повномасштабного вторгнення РФ, імовірно зрозрахунком, що зловмисникам не доведеться відповідати за скоєну крадіжку.

Схема полягала в тому, що 24 лютого 2022 року ПАТ « [ Укртатнафта](https://www.ukrinform.ua/tag-ukrtatnafta) » перерахувала на підконтрольнуєвропейську компанію майже 600 млн грн, які передбачалися іншому постачальникудля оплати раніше зафрахтованих 84 тисяч тонн сирої нафти.

Зазначається, що на момент махінації ця сировина уже перебувала в Одеськомупорту і мала бути доставлена для подальшої обробки на Кременчуцький НПЗ.

Для реалізації оборудки колишній топменеджмент Укртатнафти створив «договір-клон», в якому змінив реквізити отримувача платежу. Таким чином, організаторисхеми перевели гроші на підконтрольну компанію, замість того, щоброзрахуватись із реальним постачальником нафти.

На підставі зібраних доказів складено підозру колишньому члену наглядової радиУкртатнафти та фактичному власнику компанії-нерезидента Михайлу Кіперману, наяку виведено майже 600 млн грн.

Підозра складена за трьома статтями Кримінального кодексу України: ч. 5 ст.191 (привласнення, розтрата майна або заволодіння ним шляхом зловживанняслужбовим становищем); ч. 3 ст. 28, ч. 1 ст. 200 (незаконні дії з документамина переказ, платіжними картками та іншими засобами доступу до банківськихрахунків, електронними грошима, обладнанням для їх виготовлення); ч. 3 ст. 28,ч. 1 ст. 366 (службове підроблення).

**Читайте також:** [ **Укртатнафт** а перерахувала до бюджету ₴1,2 мільярда усправі про несплату податків ](https://www.ukrinform.ua/rubric-economy/3713522-ukrnafta-pererahuvala-do-budzetu-12-milarda-u-spravi-pro-nesplatu-podatkiv.html)

Триває розслідування, щоб встановити всі обставини злочину і притягнути виннихдо відповідальності.

У СБУ повідомили, що наразі Михайло Кіперман переховується від правосуддя закордоном. У зв’язку з цим буде вирішуватися питання щодо оголошення його уміжнародний розшук.

Комплексні заходи проводили спільно з Бюро економічної безпеки запроцесуального керівництва Офісу Генерального прокурора.

Як повідомлялося, раніше співробітники Служби безпеки спільно з БЕБ викрилимасштабні схеми привласнення 40 млрд гривень колишніми власниками ітопменеджментом Укрнафти та Укртатнафти.

Після цього Укртатнафта перерахувала в бюджет понад 1,2 млрд грн податків, несплачених колишнім менеджментом.

Source: [https://www.ukrinform.ua/rubric-economy/3717596-privlasnenna-600-miljoniv-ukrtatnafti-sbu-vikrila-biznespartnera-kolomojskogo.html](https://www.ukrinform.ua/rubric-economy/3717596-privlasnenna-600-miljoniv-ukrtatnafti-sbu-vikrila-biznespartnera-kolomojskogo.html)