# США проти припинення вогню в Україні, бо це дасть перепочинок росіянам – Білий дім

Authors: Ukrinform (Person)

Publisher: Укринформ (Organization)

Published Time: 2023-06-02T19:52:00+03:00

Modified Time: 2023-06-02T19:52:00+03:00

Description: Офіційний Вашингтон підтримує ініціативи будь-якої країни щодо встановлення миру в Україні, однак виступає проти закликів негайно припинити вогонь, оскільки це закріпить контроль Путіна на окупованих територіях/ — Укрінформ.

Images: ['[630_360_14726...](https://static.ukrinform.com/photos/2016_08/thumb_files/630_360_1472621188-8020.jpg)']

Tags: ['США', 'Вашингтон', 'Війна з Росією']

Type: Article

<!--METADATA-->

![](../Images/2023-06-02T19-52-00-03-00/630_360_1472621188-8020.jpg) ОфіційнийВашингтон підтримує ініціативи будь-якої країни щодо встановлення миру вУкраїні, однак виступає проти закликів негайно припинити вогонь, оскільки цезакріпить контроль Путіна на окупованих територіях/

Про це заявив у п’ятницю під час онлайн-брифінгу координатор Ради нацбезпекиБілого дому Джон Кірбі, передає власний кореспондент Укрінформу.

«Ми підтримаємо зусилля будь-якої країни, якщо вони допоможуть знайти шлях доміцного миру, який відповідає принципам Статуту ООН. Але ми не можемопідтримати і не підтримуватимемо заклики до припинення вогню, які простозаморозять існуючі лінії розмежування, легітимізують захоплення Росієютериторій, і дозволять Путіну посилити контроль над регіонами, які він ужезахопив», - зауважив представник адміністрації Байдена.

**Читайте також:** [ США зосереджені на реалізації української Формули миру –Білий дім ](https://www.ukrinform.ua/rubric-polytics/3716751-ssa-zoseredzeni-na-realizacii-ukrainskoi-formuli-miru-bilij-dim.html)

Він пояснив, що в разі запровадження такого «перемир’я» це дасть агресору часдля відпочинку, переозброєння й підготовки до нової потенційної атаки. Це, зайого словами, створить невірний сигнал не лише для Кремля, а й для іншихпотенційних агресорів по всьому світу .

Представник Білого дому також наголосив, що Росія досі не виявила жодних ознакготовності до дипломатії з метою досягнення стійкого й справедливого миру вУкраїні. Тому США продовжать підтримувати мирні зусилля української сторони,зауважив Кірбі.

Як повідомляв Укрінформ, у п’ятницю державний секретар США Ентоні Блінкен підчас виступу в Гельсінкі назвав «повним стратегічним провалом» агресивну війнуРосії проти України.

Source: [https://www.ukrinform.ua/rubric-ato/3717610-ssa-proti-pripinenna-vognu-v-ukraini-bo-ce-dast-perepocinok-rosianam-bilij-dim.html](https://www.ukrinform.ua/rubric-ato/3717610-ssa-proti-pripinenna-vognu-v-ukraini-bo-ce-dast-perepocinok-rosianam-bilij-dim.html)