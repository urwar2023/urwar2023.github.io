# Уряд із початку війни залучив від продажу ОВДП понад ₴498 мільярдів

Authors: Ukrinform (Person)

Publisher: Укринформ (Organization)

Published Time: 2023-06-02T14:55:13+03:00

Modified Time: 2023-06-02T14:55:13+03:00

Description: Уряд від початку повномасштабного вторгнення Росії в Україну станом на 1 червня 2023 року залучив від продажу облігацій внутрішньої державної позики (ОВДП) на аукціонах понад 498 млрд грн в еквіваленті. — Укрінформ.

Images: ['[630_360_15501...](https://static.ukrinform.com/photos/2019_02/thumb_files/630_360_1550144984-323.jpg)']

Tags: ['Нацбанк', 'Облігації', 'Війна з Росією']

Type: Article

<!--METADATA-->

![](../Images/2023-06-02T14-55-13-03-00/630_360_1550144984-323.jpg) Уряд відпочатку повномасштабного вторгнення Росії в Україну станом на 1 червня 2023року залучив від продажу облігацій внутрішньої державної позики (ОВДП) нааукціонах понад 498 млрд грн в еквіваленті.

Про це повідомляє [ пресслужба Національного банку України,](https://bank.gov.ua/ua/news/all/uryad-ukrayini-z-pochatku-povnomasshtabnoyi-viyni-zaluchiv-vid-prodaju-ovdp-na-auktsionah-ponad-498-mlrd-grn-v-ekvivalenti--depozitariy-nbu) передає Укрінформ.

"З початку повномасштабної [ війни ](https://www.ukrinform.ua/tag-vijna) до 31травня 2023 року уряд України залучив від розміщення ОВДП на аукціонах 318620,3 млн грн, 3 573,2 млн дол. США та 1 482,2 млн євро. На погашення завнутрішніми борговими цінними паперами за аналогічний період спрямовано 318126,0 млн грн, 4 125,0 млн дол. США та 1 049,6 млн євро", - йдеться вповідомленні.

Зазначається, що у травні 2023 року запозичення Міністерства фінансів навнутрішньому борговому ринку на 16 427,02 млн грн (в еквіваленті) перевищуваливиплати за облігаціями внутрішньої державної позики. Загалом протягом січня –травня цього року відповідне додатне сальдо становило 77 458,3 млн грн.Максимальна дохідність військових облігацій, розміщених у травні, у гривністановила 18,50% річних, у доларах США – 4,85% річних, в євро – 3,25% річних.

Найбільший обсяг цих цінних паперів, як і раніше, сконцентрований банками –первинними дилерами. Другим за обсягом є портфель військових облігацій увласності громадян та бізнесу України. Обсяг військових облігацій внутрішньоїдержавної позики у власності нерезидентів – 9 043,2 млн грн та 22,6 млн дол.США.

**Читайте також:** [ Українці у «Дії» вже придбали **обліга** цій на понад 1мільярд ](https://www.ukrinform.ua/rubric-economy/3716188-ukrainci-u-dii-vze-pridbali-obligacij-na-ponad-1-milard.html)

Міністерство фінансів у травні здійснило погашення військових ОВДП,номінованих у гривні, на суму 7 155,0 млн грн, у доларах США – 312,3 млн дол.США., а також у євро – 387,0 млн євро.

Як повідомлялося, у зв’язку з російською агресією український уряд ухваливрішення про поетапний випуск військових облігацій в обсязі до 400 млрд грн.Мінфін проводить аукціони з продажу ОВДП щовівторка, починаючи з 1 березня.

Source: [https://www.ukrinform.ua/rubric-economy/3717489-urad-iz-pocatku-vijni-zaluciv-vid-prodazu-ovdp-ponad-498-milardiv.html](https://www.ukrinform.ua/rubric-economy/3717489-urad-iz-pocatku-vijni-zaluciv-vid-prodazu-ovdp-ponad-498-milardiv.html)