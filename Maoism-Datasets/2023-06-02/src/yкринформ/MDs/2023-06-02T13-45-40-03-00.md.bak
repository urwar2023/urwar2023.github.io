# У Японії три західні префектури накрив потужний штормовий фронт

Authors: Ukrinform (Person)

Publisher: Укринформ (Organization)

Published Time: 2023-06-02T13:45:40+03:00

Modified Time: 2023-06-02T13:45:40+03:00

Description: Потужний штормовий фронт накрив три західні префектури Японії. Зливи загрожують масштабними повенями і сходженням селевих потоків. — Укрінформ.

Images: ['[630_360_16857...](https://static.ukrinform.com/photos/2023_06/thumb_files/630_360_1685702601-564.jpeg)']

Tags: ['Японія', 'Негода', 'Шторм']

Type: Article

<!--METADATA-->

![](../Images/2023-06-02T13-45-40-03-00/630_360_1685702601-564.jpeg) Потужнийштормовий фронт накрив три західні префектури Японії. Зливи загрожуютьмасштабними повенями і сходженням селевих потоків.

Про це із посиланням на японське Метеорологічне агентство повідомляє [ NHK](https://www3.nhk.or.jp/nhkworld/en/news/20230602_19/) , передає Укрінформ.

Метеорологи прогнозують дощові хмари і сильні опади над західними префектурамиКоті, Вакаяма і Нара впродовж кількох наступних днів, що пояснюєтьсяпроходженням тут повітряного фронту і надходженням вологого повітря з околицьтропічного [ шторму ](https://www.ukrinform.ua/tag-sturm) Мавар, якийнаближається до японських островів із Тихого океану.

За прогнозами агентства, впродовж 24 годин, до полудня суботи, на заходікраїни випаде від 100 до 250 міліметрів опадів, через що стрімко зростутьризики небезпечних для життя природних катаклізмів, таких як зсуви ґрунту таповені.

У місцевій владі закликали жителів префектур бути обережними через можливіселеві потоки, розливи річок і затоплення низинних земель та, за можливості,переїхати в безпечніші місця.

**Читайте також:** [ У М'янмі кількість загиблих унаслідок циклону зросла до145 ](https://www.ukrinform.ua/rubric-world/3711507-u-manmi-kilkist-zagiblih-unaslidok-ciklonu-zrosla-do-145.html)

Повідомлення про постраждалих і руйнування наразі не надходили.

Тим часом тропічний шторм Мавар, який поступово рухається на схід у Тихомуокеані, вже спричинив штормову погоду з поривами вітру й сильними опадами впрефектурах Окінава й Кагосіма, а також потужні вітри на південному островіКюсю, він продовжує наближатись до узбережжя Японії.

Як повідомляв Укрінформ, до південно-західного узбережжя Японії наближаєтьсяпотужний [ тайфун Мавар ](https://www.ukrinform.ua/rubric-world/3715834-potuznij-tajfun-mavar-moze-dnami-vdariti-po-pivdennozahidnomu-uzberezzu-aponii.html) . Синоптики попереджають про різкі пориви вітру, високіхвилі та зливи.

Фото: KYODO

Source: [https://www.ukrinform.ua/rubric-world/3717446-u-aponii-tri-zahidni-prefekturi-nakriv-potuznij-stormovij-front.html](https://www.ukrinform.ua/rubric-world/3717446-u-aponii-tri-zahidni-prefekturi-nakriv-potuznij-stormovij-front.html)