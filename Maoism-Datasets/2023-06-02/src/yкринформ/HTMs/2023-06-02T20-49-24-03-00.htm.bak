<h1>Дуда вирішив змінити скандальний закон про розслідування російських впливів у Польщі</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-06-02T20:49:24+03:00</p>
<p>Modified Time: 2023-06-02T20:49:24+03:00</p>
<p>Description: Президент Польщі Анджей Дуда вийшов з ініціативою внесення змін до скандального закону про розслідування російських впливів у Польщі в 2007-2022 роках, який він нещодавно підписав і відправив на оцінку в Конституційний суд РП. — Укрінформ.</p>
<p>Images: ['<a href="https://static.ukrinform.com/photos/2023_04/thumb_files/630_360_1680700925-131.jpg">630_360_16807...</a>']</p>
<p>Tags: ['Дуда', 'Польща', 'Росія']</p>
<p>Type: Article</p>
<!--METADATA-->

<p><img alt="" src="../Images/2023-06-02T20-49-24-03-00/630_360_1680700925-131.jpg" /> ПрезидентПольщі Анджей Дуда вийшов з ініціативою внесення змін до скандального законупро розслідування російських впливів у Польщі в 2007-2022 роках, який віннещодавно підписав і відправив на оцінку в Конституційний суд РП.</p>
<p>Про це Дуда повідомив під час брифінгу для ЗМІ у п’ятницю у Варшаві, передаєвласний кореспондент Укрінформу.</p>
<p>Головна пропозиція президента РП стосується того, що у спеціальній Державнійкомісії з розслідування російських впливів у Польщі в 2007-2022 роках не будеполітиків, а лише експерти. Інші зміни президента стосуються того, що апеляціїна рішення суду направлятимуться не до адміністративного, а до апеляційногосуду. Він пропонує, щоб комісія не приймала жодного іншого рішення, крім того,що визначена особа не гарантує належного виконання діяльності в інтересахпольського суспільства.</p>
<p><strong>Читайте також:</strong> <a href="https://www.ukrinform.ua/rubric-ato/3716689-duda-rosia-se-ne-prograla-hoca-j-voue-v-ukraini-na-tankah-60h-rokiv.html"> <strong>Дуда</strong> : Росія ще не програла, хоча й воює в Україні натанках 60-х років </a></p>
<p>Президентський законопроєкт у п’ятницю було відправлено на розгляд СеймуПольщі.</p>
<p>Як інформувалося, президент Польщі Анджей Дуда нещодавно підписав закон простворення Державної комісії з розслідування російських впливів у Польщі у2007-2022 роках, відправивши після цього цей закон на розгляд Конституційногосуду. Він також закликав розслідувати питання російських впливів наєвропейському рівні.</p>
<p><strong>Читайте також:</strong> <a href="https://www.ukrinform.ua/rubric-world/3715613-duda-pidpisav-zakon-pro-rozsliduvanna-rosijskih-vpliviv-u-polsi.html"> <strong>Дуда</strong> підписав закон про розслідування російськихвпливів у Польщі </a></p>
<p>Польські опозиційні сили виступали проти створення комісії у такому вигляді,підкреслюючи, що вона буде інструментом тиску і переслідування опозиції.Маршалок Сенату Польщі Томаш Гродзький заявив, що це рішення Дуди є“cкандальним та ганебним” і загрожує демократичному функціонуванню Польщі.Свої застереження щодо цього закону висловлювали також Єврокомісія іДерждепартамент США.</p>
<p>Як повідомлялось, 14 квітня Сейм схвалив закон про створення Державної комісіїз розслідування російських впливів у Польщі в 2007-2022. Згодом, 11 травня,Сенат, в якому більшість має опозиція, проголосив проти його прийняття. Проте,26 травня Сейм подолав вето Сенату.</p>
<p>Фото: ОП</p>
<p>Source: <a href="https://www.ukrinform.ua/rubric-world/3717627-duda-virisiv-zminiti-skandalnij-zakon-pro-rozsliduvanna-rosijskih-vpliviv-u-polsi.html">https://www.ukrinform.ua/rubric-world/3717627-duda-virisiv-zminiti-skandalnij-zakon-pro-rozsliduvanna-rosijskih-vpliviv-u-polsi.html</a></p>