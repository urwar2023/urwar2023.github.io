<h1>Китай готує нові кроки задля політичного вирішення «української кризи» - спецпосланець КНР</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-06-02T14:38:45+03:00</p>
<p>Modified Time: 2023-06-02T14:38:45+03:00</p>
<p>Description: Спеціальний представник уряду Китаю у справах Євразії Лі Хуей визнає, що наразі жодні переговори між Києвом і Москвою неможливі, проте вважає перспективи політичного врегулювання російсько-української війни високими. — Укрінформ.</p>
<p>Images: ['<a href="https://static.ukrinform.com/photos/2023_06/thumb_files/630_360_1685705817-423.jpg">630_360_16857...</a>']</p>
<p>Tags: ['Китай', 'Пекін', 'Війна з Росією']</p>
<p>Type: Article</p>
<!--METADATA-->

<p><img alt="" src="../Images/2023-06-02T14-38-45-03-00/630_360_1685705817-423.jpg" />Спеціальний представник уряду Китаю у справах Євразії Лі Хуей визнає, щонаразі жодні переговори між Києвом і Москвою неможливі, проте вважаєперспективи політичного врегулювання російсько-української війни високими.</p>
<p>Про це китайський дипломат заявив під час спеціального брифінгу, передаєвласний кореспондент Укрінформу.</p>
<p>«Під час цього візиту я відчув, що всі сторони підтримують політичне вирішенняукраїнської кризи. Хоча поки що складно зібрати всі сторони за столомпереговорів, не кажучи вже про досягнення якихось домовленостей, на нашудумку, українська криза може бути врегульована в кінцевому результаті шляхомпереговорів. Є деяке взаєморозуміння», – сказав Лі.</p>
<p><strong>Читайте також:</strong> <a href="https://www.ukrinform.ua/rubric-polytics/3716126-kitaj-vede-svou-gru-sodo-rosijskoi-agresii-v-ukraini-kasparov.html"> Китай веде свою гру щодо російської агресії в Україні –Каспаров </a></p>
<p>Як приклад того, що Україна і Росія все ж мають «потенційно схожі бачення»,китайський дипломат назвав заяви Києва і Москви про готовність до політичноговрегулювання конфлікту, без уточнення їхніх умов для такого кроку, та схвальнуреакцію в обох країнах на посередницькі зусилля Пекіна.</p>
<p>Водночас Лі зауважив, що ризик ескалації бойових дій залишається високим, ірозповів, що під час перебування його делегації в столиці України в Києвікілька разів оголошувалась повітряна тривога.</p>
<p>За його словами, ситуація на фронті перебуває в тупику, й нинішняневизначеність дуже турбує Китай.</p>
<p><strong>Читайте також:</strong> <a href="https://www.ukrinform.ua/rubric-polytics/3715712-kitaj-poslavsa-na-zaavu-kulebi-sob-vidpovisti-na-poavu-v-zmi-propozicij-viddati-rf-teritorii-ukraini.html"> Китай нагадав заяву Кулеби, щоб відповісти на появу в ЗМІ«пропозицій» віддати РФ частину України </a></p>
<p>«Українська криза переживає ключовий момент. Хоча у нас і склалося враження,що між двома сторонами немає бажання йти назустріч одна одній, важливо, щобхтось почав докладати зусиль для пошуку можливостей зближення сторін», –сказав дипломат. Він додав, що останнім часом з ініціативами політичноговрегулювання «української кризи» виступили Південна Африка, Бразилія та іншікраїни, й Китай готовий співпрацювати з усіма ними.</p>
<p>«Китай вітає ці пропозиції і готовий взаємодіяти з усіма сторонами… Китайготовий зробити все, що завгодно, аби тільки це сприяло деескалації і зниженнюнапруженості», – сказав дипломат.</p>
<p>Метою свого нинішнього турне Лі назвав налагодження контактів зі сторонамиконфлікту, ознайомлення їх із мирними пропозиціями Китаю та їхніми позиціямищодо врегулювання «кризи» й проведення відповідних консультацій. Цієї мети, зайого словами досягнуто, й тепер Китай готуватиме наступні кроки.</p>
<p><strong>Читайте також:</strong> <a href="https://www.ukrinform.ua/rubric-polytics/3715026-kuleba-specposlanec-kitau-ne-proponuvav-viddati-rosii-okupovani-ukrainski-teritorii.html"> Кулеба: Спецпосланець Китаю не пропонував віддати Росіїокуповані українські території </a></p>
<p>Як повідомляв Укрінформ, спецпосланець Пекіна Лі Хуей із 15 по 26 травняздійснив поїздки до Києва, Варшави, Парижа, Берліна та Брюсселя і до Москви,намагаючись дійти спільних позицій для можливого політичного врегулюванняросійсько-української війни, яку в Китаї називають «українською кризою».</p>
<p>Фото: Володимир Сидоренко</p>
<p>Source: <a href="https://www.ukrinform.ua/rubric-polytics/3717475-kitaj-gotue-novi-kroki-zadla-politicnogo-virisenna-ukrainskoi-krizi-specposlanec-knr.html">https://www.ukrinform.ua/rubric-polytics/3717475-kitaj-gotue-novi-kroki-zadla-politicnogo-virisenna-ukrainskoi-krizi-specposlanec-knr.html</a></p>