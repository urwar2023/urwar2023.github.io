<h1>США не втягуватимуться в ядерну гонитву з Росією та Китаєм - радник Байдена</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-06-02T-44:50:00+03:00</p>
<p>Modified Time: 2023-06-02T21:50:00+03:00</p>
<p>Description: Сполучені Штати не розширюватимуть власний ядерний арсенал для протистояння ядерній загрозі з боку Росії та Китаю. — Укрінформ.</p>
<p>Images: ['<a href="https://static.ukrinform.com/photos/2022_02/thumb_files/630_360_1644169650-867.jpg">630_360_16441...</a>']</p>
<p>Tags: ['Китай', 'США', 'Ядерна зброя', 'Росія']</p>
<p>Type: Article</p>
<!--METADATA-->

<p><img alt="" src="../Images/2023-06-02T-44-50-00-03-00/630_360_1644169650-867.jpg" /> СполученіШтати не розширюватимуть власний ядерний арсенал для протистояння ядернійзагрозі з боку Росії та Китаю.</p>
<p>Як передає Укрінформ із посиланням на <a href="http://thehill.com/policy/international/4032050-us-wont-be-pulled-into-nuclear-arms-race-with-russia-china-sullivan/"> The Hill</a> , про це радник президента СШАз питань національної безпеки Джейк Салліван заявив у Вашингтоні на щорічнійконференції Асоціації з контролю над озброєннями.</p>
<p>«Сполученим Штатам не потрібно збільшувати ядерні сили й перевершувати нашихядерних конкурентів, аби успішно їх стримувати, – сказав він. – Ми вже цепроходили й засвоїли цей урок». Натомість адміністрація США зосередиться наінвестуванні в «передові неядерні можливості», такі як гіперзвукові ракети зізвичайним озброєнням, що можуть досягати «добре захищених, високоціннихцілей», пояснив Салліван.</p>
<p>«Ефективне стримування означає, що в нас є кращий підхід», а не гонитва забільшою кількістю, зазначив він.</p>
<p><strong>Читайте також:</strong> <a href="https://www.ukrinform.ua/rubric-world/3717250-stati-ogolosili-pro-zahodi-u-vidpovid-na-vidmovu-rosii-vikonuvati-snoiii.html"> Штати оголосили про заходи у відповідь на відмову Росіївиконувати <strong>СНО</strong> -ІІІ </a></p>
<p>Салліван закликав Москву і Пекін розпочати переговори про контроль надозброєннями, незважаючи на напруженість у відносинах. Він розкритикував РФ зате, що вона «завдає ударів по ядерній системі після холодної війни», а такожзвинуватив китайський уряд у нездатності продемонструвати будь-яку відкритістьу спілкуванні з питань контролю над озброєннями.</p>
<p>Як відомо, ядерні арсенали США і Росії близькі за розмірами й налічують понад5000 одиниць зброї у кожної з країн (хоча РФ, за оцінками, має дещо більшізапаси). Китай має близько 400 одиниць ядерної зброї, але планує нароститиарсенал до 1500 боєголовок.</p>
<p><strong>Читайте також:</strong> <a href="https://www.ukrinform.ua/rubric-world/3711759-lideri-g7-zasudili-aderni-pogrozi-rosii-ta-zaklikali-svit-do-rozzbroenna.html"> Лідери G7 засудили ядерні погрози Росії та закликали світдо роззброєння </a></p>
<p>Президент Росії Володимир Путін призупинив участь РФ у новому Договорі про СНОзі США. Договір установлював ключові обмеження на американські та російськіядерні озброєння і дозволяв обом сторонам отримувати інформацію щодо запасіводне в одного.</p>
<p>Source: <a href="https://www.ukrinform.ua/rubric-world/3717642-ssa-ne-vtaguvatimutsa-v-adernu-gonitvu-z-rosieu-ta-kitaem-radnik-bajdena.html">https://www.ukrinform.ua/rubric-world/3717642-ssa-ne-vtaguvatimutsa-v-adernu-gonitvu-z-rosieu-ta-kitaem-radnik-bajdena.html</a></p>