# На лондонській конференції залучили близько $60 мільярдів на відновлення України - Шмигаль

Authors: Ukrinform (Person)

Publisher: Укринформ (Organization)

Published Time: 2023-06-25T16:38:00+03:00

Modified Time: 2023-06-25T16:38:00+03:00

Description: На  Конференції з відновлення України у Лондоні (Ukraine Recovery Conference) на відновлення країни було залучено близько $60 мільярдів.

 — Укрінформ.

Images: ['[630_360_16702...](https://static.ukrinform.com/photos/2022_12/thumb_files/630_360_1670257965-607.jpg)']

Tags: ['Україна', 'Шмигаль', 'Відбудова', 'Конференція з відбудови у Лондоні']

Type: Article

<!--METADATA-->

![](../Images/yкринформ/2023-06-25T16-38-00-03-00/630_360_1670257965-607.jpg) НаКонференції з відновлення України у Лондоні (Ukraine Recovery Conference) навідновлення країни було залучено близько $60 мільярдів.

Як передає Укрінформ, про це повідомив Прем'єр-міністр України Денис Шмигаль у[ Фейсбуці](https://www.facebook.com/dshmyhal/posts/pfbid02EbEWVTV2beuowWpQUMDL1cdU3K2UbL3FLf3tWuM53p2qDGqUiEDKMvBs9HsxHGZCl).

"Минулий тиждень пройшов під знаком Ukraine Recovery Conference у Лондоні, де[ Україна ](https://www.ukrinform.ua/tag-ukraina) отримала практичнірезультати, які посилюють нашу стійкість і прискорюють відбудову. Залучили длявідновлення фінансові ресурси на загальну суму близько 60 млрд доларів", -написав він.

Шмигаль зазначив, що під час конференції ЄС анонсував 50 млрд євро на 4 роки.За його словами, ці кошти будуть використані для покриття дефіциту держбюджетута фінансування відновлювальних проєктів. Крім цього, Велика Британія спрямуєУкраїні 3 млрд фунтів на наступні три роки, зокрема 240 млн фунтів на цей рік.Також Україна і Британія створять Фонд викликів у сфері зелених інновацій«InnovateUkraine» обсягом 62 млн фунтів.

Шмигаль додав, що під час конференції була досягнута домовленість про пакетдопомоги на 1,76 млрд доларів для фінансування соціальних виплат від Світовогобанку. Разом з цим, були анонсовані програми фінансової підтримки від окремихкраїн: США – додатково 1,3 млрд доларів на транспортну інфраструктуру,цифровізацію та енергетику, Німеччина – додатково 381 млн євро, зокрема нагуманітарне розмінування, Швейцарія – 1,5 млрд франків у межахсередньострокової програми підтримки.

**Читайте також:** [ Президент провів нараду за підсумками **Конференції** звідновлення у Лондоні ](https://www.ukrinform.ua/rubric-polytics/3726760-prezident-proviv-naradu-za-pidsumkami-konferencii-z-vidnovlenna-u-londoni.html)

Прем'єр розповів, що Європейський інвестиційний банк під час конференціїанонсував новий портфель проєктів для відбудови України на 840 млн євро.Ідеться про муніципальну інфраструктуру, водопостачання, транспорт,кібербезпеку.

Також ЄБРР підтримає українські енергетичні компанії "Нафтогаз", "Укренерго"та "Укргідроенерго" на суму 600 млн євро. "Після звільнення територіїКаховського водосховища розробимо дорожню карту реконструкції ГЕС. У планах –програма на 3-5 млрд євро для реалізації проєктів відбудови", - повідомивочільник уряду.

Він зауважив, що партнери й надалі будуть фінансово підтримувати Україну вмежах чотирирічної програми МВФ на суму 15,6 млрд доларів.

Шмигаль наголосив, що партнери позитивно оцінюють динаміку реформ в Україні,не сумніваються в європейських перспективах для нашої країни та підтримуютьідею використання заморожених російських активів для відбудови України.

**Читайте також:** [ Марченко підсумував здобутки **Конференції** звідновлення України ](https://www.ukrinform.ua/rubric-vidbudova/3726893-marcenko-pidsumuvav-zdobutki-konferencii-z-vidnovlenna-ukraini.html)

Також на конференції розпочалось створення коаліції бізнесу для інвестицій вукраїнську економіку, зокрема до Ukraine Business Compact (єднання провіднихукраїнських та міжнародних компаній в глобальну спільноту відповідальнихбізнесів для підтримки відновлення України) вже долучилось понад 500 компанії.Під час заходу було запущено Українську інвестиційну платформу G7, ЄС та йогофінансових інституцій розвитку та підписано угоду України, ЄС, Норвегії,Швейцарії, Європейського інвестиційного банку та ЄБРР щодо перезапуску ринкуприватного страхування воєнних ризиків.

Крім цього, Велика Британія анонсувала внесок у розмірі 20 млн фунтівстерлінгів до Трастового фонду перестрахування MIGA, яке в свою чергупідписало меморандум про взаєморозуміння з ProСredit банком, що збільшило сумугарантій до 40,8 млн євро. Також була укладена угода між IFC та УкраїнськимДунайським пароплавством для модернізації та розширення можливостей логістикина Дунаї. Під час конференції було запущено україно-британську цифровуплатформу для пошуку бізнес-партнерів.

**Читайте також:** [ **Інвестори** **зацікавлені** у **відновленні****України** , їм **потрібні** **лише** **страхові** **поліси** — **бізнес** \-**омбудсмен** ](https://www.ukrinform.ua/rubric-vidbudova/3727185-investori-zacikavleni-u-vidnovlenni-ukraini-im-potribni-lise-strahovi-polisi-biznesombudsmen.html)

Як повідомлялося, 21-22 червня у Лондоні проходила міжнародна Конференція звідновлення України - Ukraine Recovery Conference, третій масштабнийміжнародний захід (після конференцій в Лугано та Берліні). Понад 400 світовихкомпаній пообіцяли надати підтримку Україні у відбудові економіки.

Source: [https://www.ukrinform.ua/rubric-vidbudova/3727530-na-londonskij-konferencii-zalucili-blizko-60-milardiv-na-vidnovlenna-smigal.html](https://www.ukrinform.ua/rubric-vidbudova/3727530-na-londonskij-konferencii-zalucili-blizko-60-milardiv-na-vidnovlenna-smigal.html)