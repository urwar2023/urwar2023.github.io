# Глава МЗС Італії - про заколот Пригожина: Міф про єдність путінської Росії закінчився

Authors: Ukrinform (Person)

Publisher: Укринформ (Organization)

Published Time: 2023-06-25T15:25:00+03:00

Modified Time: 2023-06-25T15:25:00+03:00

Description: Міністр закордонних справ Італії Антоніо Таяні вважає, що спроба заколоту, вчинена ватажком приватної військової компанії "Вагнер" Євгеном Пригожиним, показала слабкість Москви та російської влади, а також може допомогти Україні. — Укрінформ.

Images: ['[630_360_14848...](https://static.ukrinform.com/photos/2017_01/thumb_files/630_360_1484820684-8338-foto-european-external-action-service-followflickr.jpg)']

Tags: ['Італія', 'Україна', 'Пригожин', 'Війна з Росією']

Type: Article

<!--METADATA-->

![](../Images/yкринформ/2023-06-25T15-25-00-03-00/630_360_1484820684-8338-foto-european-external-action-service-followflickr.jpg) Міністр закордонних справ ІталіїАнтоніо Таяні вважає, що спроба заколоту, вчинена ватажком приватноївійськової компанії "Вагнер" Євгеном Пригожиним, показала слабкість Москви таросійської влади, а також може допомогти Україні.

Як передає Укрінформ, про це повідомляє [ Il Messaggero](https://www.ilmessaggero.it/persone/antonio_tajani_putin_guerra_pace_ucraina_intervista-7481927.html).

За словами очільника італійського МЗС, спроба заколоту з боку "вагнерівців"означає, що "міф про єдність путінської [ Росії](https://www.ukrinform.ua/tag-rosia) закінчився".

"Путін тепер слабший, для України наближається мир", - вважає Таяні.

Таяні, переконаний, що спроба Пригожина влаштувати переворот у РФ завершилаепоху Путіна.

«З міфом про єдність путінської Росії покінчено. Ця внутрішня ескалаціярозділяє російських військових. Це неминучий результат, коли ви підтримуєте тафінансуєте легіон найманців», - зазначив він.

Таяні додав, що в результаті дій ПВК "Вагнер" можна "сказати точно: сьогодніросійський фронт слабший, ніж учора". "Сподіваюся, тепер мир ближче. Мичекаємо, щоб зрозуміти наступні кроки РФ в Україні", - сказав очільникіталійського МЗС.

Це (вторгнення в Україну – ред.) виявилося бумерангом для Путіна. Росіяни незмогли перемогти, вони провалили бліцкриг. Тепер вони розплачуються запроблеми та протиріччя військового апарату", – вважає італійський міністр.

Він також висловив сподівання, що після спроби заколоту контрнаступ України"рухатиметься ще швидше і українці відновлять свою незалежність".

**Читайте також:** [ Данілов назвав заколот **Пригожин** а першим етапомдемонтажу путінської системи ](https://www.ukrinform.ua/rubric-polytics/3727477-danilov-nazvav-zakolot-prigozina-persim-etapom-demontazu-putinskoi-sistemi.html)

На запитання про вступ Києва в НАТО Таяні сказав: "Нам потрібен поступовийшлях. Першим кроком є створення Ради Україна-НАТО та відновлення процесурозширення, розпочатого у Бухаресті у 2008 році, щойно збройний конфліктзакінчиться".

Як [ повідомлялося ](https://www.ukrinform.ua/rubric-other_news/3727120-zakolot-prigozina-vse-so-vidomo-na-cej-moment.html) ,ватажок ПВК «Вагнер» Євген Пригожин 23 червня оголосив демарш протиросійського військового керівництва, зокрема проти міністра оборони СергіяШойгу. Він узяв під контроль Ростов-на-Дону та частину Воронезької області,після чого «вагнерівці» вирушили на Москву.

Увечері 24 червня самопроголошений президент Білорусі Олександр Лукашенкозаявив, що за погодженням з Путіним провів переговори з Пригожиним. Післяцього ватажок ПВК «Вагнер» оголосив, що [ розвертає своїх найманців назад до«польових таборів» ](https://www.ukrinform.ua/rubric-world/3727347-prigozin-rozvertae-koloni-vagnerivciv-do-polovih-taboriv-roszmi.html) .

Source: [https://www.ukrinform.ua/rubric-polytics/3727513-glava-mzs-italii-pro-zakolot-prigozina-mif-pro-ednist-putinskoi-rosii-zakincivsa.html](https://www.ukrinform.ua/rubric-polytics/3727513-glava-mzs-italii-pro-zakolot-prigozina-mif-pro-ednist-putinskoi-rosii-zakincivsa.html)