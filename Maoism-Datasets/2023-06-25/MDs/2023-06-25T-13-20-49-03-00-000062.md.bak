# Винищувачі Британії перехопили 21 військовий літак РФ біля кордонів НАТО за останні три тижні

Authors: Ukrinform (Person)

Publisher: Укринформ (Organization)

Published Time: 2023-06-25T-13:20:49+03:00

Modified Time: 2023-06-25T15:20:49+03:00

Description: Винищувачі Королівських військово-повітряних сил Великої Британії під час місії НАТО з контролю за повітряним простором над Балтійським морем за останні три тижні перехопили 21 російський військовий літак. — Укрінформ.

Images: ['[630_360_16876...](https://static.ukrinform.com/photos/2023_06/thumb_files/630_360_1687695496-587.jpg)']

Tags: ['Британія', 'НАТО', 'Росія', 'Винищувач']

Type: Article

<!--METADATA-->

![](../Images/yкринформ/2023-06-25T-13-20-49-03-00/630_360_1687695496-587.jpg)Винищувачі Королівських військово-повітряних сил Великої Британії під часмісії НАТО з контролю за повітряним простором над Балтійським морем за останнітри тижні перехопили 21 російський військовий літак.

Про це повідомляється на [ сайті ](http://www.gov.uk/government/news/raf-jets-intercept-21-russian-aircraft-near-nato-airspace) британського уряду, передаєУкрінформ.

Зазначається, що повітряне патрулювання Балтійського моря наразі здійснюєтьсяКоролівськими ВПС, які базуються в Естонії, а також ВПС Португалії та Румунії,що базуються в Литві.

«Останні три тижні були особливо насиченими, і в результаті ВПС (Британії -ред. ) перехопили 21 російський літак за 21 день. Серед них винищувачі (Су-27МFLANKER B (за класифікацією НАТО – ред.), Су-30СM FLANKER H), транспортнілітаки (Ту-134 CRUSTY, Ан-72 COALER, Ан-12 CUB), літак радіоелектронноїрозвідки (Іл-20 COOT A). ) і дальні бомбардувальники (Ту-22М BACKFIRE)», -йдеться у повідомленні.

Як наголошується, британські Typhoon піднімаються в повітря для спостереженняза російськими літаками, коли ті не виходять на зв'язок з авіадиспетчерськимислужбами, що загрожує авіаційній безпеці.

«Ці перехоплення є суворим нагадуванням про цінність колективної оборони істримування, яке забезпечує НАТО. Королівські ВПС працювали разом з нашимисоюзниками протягом останніх трьох тижнів над забезпеченням захисту країн-членів і наших країн-партнерів, і вони можуть бути впевнені в нашій постійнійпідтримці посилення європейської безпеки разом з тими, хто поділяє нашіцінності», – сказав міністр оборони Великої Британії Бен Воллес.

**Читайте також:** [ Виробник F-16 заявив, що готовий навчати українськихпілотів ](https://www.ukrinform.ua/rubric-ato/3724818-virobnik-f16-zaaviv-so-gotovij-navcati-ukrainskih-pilotiv.html)

Як йдеться у заяві, під час перебування в Естонії Королівські ВПС також взялиучасть у кількох великих навчаннях, одне з яких Британія назваланайважливішими повітряними навчаннями НАТО з часів закінчення холодної війни.

Королівські ВПС продовжуватимуть виконувати місію [ НАТО](https://www.ukrinform.ua/tag-nato) з контролю за повітрям в Естонії досерпня, коли їх змінять літаки ВПС Іспанії.

**Читайте також:** [ Нідерланди почнуть навчання українських пілотів на F-16вже цього літа – міністерка оборони ](https://www.ukrinform.ua/rubric-ato/3726982-niderlandi-pocnut-navcanna-ukrainskih-pilotiv-na-f16-vze-cogo-lita-ministerka-oboroni.html)

Як повідомляв Укрінформ, країни НАТО з 12 по 23 червня проведуть найбільші усвоїй історії авіаційні навчання Air Defender 2023. Багатонаціональні навчанняпід керівництвом Німеччини будуть зосереджені на польових тренуванняхоперативного та тактичного рівня, вони проходитимуть переважно у Німеччині зпередовими оперативними пунктами в Чехії, Естонії та Латвії. Метою AirDefender 2023 буде перевірка здатності швидко розгортати та використовуватиавіацію країн НАТО.

Source: [https://www.ukrinform.ua/rubric-world/3727511-vinisuvaci-britanii-perehopili-21-vijskovij-litak-rf-bila-kordoniv-nato-za-ostanni-tri-tizni.html](https://www.ukrinform.ua/rubric-world/3727511-vinisuvaci-britanii-perehopili-21-vijskovij-litak-rf-bila-kordoniv-nato-za-ostanni-tri-tizni.html)