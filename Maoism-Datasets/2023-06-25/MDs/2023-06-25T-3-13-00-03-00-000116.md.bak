# Після невдалого заколоту два літаки Путіна повернулися в Москву – росЗМІ

Authors: Ukrinform (Person)

Publisher: Укринформ (Organization)

Published Time: 2023-06-25T-3:13:00+03:00

Modified Time: 2023-06-25T20:13:00+03:00

Description: Два літаки спеціального льотного загону "Росія", якими користується президент РФ Володимир Путін, повернулися до Москви в ніч проти 25 червня після невдалого заколоту ПВК «Вагнер» на чолі з Євгеном Пригожиним. — Укрінформ.

Images: ['[630_360_15367...](https://static.ukrinform.com/photos/2018_09/thumb_files/630_360_1536748525-9826.jpg)']

Tags: ['Літак', 'Путін', 'Росія', 'Пригожин']

Type: Article

<!--METADATA-->

![](../Images/yкринформ/2023-06-25T-3-13-00-03-00/630_360_1536748525-9826.jpg) Двалітаки спеціального льотного загону "Росія", якими користується президент РФВолодимир Путін, повернулися до Москви в ніч проти 25 червня після невдалогозаколоту ПВК «Вагнер» на чолі з Євгеном Пригожиним.

Як передає Укрінформ, це випливає із даних сервісу Flightradar24, на якізвернуло увагу « [ Агентство ](https://t.me/agentstvonews/3564) ».

Йдеться про два [ літаки ](https://www.ukrinform.ua/tag-litak) — Іл-96-300ПУ збортовим номером RA-96021 та ІЛ-96-300ПУ з бортовим номером RA-96022.

![](../Images/yкринформ/2023-06-25T-3-13-00-03-00/1687713141-848.jpg)

РосЗМІ писали у суботу, що літак Путіна Іл-96-300 ПУ, оснащений обладнаннямдля управління армією, вилетів з аеропорту Внуково в напрямку Санкт-Петербурга24 червня о 14:16 за московським часом. У районі Твері, де знаходиться одна зрезиденцій Путіна, літак зник із радарів.

![](../Images/yкринформ/2023-06-25T-3-13-00-03-00/1687713140-978.jpg)

За даними сервісу Flightradar24, перший літак у ніч на 25 червня близько 02:00увімкнув систему виявлення над Тверською областю. Долетівши до Москви, вінпротягом 15 хвилин кружляв над підмосковним містом Чеховим і приземлився о03:43.

![](../Images/yкринформ/2023-06-25T-3-13-00-03-00/1687713140-407.jpg)

Інший літак увімкнув систему виявлення о 01:13 також у районі Тверськоїобласті. Він приземлився у Москві о 01:50. Звідки летіли обидва літаки,невідомо.

Речник президента РФ Дмитро Пєсков заперечував, що Путін залишав Москву 24червня. Він стверджував, що президент працює у Кремлі.

**Читайте також:** [ У Пригожина заявили, що він «не на зв'язку» – ЗМІ](https://www.ukrinform.ua/rubric-world/3727525-u-prigozina-zaavili-so-vin-ne-na-zvazku-zmi.html)

Як [ повідомлялося ](https://www.ukrinform.ua/rubric-other_news/3727120-zakolot-prigozina-vse-so-vidomo-na-cej-moment.html) ,очільник ПВК «Вагнера» Євген Пригожин 23 червня оголосив демарш протиросійського військового керівництва, зокрема проти міністра оборони РФ СергіяШойгу. «Вагнер» встановив контроль над військовими об’єктами у Ростові-на-Дону. Пригожин заявив про намір дійти до Москви, а ввечері 24 червняповідомив, що [ розвертає бійців угруповання до польових таборів](https://www.ukrinform.ua/rubric-world/3727347-prigozin-rozvertae-koloni-vagnerivciv-do-polovih-taboriv-roszmi.html) .

Видання "Медуза" писало, що в суботу, 24 червня, під час розгортання заколотуЄвгенія Пригожина та ПВК Вагнер, президента і верховного головнокомандуючогоРФ Володимира [ Путіна «не було ніде» ](https://www.ukrinform.ua/rubric-world/3727573-pid-cas-zakolotu-prigozina-putina-ne-bulo-nide-zmi.html) .

Source: [https://www.ukrinform.ua/rubric-world/3727588-pisla-nevdalogo-zakolotu-dva-litaki-putina-povernulisa-v-moskvu-roszmi.html](https://www.ukrinform.ua/rubric-world/3727588-pisla-nevdalogo-zakolotu-dva-litaki-putina-povernulisa-v-moskvu-roszmi.html)