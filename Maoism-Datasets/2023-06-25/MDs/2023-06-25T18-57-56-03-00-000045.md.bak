# Китай підтримує Росію у збереженні національної стабільності – заява МЗС

Authors: Ukrinform (Person)

Publisher: Укринформ (Organization)

Published Time: 2023-06-25T18:57:56+03:00

Modified Time: 2023-06-25T18:57:56+03:00

Description: Китай підтримує зусилля влади Росії зі стабілізації ситуації в країні після демаршу очільника ПВК «Вагнер» Євгена Пригожина проти керівництва Міноборони РФ. — Укрінформ.

Images: ['[630_360_16876...](https://static.ukrinform.com/photos/2023_06/thumb_files/630_360_1687616055-443.jpg)']

Tags: ['Китай', 'Росія', 'ПВК "Вагнера"', 'Пригожин']

Type: Article

<!--METADATA-->

![](../Images/yкринформ/2023-06-25T18-57-56-03-00/630_360_1687616055-443.jpg) Китайпідтримує зусилля влади Росії зі стабілізації ситуації в країні після демаршуочільника ПВК «Вагнер» Євгена Пригожина проти керівництва Міноборони РФ.

Про це йдеться в [ заяві](http://www.fmprc.gov.cn/fyrbt_673021/202306/t20230625_11103402.shtml)речника МЗС Китаю, передає власний кореспондент Укрінформу.

«Як дружній сусід і стратегічний партнер, Китай підтримує Росію в забезпеченнінаціональної стабільності та досягненні розвитку і процвітання», - йдеться взаяві, опублікованій в неділю.

Самі події, пов’язані з демаршем Пригожина, в ній названі «внутрішньою справою[ Росії ](https://www.ukrinform.ua/tag-rosia) ».

Раніше цього ж дня МЗС КНР повідомило про переговори в Пекіні очільникавідомства Цінь Гана з заступником міністра закордонних справ Росії АндріємРуденком, в ході яких вони «обмінялись думками щодо китайсько-російськихвідносин, а також міжнародних і регіональних питань, що становлять спільнийінтерес». Про жодні подробиці переговорів у дипломатичному відомстві нерозповіли.

Водночас ні китайська, ні російська сторона раніше не анонсували цього візитуй не повідомили, коли Руденко прибув до Пекіна та чи був його візит до Китаю,ключового союзника Росії, пов’язаний зі спробою заколоту Пригожина.

**Читайте також:** [ Глава МЗС Італії - про заколот **Пригожина** : Міф проєдність путінської Росії закінчився ](https://www.ukrinform.ua/rubric-polytics/3727513-glava-mzs-italii-pro-zakolot-prigozina-mif-pro-ednist-putinskoi-rosii-zakincivsa.html)

Як повідомлялося, очільник ПВК «Вагнер» Євген Пригожин 23 червня оголосивдемарш проти російського військового керівництва, зокрема проти міністраоборони Сергія Шойгу.

За його словами, Шойгу прилітав у Ростов-на-Дону, де особисто провів операціюзі знищення «вагнерівців».

«Вагнер» установив контроль над військовими об’єктами у Ростові-на-Дону.Пригожин заявив про намір дійти до Москви.

**Читайте також:** [ Блінкен — про заколот **Пригожина** : Не думаю, що мибачили фінальний акт ](https://www.ukrinform.ua/rubric-world/3727554-blinken-pro-zakolot-prigozina-ne-dumau-so-mi-bacili-finalnij-akt.html)

24 червня Олександр Лукашенко за погодженням з президентом РФ ВолодимиромПутіним провів переговори з Євгеном Пригожиним. За результатами перемовиночільник ПВК «Вагнер» заявив, що розвертає бійців угруповання до польовихтаборів.

Source: [https://www.ukrinform.ua/rubric-world/3727569-kitaj-pidtrimue-rosiu-u-zberezenni-nacionalnoi-stabilnosti-zaava-mzs.html](https://www.ukrinform.ua/rubric-world/3727569-kitaj-pidtrimue-rosiu-u-zberezenni-nacionalnoi-stabilnosti-zaava-mzs.html)