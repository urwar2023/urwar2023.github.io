# У кіберполіції розповіли, чи безпечно користуватися Telegram і TikTok

Authors: Ukrinform (Person)

Publisher: Укринформ (Organization)

Published Time: 2023-06-25T13:22:00+03:00

Modified Time: 2023-06-25T13:22:00+03:00

Description: До використання месенджерів Telegram і TikTok необхідно підходити раціонально, знаючи, що потенційно вони можуть контролюватися спецслужбами РФ і Китаю. — Укрінформ.

Images: ['[630_360_16876...](https://static.ukrinform.com/photos/2023_06/thumb_files/630_360_1687688244-817.jpg)']

Tags: ['Telegram', 'Соцмережі', 'Кіберполіція', 'TikTok']

Type: Article

<!--METADATA-->

![](../Images/yкринформ/2023-06-25T13-22-00-03-00/630_360_1687688244-817.jpg) Довикористання месенджерів Telegram і TikTok необхідно підходити раціонально,знаючи, що потенційно вони можуть контролюватися спецслужбами РФ і Китаю.

Як передає Укрінформ, про це сказав [ Українському радіо](https://ukr.radio/news.html?newsID=101720) начальник відділу протидіїзлочинам у сфері комп'ютерних систем Департаменту кіберполіції Національноїполіції Євгеній Дороганов.

"Щодо Павла Дурова (творець месенджера Telegram – ред.), дійсно, ця особа єросіянином. Говорили, що у нього були якісь стосунки з Путіним абоспецслужбами [ РФ ](https://www.ukrinform.ua/tag-rosia) . Зараз це на рівнідесь чуток. Але я радив би користуватися все-таки іншими месенджерами. Їх,дякувати, є велика кількість, це Сігнал, це Воцап, це вже на крайній випадокTelegram. Але знову ж таки, треба враховувати те, що люди скоріш за всекористуватимуться Telegram. Чому? Тому що майже всі новини зараз там. Требапросто раціонально підходити до використання такого месенджера, знаючи, щопотенційно він може контролюватися спецслужбами РФ. Мається на увазі неперекидати якісь чутливі дані, видаляти таку інформацію", - зазначив він.

Дороганов додав, що сам TikTok не користується через громадянську позицію. "Яне хочу підтримувати цю мережу, бо вона, наприклад, блокує деякі хвилірозповсюдження інформації, яка стосується прав людини, а пропагандистськівідео, які культивують сучасну політичну систему в Китаї, навпаки підживлює іпоширює", - сказав він.

**Читайте також:** [ **Кіберполіція** викрила низку шахрайських call-центрів,які виманювали гроші в іноземців ](https://www.ukrinform.ua/rubric-society/3727382-kiberpolicia-vikrila-nizku-sahrajskih-callcentriv-aki-vimanuvali-grosi-v-inozemciv.html)

Начальник відділу протидії злочинам у сфері комп'ютерних систем акцентував напоширенні останнім часом фішингу (вид шахрайства, за допомогою якого злодіїзаволодівають або якимись конфіденційними даними людей, або грошима - ред.)під виглядом різних телеграм-ботів. За його словами, кілька тижнів томуДепартамент кіберполіції проводив санкціоновані обшуки щодо організованоїгрупи злочинців, які створили низку телеграм-каналів під виглядом ДТЕК. "Колибув блекаут, з'явилася велика кількість телеграм-каналів, в яких можна булоперевірити своє підключення. Там нібито отримували якісь пріоритетніпідключення тощо. І таких каналів було близько 40. За допомогою цих каналівзловмисники заволоділи 15 тис. акаунтів у Telegram. Це неймовірно, людивважають, що через Telegram вони можуть попросити про позачергові якісьпідключення. Це все - прогалини в кібергігієні", - наголосив Дороганов.

Як повідомляв [ Укрінформ ](https://www.ukrinform.ua/rubric-society/3711669-kiberpolicia-cogoric-otrimala-ponad-15-tisac-zvernen-pro-fisingovi-ataki.html) , Департамент кіберполіції НПУ за п’ять місяців 2023року отримав понад 15 тисяч звернень від громадян, постраждалих від фішинговихатак.

Source: [https://www.ukrinform.ua/rubric-technology/3727481-u-kiberpolicii-rozpovili-ci-bezpecno-koristuvatisa-telegram-i-tiktok.html](https://www.ukrinform.ua/rubric-technology/3727481-u-kiberpolicii-rozpovili-ci-bezpecno-koristuvatisa-telegram-i-tiktok.html)