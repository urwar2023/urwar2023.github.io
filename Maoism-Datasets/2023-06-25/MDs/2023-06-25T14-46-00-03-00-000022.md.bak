# Подоляк про заколот Пригожина: Ми б хотіли трохи інших результатів 

Authors: Ukrinform (Person)

Publisher: Укринформ (Organization)

Published Time: 2023-06-25T14:46:00+03:00

Modified Time: 2023-06-25T14:46:00+03:00

Description: Ватажок ПВК "Вагнер" Євген Пригожин своїми вчорашніми діями показав, що Росії як сильної країни з державними та силовими інституціями не існує. — Укрінформ.

Images: ['[630_360_16475...](https://static.ukrinform.com/photos/2022_03/thumb_files/630_360_1647521738-527.jpeg)']

Tags: ['Путін', 'Росія', 'ПВК "Вагнера"', 'Пригожин', 'Переворот', 'Офіс Президента', 'Подоляк', 'Єдині новини']

Type: Article

<!--METADATA-->

![](../Images/yкринформ/2023-06-25T14-46-00-03-00/630_360_1647521738-527.jpeg) ВатажокПВК "Вагнер" Євген Пригожин своїми вчорашніми діями показав, що Росії яксильної країни з державними та силовими інституціями не існує.

Таку думку висловив радник керівника Офісу Президента Михайло Подоляк в ефірі[](https://m.youtube.com/watch?fbclid=IwAR1NLFElBLqfZeHQNJCTDN9UpUjYdOjkoKXuif9uC0_W11vK1J6JH3wM69c&v=SrII8er5JTI&feature=youtu.be)[ телемарафону](https://www.youtube.com/watch?app=desktop&fbclid=IwAR1NLFElBLqfZeHQNJCTDN9UpUjYdOjkoKXuif9uC0_W11vK1J6JH3wM69c&v=SrII8er5JTI&feature=youtu.be)“Єдині новини”, повідомляє Укрінформ.

“Безумовно, ми б хотіли трішки інших результатів, ми б хотіли більшконкретної, можу навіть сказати, громадянської війни в Росії, тому що це бвідповідало історичному моменту. Але я думаю, що це все буде. Тим не менш, намій погляд, вчора був достатньо позитивний день, в тому числі для України, дляЄвропи в цілому, для демократичного світу, тому що ми побачили наступні речі:по-перше, Пригожин абсолютно чітко показав, що Росії, яку малювали тривалийчас сильною такою країною, де є сильні державні інституції, сильні силовіінституції, не існує”, - сказав [ Подоляк ](https://www.ukrinform.ua/tag-podolak) .

По-друге, за його словами, “вчора ми побачили абсолютно відсутнього президентаПутіна”.

“Третє - ми вчора побачили обнулення класичних міфів Росії для громадян Росії.Виходить президент Путін і говорить зранку - це зрадник, ми будемо його“мочить в сортире”, як притаманно цій лексиці, потім Путін зникає, анаприкінці дня все повертається “на круги своя”: це не зрадник, це герой Росіїі так далі”, - зазначив Подоляк.

**Читайте також:** [ Пригожин показав Кремлю, що монополії на насильствобільше немає - **Подоляк** ](https://www.ukrinform.ua/rubric-polytics/3727369-prigozin-pokazav-kremlu-so-monopolii-na-nasilstvo-bilse-nemae-podolak.html)

Він підкреслив, що Росії немає як держави, і вчора це ще раз булопродемонстровано.

Також він звернув увагу на поведінку росіян під час подій в їхній країні.

“До речі, дуже важливий момент, я його теж хотів підкреслити: на відміну відукраїнців, зараз росіяни десь підсвідомо вже розуміють, чому ми абсолютнорізні, — тому що у нас, коли такі ж самі колони йшли, люди починалигуртуватися і чинити величезний спротив, особливо в перші дні війни, нагадаю.Нищили все, що йшло, рухалося з російською символікою цією, нацистськоюсимволікою “Z” і тому подібне. У Росії — навпаки, всі були приголомшені,ставали на коліна, боялися. В цьому різниця між суспільством російським іукраїнським. І це все вчора за один день буквально було показано”, - сказавПодоляк.

Окрім того, за його словами, вчора “було показано європейським елітам, де ще єпевні проросійські настрої, що Росія - це хаотична країна, яка точно вже нікимне керована”.

**Читайте також:** [ **Данілов** назвав заколот Пригожина першим етапомдемонтажу путінської системи ](https://www.ukrinform.ua/rubric-polytics/3727477-danilov-nazvav-zakolot-prigozina-persim-etapom-demontazu-putinskoi-sistemi.html)

“Мені здається, що за вчорашній день дуже і дуже багато суттєво позитивногосталося, яке буде мати тяжкі наслідки і для Росії відповідно, і позитивнінаслідки для ходу війни як такої”, - вважає радник керівника ОП.

Як повідомлялося, ватажок ПВК «Вагнер» Євген Пригожин 23 червня оголосивдемарш проти російського військового керівництва, зокрема проти міністраоборони Сергія Шойгу. Він узяв під контроль Ростов-на-Дону та частинуВоронезької області, після чого «вагнерівці» вирушили на Москву.

Увечері 24 червня самопроголошений президент Білорусі Олександр Лукашенкозаявив, що за погодженням з Путіним провів переговори з Пригожиним. Післяцього ватажок ПВК «Вагнер» оголосив, що розвертає своїх найманців назад до«польових таборів».

Source: [https://www.ukrinform.ua/rubric-polytics/3727502-podolak-pro-zakolot-prigozina-mi-b-hotili-trohi-insih-rezultativ.html](https://www.ukrinform.ua/rubric-polytics/3727502-podolak-pro-zakolot-prigozina-mi-b-hotili-trohi-insih-rezultativ.html)