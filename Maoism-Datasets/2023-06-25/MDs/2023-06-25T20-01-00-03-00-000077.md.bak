# Резніков прокоментував поточний контрнаступ як «підготовчу операцію»

Authors: Ukrinform (Person)

Publisher: Укринформ (Organization)

Published Time: 2023-06-25T20:01:00+03:00

Modified Time: 2023-06-25T20:01:00+03:00

Description: Міністр оборони Олексій Резніков вважає, що 2023 рік стане переломним і Україна повинна перемогти у війні. — Укрінформ.

Images: ['[630_360_16782...](https://static.ukrinform.com/photos/2023_03/thumb_files/630_360_1678276922-524.jpg)']

Tags: ['ЗСУ', 'Резніков', 'Війна з Росією', 'Контрнаступ']

Type: Article

<!--METADATA-->

![](../Images/yкринформ/2023-06-25T20-01-00-03-00/630_360_1678276922-524.jpg) Міністроборони Олексій Резніков вважає, що 2023 рік стане переломним і Українаповинна перемогти у війні.

Про це він сказав в інтервʼю [ Fox News](https://www.foxnews.com/world/reporters-notebook-one-step-closer-victory-ukraine-counteroffensive-underway) , передає Укрінформ.

"Я відчуваю, що ми переможемо у цій війні, тому що ми воюємо за свою країну.Цей рік стане переломним", - сказав він, додавши, що ми повинні перемогти, боце наша ідея.

За його словами, очікування результату від контрнаступу ЗСУ були завищеними, асама Україна дуже обережна, щоб не наражати на небезпеку своїх хоробрих імотивованих бійців. "Ми намагаємося врятувати їхні (українських військових –ред.) життя", - сказав Резніков. Він описав російський підхід до використаннясвоїх військ як "м'ясорубку".

Він додав, що поточні дії ЗСУ не є головним наступом. Міністр описав ціманеври як певну "підготовчу операцію", визнавши, що [ росіяни](https://www.ukrinform.ua/tag-rosijski-vijskovi) побудували "дуже сильніоборонні лінії".

Однак, за його словами, як тільки контрнаступ повністю розпочнеться, він будеуспішним.

Резніков також заявив, що вважає реалістичним вступ України до НАТО. "Явпевнений, що ми будемо повноправним членом (НАТО – ред.), але на це потрібенчас", – зазначив він, додавши, що це в інтересах самих країн Альянсу, тому щоУкраїна знає, як "перемогти і стримати російські збройні сили", - наголосиввін.

Щодо ядерних погроз Путіна, міністр заявив, що вважає це блефом. "Особисто длямене це звучить як блеф. Я думаю, що у цивілізованого світу є аргументи протицього, щоб переконати його", - сказав він.

**Читайте також:** [ ЗСУ використовують досвід перших тижнів наступу тадосягають прогресу - британська розвідка ](https://www.ukrinform.ua/rubric-ato/3727449-zsu-vikoristovuut-dosvid-persih-tizniv-nastupu-ta-dosagaut-progresu-britanska-rozvidka.html)

Резніков, коментуючи слова держсекретаря США Ентоні Блінкена про те, що успіхив контрнаступі можуть поставити Київ у кращу позицію на переговорах з Москвою,заявив, що не буде жодних переговорів з Росією, доки не будуть відновленікордони України 1991 року.

"Ми будемо готові обговорювати післявоєнне співіснування з Росією, коли вонизаберуться з нашої землі", - сказав він.

Як [ повідомлялося ](https://www.ukrinform.ua/rubric-ato/3727399-sili-oboroni-likviduvali-vze-224-630-rosian.html) , Сили оборони України з 24 лютого 2022року ліквідували близько 223 тисяч 910 російських загарбників.

Source: [https://www.ukrinform.ua/rubric-ato/3727585-reznikov-prokomentuvav-potocnij-kontrnastup-ak-pidgotovcu-operaciu.html](https://www.ukrinform.ua/rubric-ato/3727585-reznikov-prokomentuvav-potocnij-kontrnastup-ak-pidgotovcu-operaciu.html)