# Унаслідок російських авіаударів у Сирії загинули щонайменше 13 людей

Authors: Ukrinform (Person)

Publisher: Укринформ (Organization)

Published Time: 2023-06-26T00:40:00+03:00

Modified Time: 2023-06-26T00:40:00+03:00

Description: Унаслідок ударів російської авіації на північному заході Сирії у неділю загинуло щонайменше 13 людей. — Укрінформ.

Images: ['[630_360_16403...](https://static.ukrinform.com/photos/2021_12/thumb_files/630_360_1640330796-210.jpeg)']

Tags: ['Обстріл', 'Сирія', 'Загибель', 'Війна з Росією']

Type: Article

<!--METADATA-->

![](../Images/yкринформ/2023-06-26T00-40-00-03-00/630_360_1640330796-210.jpeg) Унаслідокударів російської авіації на північному заході Сирії у неділю загинулощонайменше 13 людей.

Про це повідомили в Сирійській обсерваторії з прав людини, передає Укрінформ зпосиланням на [ ABC ](https://www.abc.net.au/news/2023-06-26/russian-strikes-kill-13-in-rebel-held-syria/102521954) .

Як зазначається, щонайменше дев'ять мирних жителів, у тому числі двоє дітей,були серед загиблих внаслідок [ удару ](https://www.ukrinform.ua/tag-obstril)у неділю по фруктово-овочевому ринку в Джіср-ель-Шугурі в регіоні Ідліб.

Ще троє цивільних, серед яких двоє дітей, було вбито в результаті атаки впередмісті Ідліба. Також загинув бойовик-джихадист. Поранення внаслідокросійських авіанальотів отримали ще не менше 30 осіб.

«Ці російські удари є найбільш смертоносними в Сирії цього року», — сказавРамі Абдель Рахман, який очолює британську групу «Сирійська обсерваторія зправ людини».

**Читайте також:** [ Ізраїль завдав авіаударів по військових об’єктах білястолиці Сирії ](https://www.ukrinform.ua/rubric-world/3715386-izrail-zavdav-aviaudariv-po-vijskovih-obektah-bila-stolici-sirii.html)

За його словами, кількість жертв та постраждалих може зрости.

Як повідомлялося, міжнародна спільнота неодноразово вимагала від Росіїприпинити авіаудари в Сирії, зокрема у сирійських провінціях Ідліб та Хама.

Внаслідок воєнних дій у Сирії з 2011 року загинуло близько 500 тисяч людей,свої будинки залишили близько половини жителів країни.

Source: [https://www.ukrinform.ua/rubric-ato/3727605-unaslidok-rosijskih-aviaudariv-u-sirii-zaginuli-sonajmense-13-ludej.html](https://www.ukrinform.ua/rubric-ato/3727605-unaslidok-rosijskih-aviaudariv-u-sirii-zaginuli-sonajmense-13-ludej.html)