<h1>Після невдалого заколоту два літаки Путіна повернулися в Москву – росЗМІ</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-06-25T20:13:00+03:00</p>
<p>Modified Time: 2023-06-25T20:13:00+03:00</p>
<p>Description: Два літаки спеціального льотного загону "Росія", якими користується президент РФ Володимир Путін, повернулися до Москви в ніч проти 25 червня після невдалого заколоту ПВК «Вагнер» на чолі з Євгеном Пригожиним. — Укрінформ.</p>
<p>Images: ['<a href="https://static.ukrinform.com/photos/2018_09/thumb_files/630_360_1536748525-9826.jpg">630_360_15367...</a>']</p>
<p>Tags: ['Літак', 'Путін', 'Росія', 'Пригожин']</p>
<p>Type: Article</p>
<!--METADATA-->

<p><img alt="" src="../Images/2023-06-25T20-13-00-03-00/630_360_1536748525-9826.jpg" /> Двалітаки спеціального льотного загону "Росія", якими користується президент РФВолодимир Путін, повернулися до Москви в ніч проти 25 червня після невдалогозаколоту ПВК «Вагнер» на чолі з Євгеном Пригожиним.</p>
<p>Як передає Укрінформ, це випливає із даних сервісу Flightradar24, на якізвернуло увагу « <a href="https://t.me/agentstvonews/3564"> Агентство </a> ».</p>
<p>Йдеться про два <a href="https://www.ukrinform.ua/tag-litak"> літаки </a> — Іл-96-300ПУ збортовим номером RA-96021 та ІЛ-96-300ПУ з бортовим номером RA-96022.</p>
<p><img alt="" src="../Images/2023-06-25T20-13-00-03-00/1687713141-848.jpg" /></p>
<p>РосЗМІ писали у суботу, що літак Путіна Іл-96-300 ПУ, оснащений обладнаннямдля управління армією, вилетів з аеропорту Внуково в напрямку Санкт-Петербурга24 червня о 14:16 за московським часом. У районі Твері, де знаходиться одна зрезиденцій Путіна, літак зник із радарів.</p>
<p><img alt="" src="../Images/2023-06-25T20-13-00-03-00/1687713140-978.jpg" /></p>
<p>За даними сервісу Flightradar24, перший літак у ніч на 25 червня близько 02:00увімкнув систему виявлення над Тверською областю. Долетівши до Москви, вінпротягом 15 хвилин кружляв над підмосковним містом Чеховим і приземлився о03:43.</p>
<p><img alt="" src="../Images/2023-06-25T20-13-00-03-00/1687713140-407.jpg" /></p>
<p>Інший літак увімкнув систему виявлення о 01:13 також у районі Тверськоїобласті. Він приземлився у Москві о 01:50. Звідки летіли обидва літаки,невідомо.</p>
<p>Речник президента РФ Дмитро Пєсков заперечував, що Путін залишав Москву 24червня. Він стверджував, що президент працює у Кремлі.</p>
<p><strong>Читайте також:</strong> <a href="https://www.ukrinform.ua/rubric-world/3727525-u-prigozina-zaavili-so-vin-ne-na-zvazku-zmi.html"> У Пригожина заявили, що він «не на зв'язку» – ЗМІ</a></p>
<p>Як <a href="https://www.ukrinform.ua/rubric-other_news/3727120-zakolot-prigozina-vse-so-vidomo-na-cej-moment.html"> повідомлялося </a> ,очільник ПВК «Вагнера» Євген Пригожин 23 червня оголосив демарш протиросійського військового керівництва, зокрема проти міністра оборони РФ СергіяШойгу. «Вагнер» встановив контроль над військовими об’єктами у Ростові-на-Дону. Пригожин заявив про намір дійти до Москви, а ввечері 24 червняповідомив, що <a href="https://www.ukrinform.ua/rubric-world/3727347-prigozin-rozvertae-koloni-vagnerivciv-do-polovih-taboriv-roszmi.html"> розвертає бійців угруповання до польових таборів</a> .</p>
<p>Видання "Медуза" писало, що в суботу, 24 червня, під час розгортання заколотуЄвгенія Пригожина та ПВК Вагнер, президента і верховного головнокомандуючогоРФ Володимира <a href="https://www.ukrinform.ua/rubric-world/3727573-pid-cas-zakolotu-prigozina-putina-ne-bulo-nide-zmi.html"> Путіна «не було ніде» </a> .</p>
<p>Source: <a href="https://www.ukrinform.ua/rubric-world/3727588-pisla-nevdalogo-zakolotu-dva-litaki-putina-povernulisa-v-moskvu-roszmi.html">https://www.ukrinform.ua/rubric-world/3727588-pisla-nevdalogo-zakolotu-dva-litaki-putina-povernulisa-v-moskvu-roszmi.html</a></p>