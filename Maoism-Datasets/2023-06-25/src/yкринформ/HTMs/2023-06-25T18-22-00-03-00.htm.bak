<h1>Посольство України розкритикувало політику уряду Ізраїлю щодо РФ і закликало підтримати Київ</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-06-25T18:22:00+03:00</p>
<p>Modified Time: 2023-06-25T18:22:00+03:00</p>
<p>Description: Посольство України в Державі Ізраїль закликало ізраїльський уряд змінити свою позицію щодо РФ та підтримати Україну оборонними засобами у боротьбі з агресором. — Укрінформ.</p>
<p>Images: ['<a href="https://static.ukrinform.com/photos/2021_10/thumb_files/630_360_1633433547-197.jpeg">630_360_16334...</a>']</p>
<p>Tags: ['Антиросійські санкції', 'Ізраїль', 'Україна', 'Війна з Росією']</p>
<p>Type: Article</p>
<!--METADATA-->

<p><img alt="" src="../Images/2023-06-25T18-22-00-03-00/630_360_1633433547-197.jpeg" />Посольство України в Державі Ізраїль закликало ізраїльський уряд змінити своюпозицію щодо РФ та підтримати Україну оборонними засобами у боротьбі загресором.</p>
<p>Про це йдеться у дописі посольства у <a href="https://www.facebook.com/UkraineInIsrael/posts/651043500390546?ref=embed_post"></a><a href="https://www.facebook.com/UkraineInIsrael/posts/651043500390546?ref=embed_post"> Фейсбуці</a>, передає Укрінформ.</p>
<p>«Посольство України в <a href="https://www.ukrinform.ua/tag-izrail"> Державі Ізраїль </a>із жалем наголошує, що чинний уряд Ізраїлю обрав шлях тісної співпраці зРосійською Федерацією. Про це свідчить низка досить суперечливих подій, яківідбулися в першій половині 2023 року і які збіглися із майже повноювідсутністю ізраїльської гуманітарної допомоги Україні», - йдеться уповідомленні.</p>
<p>Серед цих подій посольство відзначає «безрезультатний візит глави МЗС Ізраїлюдо України в лютому цього року та низку інтерв'ю прем'єр-міністра БіньямінаНетаньягу ізраїльським ЗМІ, зокрема останнє - з The Jerusalem Post від 22червня».</p>
<p>«Перш за все, усі відповідні заяви прем’єр-міністра Ізраїлю завжди булиспрямовані на виправдання бездіяльності Ізраїлю в наданні оборонної допомогинашій країні протягом останніх 1,5 року. Спочатку аргументи були зосередженідовкола відносин Ізраїлю з Росією в Сирії та крихкого становища єврейськогонаселення в Російській Федерації. Однак в останньому інтерв'ю з'явилисявигадані та спекулятивні припущення, які припускають передачу західногоозброєння з поля бою в Україні сирійському та іранському режимам», - йдеться удописі.</p>
<p><strong>Читайте також:</strong> <a href="https://www.ukrinform.ua/rubric-world/3726873-erusalim-poprosiv-moskvu-ne-citati-lekcij-sodo-ukraini.html"> <strong>Єрусалим</strong> попросив Москву «не читати лекцій» щодоУкраїни </a></p>
<p>Також посольство нагадує, що ізраїльський уряд нещодавно успішно провів двараунди політичних переговорів на високому рівні з МЗС Росії. Крім того, буладосягнута домовленість про створення ще однієї російської дипломатичної місіїв Єрусалимі, для якої навіть була безкоштовно виділена земля, що булопредставлено Міністерством закордонних справ як «велике досягнення».</p>
<p>Крім цього, посольство відзначає нехтування моральними межами багатьмаізраїльськими чиновниками, які взяли участь у дипломатичному прийомівлаштованому російським посольством в Єрусалимі тиждень тому. Зокрема МЗСІзраїлю ігнорує регулярні антисемітські заяви Путіна.</p>
<p>«У той час, як демократичні країни накладають санкції на Росію як на країну-терориста, яка щодня скоює військові злочини, Ізраїль не запровадив жоднихсанкцій, більше того, за останні два роки він збільшив двосторонню торгівлю зкривавим московським режимом», - йдеться у повідомленні.</p>
<p>Також у посольстві додали, що поки український народ, у тому числі його значнаєврейська громада, стікає кров’ю через атаки російських ракет та іранськихбезпілотників, ізраїльське керівництво, прикриваючись словесною демагогієющодо свого нейтралітету, активно налагоджує відносини з РФ.</p>
<p><strong>Читайте також:</strong> <a href="https://www.ukrinform.ua/rubric-polytics/3725906-zelenskij-nazvav-putina-drugim-korolem-antisemitizmu-pisla-gitlera.html"> Зеленський назвав Путіна другим королем антисемітизмупісля Гітлера </a></p>
<p>Посольство наголошує, що «нейтралітет» ізраїльського уряду розцінюється якявна проросійська позиція.</p>
<p>«На жаль, ізраїльський уряд мало зважає на думку власного народу та ігноруєзаклики світової єврейської діаспори, яка однозначно підтримує Україну в їїборотьбі з російським державним тероризмом. Ми закликаємо ізраїльський урядзмінити свою позицію і підтримати Україну оборонними засобами, підтримати її уборотьбі з російським державним тероризмом», - резюмувало посольство України усвоїй заяві.</p>
<p><strong>Читайте також:</strong> <a href="https://www.ukrinform.ua/rubric-society/3725553-u-erusalimi-vidkrili-aleu-na-cest-ukrainciv-aki-ratuvali-evreiv-vid-nacistiv-zelenska.html"> У <strong>Єрусалим</strong> і відкрили алею на честь українців, якірятували євреїв від нацистів - Зеленська </a></p>
<p>Як повідомляв Укрінформ, <a href="https://www.ukrinform.ua/rubric-polytics/3726815-netanagu-poasniv-poziciu-izrailu-sodo-vijskovoi-dopomogi-ukraini.html"> голова уряду Ізраїлю Біньямін Нетаньягу</a> в інтерв’ю The Jerusalem Postзаявив, що його країна перебуває в особливій ситуації, яка відрізняється відПольщі, Німеччини, Франції чи будь-якої із західних країн, які допомагаютьУкраїні. За словами Нетаньягу, Ізраїль також стурбований тим, що будь-якісистеми, надані Україні, будуть використані проти них, оскільки можутьпотрапити до Ірану. На його думку, збалансований спосіб, в який діє Ізраїль, єправильним.</p>
<p>Source: <a href="https://www.ukrinform.ua/rubric-polytics/3727558-posolstvo-ukraini-rozkritikuvalo-politiku-uradu-izrailu-sodo-rf-i-zaklikalo-pidtrimati-kiiv.html">https://www.ukrinform.ua/rubric-polytics/3727558-posolstvo-ukraini-rozkritikuvalo-politiku-uradu-izrailu-sodo-rf-i-zaklikalo-pidtrimati-kiiv.html</a></p>