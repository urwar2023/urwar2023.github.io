# Кожен заслуговує, щоб Україна знала й памʼятала: Зеленський показав шеврони воїнів

Authors: Ukrinform (Person)

Publisher: Укринформ (Organization)

Published Time: 2023-06-25T12:38:00+03:00

Modified Time: 2023-06-25T12:38:00+03:00

Description: Президент Володимир Зеленський зазначив, що для нього честь зберігати шеврони українських воїнів. — Укрінформ.

Images: ['[630_360_16876...](https://static.ukrinform.com/photos/2023_06/thumb_files/630_360_1687685747-793.jpg)']

Tags: ['ЗСУ', 'Військові', 'Зеленський', 'Шеврон']

Type: Article

<!--METADATA-->

![](../Images/2023-06-25T12-38-00-03-00/630_360_1687685747-793.jpg) ПрезидентВолодимир Зеленський зазначив, що для нього честь зберігати шеврониукраїнських воїнів.

Як передає Укрінформ, про це Зеленський написав у [ Телеграмі](https://t.me/V_Zelenskiy_official/6698) .

"Кожен шеврон – це людина. Людина, яка поставила своє життя стіною проти зла.Людина, яка захищає Україну та українців, нашу свободу та мрію всіх народівжити вільно. Кожен шеврон дає нам історію. Історію битв та стійкості, успіхівта, на жаль, втрат. Кожен шеврон – це кров і біль, це друзі, які загинули, іце життя, які вдалося врятувати попри все", - зазначив Зеленський.

За його словами, коли ми бачимо шеврони наших воїнів, ми бачимо контури нашоїперемоги. "Ми бачимо її символи, її настрій, її творців – наших героїв, якимми завжди будемо вдячні", - зауважив Зеленський.

"Це честь для мене – зберігати шеврони наших [ воїнів](https://www.ukrinform.ua/tag-vijskovi) . Частину з них мені передали нафронті, частину – рідні героїв, які віддали своє життя за Україну. Коженважливий. Кожен заслуговує, щоб Україна знала й памʼятала, чиї долі стаютьперемогою", - наголосив Президент.

Він згадав, що минулого місяця в День морської піхоти на передових позиціяхЗСУ морпіхи передали йому свій прапор, пам’ятну плакетку та шеврони частинморської піхоти. "Велика вдячність і велика гордість за те, які в насзахисники, які в нас люди, яка в нас Україна", - підкреслив Зеленський.

Він висловив вдячність 241-му навчальному центру, 35-тій окремій бригадіморської піхоти імені контрадмірала Михайла Остроградського, 36-й окремійбригаді морської піхоти імені контрадмірала Михайла Білинського, 140-муокремому розвідувальному батальйону, командуванню морської піхоти Військово-Морських сил України, 37-й окремій бригаді морської піхоти, 32-му реактивномуартилерійському полку, 406-й окремій артилерійській бригаді імені генерал-хорунжого Олексія Алмазова, 38-й окремій бригаді морської піхоти.

**Читайте також:** [ **Зеленський** анонсував публікації у соцмережах прошеврони, передані військовими й волонтерами ](https://www.ukrinform.ua/rubric-society/3727447-zelenskij-anonsuvav-publikacii-u-socmerezah-pro-sevroni-peredani-vijskovimi-j-volonterami.html)

"Дякую кожному нашому захиснику і кожній наші захисниці, які щодня впевненодоводять: ворогу не місце на нашій землі. Слава всім нашим героям!", -наголосив Зеленський

Як повідомляв [ Укрінформ ](https://www.ukrinform.ua/rubric-ato/3727455-zelenskij-zaklikav-ukrainciv-dakuvati-vijskovim-ta-pidtrimuvati-ih.html) , Президент Володимир Зеленський закликав українців дякуватиукраїнським військовим та підтримувати їх, щоб у світі знали, які в нас воїни.

_Фото: Zelenskiy / Official_

Source: [https://www.ukrinform.ua/rubric-ato/3727463-kozen-zaslugovue-sob-ukraina-znala-j-pamatala-zelenskij-pokazav-sevroni-voiniv.html](https://www.ukrinform.ua/rubric-ato/3727463-kozen-zaslugovue-sob-ukraina-znala-j-pamatala-zelenskij-pokazav-sevroni-voiniv.html)