# Буданов — про загрозу підриву ЗАЕС: Ніколи ситуація не була такою серйозною, як зараз

Authors: Ukrinform (Person)

Publisher: Укринформ (Organization)

Published Time: 2023-06-25T18:28:00+03:00

Modified Time: 2023-06-25T18:28:00+03:00

Description: Російські війська розмістили техніку з вибухівкою біля 4 із 6 енергоблоків Запорізької атомної електростанції. 

 — Укрінформ.

Images: ['[630_360_16615...](https://static.ukrinform.com/photos/2022_08/thumb_files/630_360_1661542844-154.jpeg)']

Tags: ['Радіація', 'Теракт', 'Запорізька АЕС', 'Буданов', 'Війна з Росією']

Type: Article

<!--METADATA-->

![](../Images/2023-06-25T18-28-00-03-00/630_360_1661542844-154.jpeg) Російськівійська розмістили техніку з вибухівкою біля 4 із 6 енергоблоків Запорізькоїатомної електростанції.

Як передає Укрінформ, про це інтерв’ю британському виданню The New Statementзаявив начальник Головного управління розвідки Міністерства оборони Українигенерал-майор Кирило Буданов, повідомляє [ ГУР](https://gur.gov.ua/content/bilia-4-iz-6-enerhoblokiv-zaes-rosiiski-viiska-rozmistyly-tekhniku-z-vybukhivkoiu.html) .

“План теракту на ЗАЕС повністю розроблений та затверджений. Для прискореннякатастрофи вони можуть використати технічні засоби”, - заявив Буданов.

За його словами, ядерні реактори без охолодження можуть розплавитись за періодвід 10 годин до 14 днів.

**Читайте також:** [ Кислиця закликав світ серйозно поставитися до загрозиядерного терору на **ЗАЕС** ](https://www.ukrinform.ua/rubric-ato/3726957-kislica-zaklikav-svit-serjozno-postavitisa-do-zagrozi-adernogo-teroru-na-zaes.html)

До аварії на ЗАЕС також може призвести підвищення росіянами напруги на лініяхелектропостачання до станції.

Керівник ГУР МО нагадав про мінування російськими військами ставка-охолоджувача ЗАЕС, а також повідомив про розміщення окупантами начиненоївибухівкою техніки біля 4 із 6 енергоблоків станції.

**“Ніколи ситуація не була такою серйозною, як зараз”, - наголосив він.**

За його словами, наказ держави-агресора вчинити теракт на ЗАЕС може бутиспричинений поразкою російських військ на лівому березі Дніпра. А створеннязони ядерного лиха Росія розглядає як запобіжник подальшого просування Силбезпеки та оборони України.

**Читайте також:** [ У МОЗ розповіли, що має бути в аптечках жителів50-кілометрової зони навколо **ЗАЕС** ](https://www.ukrinform.ua/rubric-society/3727180-u-moz-rozpovili-so-mae-buti-v-apteckah-ziteliv-50kilometrovoi-zoni-navkolo-zaes.html)

Водночас, за оцінкою Буданова, існує ризик, що Москва може здійснити атаку наЗАЕС із витоком радіації як “превентивний захід”, аби зупинити наступальнуоперацію України та заморозити лінію фронту в нинішньому вигляді.

Як повідомляв Укрінформ, Президент Володимир Зеленський заявив, що [ Росія](https://www.ukrinform.ua/tag-rosia) розглядає сценарій влаштуваннятерористичного акту на Запорізькій АЕС і все підготувала для цього.

Source: [https://www.ukrinform.ua/rubric-ato/3727559-budanov-pro-zagrozu-pidrivu-zaes-nikoli-situacia-ne-bula-takou-serjoznou-ak-zaraz.html](https://www.ukrinform.ua/rubric-ato/3727559-budanov-pro-zagrozu-pidrivu-zaes-nikoli-situacia-ne-bula-takou-serjoznou-ak-zaraz.html)