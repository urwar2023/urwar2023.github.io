# Ердоган і Столтенберг обговорили події в Росії та вступ Швеції до НАТО

Authors: Ukrinform (Person)

Publisher: Укринформ (Organization)

Published Time: 2023-06-25T23:41:00+03:00

Modified Time: 2023-06-25T23:41:00+03:00

Description: Президент Туреччини Реджеп Тайїп Ердоган і генсек НАТО Єнс Столтенберг у телефонній розмові обговорили останні події в Росії та членство Швеції в Альянсі. — Укрінформ.

Images: ['[630_360_16765...](https://static.ukrinform.com/photos/2023_02/thumb_files/630_360_1676549292-322.jpg)']

Tags: ['Ердоган', 'НАТО', 'Столтенберг', 'Швеція', 'Росія']

Type: Article

<!--METADATA-->

![](../Images/2023-06-25T23-41-00-03-00/630_360_1676549292-322.jpg) ПрезидентТуреччини Реджеп Тайїп Ердоган і генсек НАТО Єнс Столтенберг у телефоннійрозмові обговорили останні події в Росії та членство Швеції в Альянсі.

Про це повідомляє Укрінформ із посиланням на [ Департамент з комунікаційадміністрації президента Туреччини](https://www.iletisim.gov.tr/english/haberler/detay/president-erdogan-nato-secretary-general-stoltenberg-talk-over-phone-25-06-23) .

«Генеральному секретарю НАТО Столтенбергу було передано побажання, щоб події вРосії стали новою віхою на шляху до справедливого миру в Україні», - йдеться уповідомленні.

Під час розмови сторони також обговорювали членство Швеції в НАТО. Турецькийлідер підкреслив, що Анкара зберігає свою конструктивну позицію в цьомупитанні. Однак при цьому він зазначив, що поки прихильники терористичноїорганізації PKK/PYD/YPG вільно діють у Швеції, внесення змін до їїантитерористичного законодавства не має сенсу.

**Читайте також:** [ **Ердоган** і фон дер Ляєн обговорили перспективичленства Туреччини в ЄС ](https://www.ukrinform.ua/rubric-world/3724287-erdogan-i-fon-der-laen-obgovorili-perspektivi-clenstva-tureccini-v-es.html)

Крім того, з турецького боку було наголошено, що несправедливість, з якоюстикнулася Анкара в контексті поставок їй винищувачів F-35, а також спробипов'язати запити щодо винищувачів F-16 із членством Швеції в НАТО, насампередзавдають шкоди Альянсу та його безпеці, а не Туреччині.

Столтенберг у [ Твіттері](http://twitter.com/jensstoltenberg/status/1672983367397015553) зазначив, щоТуреччина та НАТО продовжать спільну роботу стосовно членства Швеції вАльянсі.

«Добра розмова з президентом Ердоганом напередодні [ саміту НАТО](https://www.ukrinform.ua/tag-samit-nato) , де ми ухвалимо важливі рішеннящодо тероризму, стримування й оборони. Ми продовжимо працювати разом надвступом Швеції до НАТО», - написав він.

**Читайте також:** [ Кулеба і **Столтенберг** обговорили зміст рішення НАТОпро перспективи членства України ](https://www.ukrinform.ua/rubric-polytics/3726349-kuleba-i-stoltenberg-obgovorili-zmist-risenna-nato-pro-perspektivi-clenstva-ukraini.html)

Як повідомлялося, ватажок ПВК «Вагнера» Євген Пригожин 23 червня оголосивдемарш проти російського військового керівництва, зокрема проти міністраоборони Сергія Шойгу. Він узяв під контроль Ростов-на-Дону та частинуВоронезької області, після чого «вагнерівці» вирушили на Москву.

Увечері 24 червня самопроголошений президент Білорусі Олександр Лукашенкозаявив, що за погодженням з Путіним провів переговори з Пригожиним. Післяцього ватажок ПВК «Вагнера» оголосив, що розвертає своїх найманців назад до«польових таборів».

Секретар РНБО України Олексій Данілов назвав спробу заколоту ватажка ПВК«Вагнера» Євгена Пригожина першим етапом демонтажу системи президента РосіїВолодимира Путіна.

_Фото: APA_

Source: [https://www.ukrinform.ua/rubric-world/3727612-erdogan-i-stoltenberg-obgovorili-podii-v-rosii-ta-vstup-svecii-do-nato.html](https://www.ukrinform.ua/rubric-world/3727612-erdogan-i-stoltenberg-obgovorili-podii-v-rosii-ta-vstup-svecii-do-nato.html)