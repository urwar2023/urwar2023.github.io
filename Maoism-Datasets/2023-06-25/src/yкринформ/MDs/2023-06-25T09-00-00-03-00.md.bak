# Пам'яті поліцейського Станіслава Дяченка

Authors: Ukrinform (Person)

Publisher: Укринформ (Organization)

Published Time: 2023-06-25T09:00:00+03:00

Modified Time: 2023-06-25T09:00:00+03:00

Description: Чоловік брав участь у бойових діях на Луганщині та Донеччині з 2014 року

 — Укрінформ.

Images: ['[630_360_16876...](https://static.ukrinform.com/photos/2023_06/thumb_files/630_360_1687616744-235.jpg)']

Tags: ["Пам'ять", 'Поліція', 'Війна з Росією', '#stoprussia']

Type: Article

<!--METADATA-->

![](../Images/2023-06-25T09-00-00-03-00/630_360_1687616744-235.jpg) Чоловікбрав участь у бойових діях на Луганщині та Донеччині з 2014 року

Черкаський спецпризначенець Станіслав Дяченко загинув 22 травня 2022 року,виконуючи бойові завдання на Запоріжжі. Йому було 37 років.

_Відео:[ Національна поліція України](https://www.youtube.com/watch?v=V-YGhF9Hg2w) _

Станіслав народився 6 квітня 1985 року у місті Кам’янка. Він змалкузахоплювався військовою справою та мріяв стати офіцером. Після закінченняКам’янської загальноосвітньої школи № 1 хлопець вступив до Миколаївськоговійськового автомобільного коледжу і закінчив його у 2005 році.

Потім була служба у ЗСУ, у зенітно-ракетному Білоцерківському полку. ЗгодомСтаніслав пішов працювати у правоохоронні органи. Він був фізичнозагартованим, серйозно захоплювався спортом і брав участь у багатьохзмаганнях.

![](../Images/2023-06-25T09-00-00-03-00/1687617031-876.jpg)

При цьому поліцейський вдосконалювався та постійно підвищував свій професійнийрівень. Він здобув вищу освіту в Академії внутрішніх військ МВС України таотримав спеціальність за напрямом «Автомобільний транспорт» у 2014 році.

Станіслав прагнув стати спецпризначенцем і після проходження складних етапіввідбору почав служити у батальйоні поліції особливого призначення ГУНП уЧеркаській області. Тут чоловік зарекомендував себе професіоналом, який мавнайкращі результати.

Поліцейський з 2014 року брав участь у проведенні антитерористичної операціїна території Луганщини та Донеччини – загалом п’ять разів був у відрядженнях взоні бойових дій. А вже у 2018 році, після подолання усіх етапів жорсткоговідбору, Станіслав отримав сертифікат Міністерства внутрішніх справ України іПосольства США та з гордістю почав носити шеврон КОРДівця.

Згодом лейтенант поліції вступив у зведений полк спеціального призначення«Сафарі» і виконував завдання в Запорізькій області. Він брав участь і узвільненні від росіян Київщини та Харківщини.

Але його службу Батьківщині перервав російський обстріл на Запоріжжі 22 травняминулого року.

![](../Images/2023-06-25T09-00-00-03-00/1687616580-533.jpg)

Прощання із Станіславом Дяченком відбулося 26 травня 2022 року у Черкасах наплощі Слави.

![](../Images/2023-06-25T09-00-00-03-00/1687616581-172.jpg)

Загалом поліцейський присвятив службі у правоохоронних органах 16 років свогожиття. У 2021 році Станіслав був нагороджений відзнакою Нацполіції – медаллю«15 років сумлінної служби».

Йому також того року була оголошена подяка від імені начальника поліціїЧеркащини Дмитра Мусієнка – за бездоганне виконання службових обов’язків,мужність і героїзм, професійну майстерність та особистий вагомий внесок усправу протидії злочинності.

Колеги розповіли, що правоохоронець був відповідальною, цілеспрямованою,доброю, щирою, відкритою і надійною людиною, з якою завжди було про щопоговорити. Його друг і колега Ярослав, який знав поліцейського понад 10років, сказав, що той був людиною, яка ніде не носила масок: яким був вдома,таким був і на роботі.

«Станіслав був товариською, світлою людиною, яка дотримувалася свого слова,людиною, яка завжди підказувала, як правильно зробити, та підтримувала у важкухвилину… Він був людиною, яка якщо обіцяла, то робила. Тим, за ким я будусумувати. Він був найкращим», - вважає Ярослав.

![](../Images/2023-06-25T09-00-00-03-00/1687617032-607.jpg)

Друзі думали про нього як про Людину з великої літери, врівноваженого іспокійного чоловіка. «Він мені був як рідний брат», - заявив другправоохоронця Олександр.

Без найближчої людини залишилася мама Людмила Альбертівна, батько ВікторПетрович та дружина Юлія.

Із Юлією Станіслав був знайомий із самого дитинства. Через багато років вонизнову зустрілися і вже вирішили ніколи не розлучатися, тож у 2020 роціодружилися. За рік у них народився син Тимофій.

![](../Images/2023-06-25T09-00-00-03-00/1687616582-934.jpg)

У щасливому шлюбі вони виховували і доньку Софію. Станіслав завжди прагнув,щоб у нього у родині було все добре, щоб там панувала злагода.

За словами дружини загиблого, у її чоловіка був такий сильний характер, щоякщо він поставив собі щось за мету, то відмовок потім не було. «На початкуповномасштабного вторгнення ворога Станіслав, не роздумуючи, став на захисткраїни. Просто, стиснувши кулаки, сказав, що має це витримати і всіхзахистити», - сказала Юлія.

Як уточнила подруга родини Вікторія, чоловік був гарним сім'янином і жив длядітей та Юлії.

Мати загиблого поліцейського зазначила, що син завжди допомагав батькам увсьому. «У нього було так: спочатку допомогти вдома, а потім іти гуляти. Уміві молоток в руках тримати, і їсти зварити, і чистоту та порядок підтримувати»,- згадує пані Людмила.

![](../Images/2023-06-25T09-00-00-03-00/1687616581-817.jpg)

[ Указом Президента Володимира Зеленського №891/2022](https://www.president.gov.ua/documents/8912022-45465) від 27 грудня минулогороку Станіслав Дяченко був посмертно нагороджений орденом «За мужність» ІІІступеня. Ця нагорода була вручена дружині і батькам загиблого захисника 13квітня 2023 року у Черкаській обласній військовій адміністрації.

Наприкінці травня 2023 року в одній із адміністративних будівель Головногоуправління Нацполіції в Черкаській області був відкритий куточок пам’ятібійцям КОРД, які загинули за волю України, у тому числі і пам’яті Станіслава.

![](../Images/2023-06-25T09-00-00-03-00/1687616581-925.jpg)

Юлія Дяченко, бажаючи вшанувати пам'ять коханого, звернулася до Черкаськоїміської ради із петицією про перейменування у місті вулиці Волкова на честь їїчоловіка. 29 вересня минулого року у міськраді [ ухвалили рішення](http://rada.ck.ua/petitions/web/1834) щодо винесення цього питання нарозгляд топонімічної комісії при виконавчому комітеті.

«Мій синочок… Моя любов, радість, гордість, надія. Кожен день прошу у тебевибачення за мої сльози. Я дякую Богу за те, що у мене був такий прекраснийсин», - уточнила пані Людмила.

Вічна пам'ять Герою!

_Фото із сімейного архіву та поліції Черкаської області_

Source: [https://www.ukrinform.ua/rubric-ato/3726134-pamati-policejskogo-stanislava-dacenka.html](https://www.ukrinform.ua/rubric-ato/3726134-pamati-policejskogo-stanislava-dacenka.html)