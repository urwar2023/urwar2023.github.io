<html>
<head><style>img{height: auto; width: auto\9; width:100%;}</style></head>
<body>
<h1>Данілов назвав заколот Пригожина першим етапом демонтажу путінської системи</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-06-25T13:12:00+03:00</p>
<p>Modified Time: 2023-06-25T13:12:00+03:00</p>
<p>Description: Секретар Ради національної безпеки та оборони України Олексій Данілов назвав спробу заколоту ватажка ПВК «Вагнер» Євгена Пригожина першим етапом демонтажу системи президента Росії Володимира Путіна. — Укрінформ.</p>
<p>Images: ['<a href="https://static.ukrinform.com/photos/2023_03/thumb_files/630_360_1677827515-830.jpg">630_360_16778...</a>']</p>
<p>Tags: ['Путін', 'РНБО', 'Російські військові', 'ПВК "Вагнера"', 'Пригожин', 'Данілов', 'Війна з Росією']</p>
<p>Type: Article</p>
<!--METADATA-->

<p><img alt="" src="../Images/yкринформ/2023-06-25T13-12-00-03-00/630_360_1677827515-830.jpg" /> СекретарРади національної безпеки та оборони України Олексій Данілов назвав спробузаколоту ватажка ПВК «Вагнер» Євгена Пригожина першим етапом демонтажу системипрезидента Росії Володимира Путіна.</p>
<p>Як передає Укрінформ, про це Данілов написав у <a href="https://www.facebook.com/danilov.oleksiy/posts/pfbid062DgpLas23UhWV2eswLcsQgTfcyNniN4chwxWgsw3MUxs21hxqwvuadCK6SAbVmrl"> Фейсбуці</a>.</p>
<p>«Бунт» пригожина - перший етап демонтажу путінської системи. пригожин є тількичастиною групи і частиною плану, верхівкою айсберга процесу дестабілізації», -зазначив <a href="https://www.ukrinform.ua/tag-danilov"> Данілов </a> .</p>
<p>За його совами, у Росії сформувалась група невдоволених - силовиків,чиновників і олігархічного капіталу, яка вважає дії Путіна смертельнонебезпечними для власних інтересів і свого існування, загрозою для РосійськоїФедерації.</p>
<p>«пригожинський ростовський марш-кидок - демонстрація серйозності намірів,можливостей, що існують, і створення умов для початку процесу владноготранзиту - добровільного або примусового. Колони вагнерівців або іншихструктур можуть таки дійти до «Червоної площі», - підкреслив Данілов.</p>
<p><strong>Читайте також:</strong> <a href="https://www.ukrinform.ua/rubric-polytics/3727369-prigozin-pokazav-kremlu-so-monopolii-na-nasilstvo-bilse-nemae-podolak.html"> Пригожин показав Кремлю, що монополії на насильствобільше немає - <strong>Подоляк</strong> </a></p>
<p>На його думку, у Путіна залишилась єдина можливість порятунку - тотальназачистка силового блоку, фізична ліквідація ПВК «Вагнер», демонстраційнепокарання Пригожина, введення в країні воєнного стану і розгортання масовихрепресій. «Чи спроможна виконати ці функції каральна машина імені золотова-бортникова, орієнтована на побиття хіпстерів, жінок та підлітків, - великепитання», - зауважив Данілов.</p>
<p>Він також зазначив, що справжня група російських майбутніх перемовників зУкраїною вже є, але поки залишається в тіні, втім не виключена участь у цьомупроцесі Президента Білорусі Олександра Лукашенка.</p>
<p>Однак, за словами Данілова, режиму Путіна «ножем в спину» нанесенийсмертельний, якщо не миттєвий, але «точно неминучий, хоча і відтерміновано вчасі, удар».</p>
<p>«Але… все, що може на росії піти не за планом, піде не за планом, і «казуспригожина» може запустити/запустив процеси з непередбачуваними наслідками.Відлік розпочато. Нам своє робити… до меж 1991 року», - підсумував Данілов.</p>
<p><strong>Читайте також:</strong> <a href="https://www.ukrinform.ua/rubric-ato/3727471-pvk-vagner-moze-atakuvati-kiiv-z-bilorusi-britanskij-general.html"> ПВК «Вагнер» може атакувати Київ з Білорусі - британськийгенерал </a></p>
<p>Як повідомлялося, очільник ПВК «Вагнер» <a href="https://www.ukrinform.ua/tag-pvk-vagnera"> </a> Євген Пригожин 23 червня оголосив демарш проти російськоговійськового керівництва, зокрема проти міністра оборони Сергія Шойгу.</p>
<p>За його словами, Шойгу прилітав у Ростов-на-Дону, де особисто провів операціюзі знищення «вагнерівців».</p>
<p>«Вагнер» установив контроль над військовими об’єктами у Ростові-на-Дону.Пригожин заявив про намір дійти до Москви.</p>
<p>24 червня Олександр Лукашенко за погодженням з президентом РФ ВолодимиромПутіним провів переговори з Євгеном Пригожиним. За результатами перемовиночільник ПВК «Вагнер» заявив, що розвертає бійців угруповання до польовихтаборів.</p>
<p>Source: <a href="https://www.ukrinform.ua/rubric-polytics/3727477-danilov-nazvav-zakolot-prigozina-persim-etapom-demontazu-putinskoi-sistemi.html">https://www.ukrinform.ua/rubric-polytics/3727477-danilov-nazvav-zakolot-prigozina-persim-etapom-demontazu-putinskoi-sistemi.html</a></p>
</body>
</html>