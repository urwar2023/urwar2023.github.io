<html>
<head><style>img{height: auto; width: auto\9; width:100%;}</style></head>
<body>
<h1>Під час заколоту Пригожина «Путіна не було ніде» - ЗМІ</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-06-25T19:12:00+03:00</p>
<p>Modified Time: 2023-06-25T19:12:00+03:00</p>
<p>Description: У суботу, 24 червня, під час розгортання заколоту Євгенія Пригожина та ПВК "Вагнер", президента і верховного головнокомандуючого РФ Володимира Путіна "не було ніде",тому тепер йому буде складніше "збирати вертикаль влади". — Укрінформ.</p>
<p>Images: ['<a href="https://static.ukrinform.com/photos/2023_06/thumb_files/630_360_1685633331-599.jpg">630_360_16856...</a>']</p>
<p>Tags: ['Лукашенко', 'Путін', 'Росія', 'Російські військові', 'ПВК "Вагнера"', 'Пригожин', 'Переворот', 'Шойгу']</p>
<p>Type: Article</p>
<!--METADATA-->

<p><img alt="" src="../Images/yкринформ/2023-06-25T19-12-00-03-00/630_360_1685633331-599.jpg" /> У суботу,24 червня, під час розгортання заколоту Євгенія Пригожина та ПВК "Вагнер",президента і верховного головнокомандуючого РФ Володимира Путіна "не булоніде",тому тепер йому буде складніше "збирати вертикаль влади".</p>
<p>Як передає Укрінформ, про це пише <a href="https://meduza.io/feature/2023/06/25/putina-ne-bylo-nigde"> "Медуза"</a> з посиланням наджерела з владних кіл РФ.</p>
<p>Співрозмовники, близькі до Кремля, визнають, що заколот послабив позиції <a href="https://www.ukrinform.ua/tag-putin">Путіна </a> . "Він не міг спуститися доПригожина, але його вчора [після телезвернення] не було ніде. Він "цар“,„перший“, але бляха-муха, коли треба — втрутися, а не змушуй за себе світитифасадом Лукашенка та перемовлятися силовиків", - сказало джерело.</p>
<p>За оцінкою одного зі співрозмовників "Медузи", близького до адміністраціїпрезидента, тепер Путіну буде складніше "збирати вертикаль влади" - а спроб"перевлаштувати систему" з боку "російських еліт" стане тільки більше.</p>
<p>Як стверджують джерела "Медузи", близькі до адміністрації президента РФ,приблизно в середині дня 24 червня Пригожин, з яким влада до того намагалисядомовитися, почав уже сам виходити на зв'язок з Кремлем. І нібито навіть"намагався додзвонитися до Путіна, але президент не хотів із ним говорити".</p>
<p><strong>Читайте також:</strong> <a href="https://www.ukrinform.ua/rubric-polytics/3727477-danilov-nazvav-zakolot-prigozina-persim-etapom-demontazu-putinskoi-sistemi.html"> <strong>Данілов</strong> назвав заколот Пригожина першим етапомдемонтажу путінської системи </a></p>
<p>За оцінкою співрозмовників видання, близьких до Кремля та уряду РФ, швидше завсе, Пригожин зрозумів, що "перейшов межу", а "перспективи руху його колонтуманні". На той момент найманці перебували вже недалеко від річки Оки — саметам російська армія та Росгвардія вирішили збудувати першу лінію оборони відвагнерівців. При цьому, незважаючи на заяви Пригожина про те, що з ним готовіпіти «пів армії» (і незважаючи на те, що в регіонах він не отримав жодноївідсічі з боку силовиків), додаткової підтримки за перші години повстання уПВК не з'явилося.</p>
<p>Побачивши настрій Пригожина, Кремль нібито вирішив не йти на «кривавезіткнення». При цьому фінальними переговорами займалася велика групачиновників, до якої серед інших входили голова адміністрації президента АнтонВайно, секретар Ради безпеки РФ Микола Патрушев та посол Росії у БілорусіБорис Гризлов. "Фронтменом" цього гурту виступив Олександр Лукашенко.</p>
<p><strong>Читайте також:</strong> <a href="https://www.ukrinform.ua/rubric-world/3727554-blinken-pro-zakolot-prigozina-ne-dumau-so-mi-bacili-finalnij-akt.html"> Блінкен — про заколот <strong>Пригожин</strong> а: Не думаю, що мибачили фінальний акт </a></p>
<p>За словами джерела, близького до Кремля, Пригожин наполягав, аби у переговорахбрали участь перші особи. «Пригожину потрібен був гідний конфідент, щоб вийтизі гри [зберігши обличчя]. Таким є Лукашенко. Він любить піар і розумієвигоду, тому й погодився», — стверджує співрозмовник.</p>
<p>Джерела «Медузи», близькі до Кремля та уряду РФ, сходяться на думці, що запідсумками радикального виступу Пригожин програв: «Він витіснений із Росії.Президент такого не прощає». За їхніми словами, сторони ще «обговорюватимуть»подробиці угоди щодо нового становища Пригожина, але «колишнього впливу таресурсів у нього не буде».</p>
<p><strong>Читайте також:</strong> <a href="https://www.ukrinform.ua/rubric-polytics/3727502-podolak-pro-zakolot-prigozina-mi-b-hotili-trohi-insih-rezultativ.html"> <strong>Подоляк</strong> про заколот Пригожина: Ми б хотіли трохиінших результатів </a></p>
<p>Водночас співрозмовник, близький до Кремля, не виключив, що за підсумкамизаколоту можуть бути кадрові зміни в керівництві міноборони: «Але не на вимогуПригожина, а через самоусунення міністерства оборони». При цьому ні СергійШойгу, ані Валерій Герасимов досі не сказали ні слова про повстання Пригожина.Також невідомо, де вони весь цей час перебували.</p>
<p>Як повідомлялося, очільник ПВК "Вагнера" Євген Пригожин 23 червня оголосивдемарш проти російського військового керівництва, зокрема проти міністраоборони РФ Сергія Шойгу. "Вагнер" встановив контроль над військовими об’єктамиу Ростові-на-Дону. Пригожин заявив про намір дійти до Москви. Ввечері 24червня Пригожин заявив, що розвертає бійців угруповання до польових таборів.</p>
<p><em>Фото: EPA</em></p>
<p>Source: <a href="https://www.ukrinform.ua/rubric-world/3727573-pid-cas-zakolotu-prigozina-putina-ne-bulo-nide-zmi.html">https://www.ukrinform.ua/rubric-world/3727573-pid-cas-zakolotu-prigozina-putina-ne-bulo-nide-zmi.html</a></p>
</body>
</html>