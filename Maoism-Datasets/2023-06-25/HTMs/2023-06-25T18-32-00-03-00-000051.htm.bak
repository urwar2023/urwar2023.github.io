<html>
<head><style>img{height: auto; width: auto\9; width:100%;}</style></head>
<body>
<h1>Тисячі вірян зібралися у Манявському скиті на спільну молитву, яку очолив Епіфаній</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-06-25T18:32:00+03:00</p>
<p>Modified Time: 2023-06-25T18:32:00+03:00</p>
<p>Description: На Прикарпатті до Манявського скиту прийшли тисячі вірян на спільну подячну молитву, яку очолив Предстоятель ПЦУ Митрополит Епіфаній. — Укрінформ.</p>
<p>Images: ['<a href="https://static.ukrinform.com/photos/2023_06/thumb_files/630_360_1687706942-400.jpg">630_360_16877...</a>']</p>
<p>Tags: ['Прикарпаття', 'Молитва', 'Епіфаній', 'Православна церква України', 'Монастир']</p>
<p>Type: Article</p>
<!--METADATA-->

<p><img alt="" src="../Images/yкринформ/2023-06-25T18-32-00-03-00/630_360_1687706942-400.jpg" /> НаПрикарпатті до Манявського скиту прийшли тисячі вірян на спільну подячнумолитву, яку очолив Предстоятель ПЦУ Митрополит Епіфаній.</p>
<p>Про це у <a href="https://www.facebook.com/SavchukOks/posts/pfbid09b4drC41MLkFCwSMy1AxJHsBbWRo7ZjqPPW1YMw4zFxsEEdhK9Z7dY9veyHkEY25l"></a><a href="https://www.facebook.com/SavchukOks/posts/pfbid09b4drC41MLkFCwSMy1AxJHsBbWRo7ZjqPPW1YMw4zFxsEEdhK9Z7dY9veyHkEY25l"> Фейсбуці</a>повідомила народна депутатка Оксана Савчук, передає Укрінформ.</p>
<p>«Тисячі вірян прийшли в Український Афон. Хресто-Воздвиженський Манявськийчоловічий монастир на спільну подячну молитву, яку очолив МитрополитЕпіфаній», - зазначила Савчук.</p>
<p>За її словами, у Манявському скиті знаходиться ікона Божої Матері«Ізбавительниця», яка повернулася сюди у 2003 році.</p>
<p>Предстоятель ПЦУ Митрополит <a href="https://www.ukrinform.ua/tag-epifanij"> Епіфаній </a> під час молитви закликав вірян разом прямувати до перемоги.</p>
<p><strong>Читайте також:</strong> <a href="https://www.ukrinform.ua/rubric-kyiv/3726838-v-ukraini-vidbuvsa-vipusk-vijskovih-kapelaniv.html"> У «Софії Київській» відбувся випуск військових<strong>капелан</strong> ів </a></p>
<p>«Ми володіємо великим даром свободи і незалежності: як державної, так іцерковної, про що омріяно не одним поколінням українців. Нині ми йдемо шляхомправди - ми крокуємо до перемоги. Бо світло перемагає темряву, а життя —смерть. Зло неодмінно буде покаране!», — запевнив Епіфаній.</p>
<p>Скит Манявський (Український Афон, Хресто-Воздвиженський чоловічий монастир) —православний монастир, заснований Йовом Княгиницьким та Іваном Вишенським у1606 р. біля села Манява , пам'ятка архітектури початку XVII ст. МанявськийСкит являє собою аскетичний чоловічий монастир східного обряду, визначнийосередок духовності, культури і мистецтва України.</p>
<p><em>Фото: Оксана Савчук, Facebook</em></p>
<p>Source: <a href="https://www.ukrinform.ua/rubric-regions/3727562-tisaci-viran-zibralisa-u-manavskomu-skiti-na-spilnu-molitvu-aku-ocoliv-epifanij.html">https://www.ukrinform.ua/rubric-regions/3727562-tisaci-viran-zibralisa-u-manavskomu-skiti-na-spilnu-molitvu-aku-ocoliv-epifanij.html</a></p>
</body>
</html>