<html>
<head><style>img{height: auto; width: auto\9; width:100%;}</style></head>
<body>
<h1>Глава МЗС Італії - про заколот Пригожина: Міф про єдність путінської Росії закінчився</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-06-25T15:25:00+03:00</p>
<p>Modified Time: 2023-06-25T15:25:00+03:00</p>
<p>Description: Міністр закордонних справ Італії Антоніо Таяні вважає, що спроба заколоту, вчинена ватажком приватної військової компанії "Вагнер" Євгеном Пригожиним, показала слабкість Москви та російської влади, а також може допомогти Україні. — Укрінформ.</p>
<p>Images: ['<a href="https://static.ukrinform.com/photos/2017_01/thumb_files/630_360_1484820684-8338-foto-european-external-action-service-followflickr.jpg">630_360_14848...</a>']</p>
<p>Tags: ['Італія', 'Україна', 'Пригожин', 'Війна з Росією']</p>
<p>Type: Article</p>
<!--METADATA-->

<p><img alt="" src="../Images/yкринформ/2023-06-25T15-25-00-03-00/630_360_1484820684-8338-foto-european-external-action-service-followflickr.jpg" /> Міністр закордонних справ ІталіїАнтоніо Таяні вважає, що спроба заколоту, вчинена ватажком приватноївійськової компанії "Вагнер" Євгеном Пригожиним, показала слабкість Москви таросійської влади, а також може допомогти Україні.</p>
<p>Як передає Укрінформ, про це повідомляє <a href="https://www.ilmessaggero.it/persone/antonio_tajani_putin_guerra_pace_ucraina_intervista-7481927.html"> Il Messaggero</a>.</p>
<p>За словами очільника італійського МЗС, спроба заколоту з боку "вагнерівців"означає, що "міф про єдність путінської <a href="https://www.ukrinform.ua/tag-rosia"> Росії</a> закінчився".</p>
<p>"Путін тепер слабший, для України наближається мир", - вважає Таяні.</p>
<p>Таяні, переконаний, що спроба Пригожина влаштувати переворот у РФ завершилаепоху Путіна.</p>
<p>«З міфом про єдність путінської Росії покінчено. Ця внутрішня ескалаціярозділяє російських військових. Це неминучий результат, коли ви підтримуєте тафінансуєте легіон найманців», - зазначив він.</p>
<p>Таяні додав, що в результаті дій ПВК "Вагнер" можна "сказати точно: сьогодніросійський фронт слабший, ніж учора". "Сподіваюся, тепер мир ближче. Мичекаємо, щоб зрозуміти наступні кроки РФ в Україні", - сказав очільникіталійського МЗС.</p>
<p>Це (вторгнення в Україну – ред.) виявилося бумерангом для Путіна. Росіяни незмогли перемогти, вони провалили бліцкриг. Тепер вони розплачуються запроблеми та протиріччя військового апарату", – вважає італійський міністр.</p>
<p>Він також висловив сподівання, що після спроби заколоту контрнаступ України"рухатиметься ще швидше і українці відновлять свою незалежність".</p>
<p><strong>Читайте також:</strong> <a href="https://www.ukrinform.ua/rubric-polytics/3727477-danilov-nazvav-zakolot-prigozina-persim-etapom-demontazu-putinskoi-sistemi.html"> Данілов назвав заколот <strong>Пригожин</strong> а першим етапомдемонтажу путінської системи </a></p>
<p>На запитання про вступ Києва в НАТО Таяні сказав: "Нам потрібен поступовийшлях. Першим кроком є створення Ради Україна-НАТО та відновлення процесурозширення, розпочатого у Бухаресті у 2008 році, щойно збройний конфліктзакінчиться".</p>
<p>Як <a href="https://www.ukrinform.ua/rubric-other_news/3727120-zakolot-prigozina-vse-so-vidomo-na-cej-moment.html"> повідомлялося </a> ,ватажок ПВК «Вагнер» Євген Пригожин 23 червня оголосив демарш протиросійського військового керівництва, зокрема проти міністра оборони СергіяШойгу. Він узяв під контроль Ростов-на-Дону та частину Воронезької області,після чого «вагнерівці» вирушили на Москву.</p>
<p>Увечері 24 червня самопроголошений президент Білорусі Олександр Лукашенкозаявив, що за погодженням з Путіним провів переговори з Пригожиним. Післяцього ватажок ПВК «Вагнер» оголосив, що <a href="https://www.ukrinform.ua/rubric-world/3727347-prigozin-rozvertae-koloni-vagnerivciv-do-polovih-taboriv-roszmi.html"> розвертає своїх найманців назад до«польових таборів» </a> .</p>
<p>Source: <a href="https://www.ukrinform.ua/rubric-polytics/3727513-glava-mzs-italii-pro-zakolot-prigozina-mif-pro-ednist-putinskoi-rosii-zakincivsa.html">https://www.ukrinform.ua/rubric-polytics/3727513-glava-mzs-italii-pro-zakolot-prigozina-mif-pro-ednist-putinskoi-rosii-zakincivsa.html</a></p>
</body>
</html>