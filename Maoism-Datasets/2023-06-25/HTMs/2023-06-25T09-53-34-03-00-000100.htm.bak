<html>
<head><style>img{height: auto; width: auto\9; width:100%;}</style></head>
<body>
<h1>США не зафіксували переміщень ядерної зброї у Росії під час заколоту Пригожина</h1>
<p>Authors: Ukrinform (Person)</p>
<p>Publisher: Укринформ (Organization)</p>
<p>Published Time: 2023-06-25T09:53:34+03:00</p>
<p>Modified Time: 2023-06-25T09:53:34+03:00</p>
<p>Description: У США не виявили змін у розташуванні російських ядерних сил під час "бунту" ватажка ПВК "Вагнер" Євгена Пригожина. — Укрінформ.</p>
<p>Images: ['<a href="https://static.ukrinform.com/photos/2022_09/thumb_files/630_360_1664318176-577.png">630_360_16643...</a>']</p>
<p>Tags: ['США', 'Ядерна зброя', 'Росія', 'Пригожин']</p>
<p>Type: Article</p>
<!--METADATA-->

<p><img alt="" src="../Images/yкринформ/2023-06-25T09-53-34-03-00/630_360_1664318176-577.png" /> У США невиявили змін у розташуванні російських ядерних сил під час "бунту" ватажка ПВК"Вагнер" Євгена Пригожина.</p>
<p>Як передає Укрінформ, про це з посиланням на речника Державного департаментуповідомляє <a href="https://edition.cnn.com/europe/live-news/russia-ukraine-war-news-06-24-23/h_d759d3e4fa3d68f899b67a4375e4af39"> CNN </a> .</p>
<p>"Ми не помітили жодних змін у розташуванні російських ядерних сил", - сказавречник Держдепу.</p>
<p>Він додав, що у <a href="https://www.ukrinform.ua/tag-ssa"> США </a> "немає причинкоригувати позицію наших звичайних або ядерних сил. У нас є давні, налагодженіканали зв'язку з Росією з ядерних питань".</p>
<p>Також видання нагадує, що раніше цього місяця російський президент ВолодимирПутін заявив, що перша тактична ядерна зброя, яка буде зберігатися в Білорусі,прибула на нове місце. Президент США Джо Байден назвав цей крок "абсолютнобезвідповідальним".</p>
<p><strong>Читайте також:</strong> <a href="https://www.ukrinform.ua/rubric-world/3727034-stati-proveli-zustric-ekspertiv-adernih-derzav-z-metou-zmensenna-strategicnih-rizikiv.html"> Штати провели зустріч експертів ядерних держав з метоюзменшення стратегічних ризиків </a></p>
<p>"Як ядерна держава, Росія несе особливу відповідальність за забезпеченнякомандування, контролю та охорони своїх ядерних сил, а також за те, щоб невживалися заходи, які загрожують стратегічній стабільності", — сказав речникДерждепу.</p>
<p>І оскільки США продовжують стежити за ситуацією в РФ, дипломатична присутністьСША в цій країні залишається незмінною.</p>
<p>"Наше посольство в Москві залишається відкритим, ми підтримуємо з нимрегулярний зв'язок, і його робочий режим наразі залишається незмінним", -сказав речник.</p>
<p><strong>Читайте також:</strong> <a href="https://www.ukrinform.ua/rubric-world/3727289-kancler-avstrii-pro-podii-v-rf-aderna-zbroa-ne-povinna-potrapiti-do-cuzih-ruk.html"> Канцлер Австрії про події в РФ: Ядерна зброя не повиннапотрапити до чужих рук </a></p>
<p>Як повідомлялося, ватажок ПВК "Вагнер" <a href="https://www.ukrinform.ua/rubric-other_news/3727120-zakolot-prigozina-vse-so-vidomo-na-cej-moment.html"> Євген Пригожин 23 червня оголосивдемарш проти російського військового керівництва</a> , зокрема проти міністра оборони Сергія Шойгу. Вінузяв під контроль Ростов-на-Дону та частину Воронезької області, після чого"вагнерівці" вирушили на Москву.</p>
<p>Увечері 24 червня самопроголошений президент Білорусі Олександр Лукашенкозаявив, що за погодженням з Путіним провів переговори з Пригожиним. За їхрезультатами ватажок ПВК "Вагнер" оголосив, що розвертає своїх найманців назаддо "польових таборів".</p>
<p>Source: <a href="https://www.ukrinform.ua/rubric-world/3727424-ssa-ne-zafiksuvali-peremisen-adernoi-zbroi-u-rosii-pid-cas-zakolotu-prigozina.html">https://www.ukrinform.ua/rubric-world/3727424-ssa-ne-zafiksuvali-peremisen-adernoi-zbroi-u-rosii-pid-cas-zakolotu-prigozina.html</a></p>
</body>
</html>